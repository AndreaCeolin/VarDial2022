{"id": "3598169", "revid": "1305772", "url": "https://it.wikipedia.org/wiki?curid=3598169", "title": "Novavilla", "text": "Novavilla (in sloveno Nova vas) \u00e8 un paese della Slovenia, frazione del comune di Merna-Castagnevizza.\nLa localit\u00e0, situata sul Carso a 205,4 metri s.l.m. e a 370 metri dal confine italiano, \u00e8 nota storicamente per essere stata, assieme all'attigua Opacchiasella, teatro di aspri scontri fra truppe italiane ed austro-ungariche durante la prima guerra mondiale.\nGeografia fisica.\nNovavilla \u00e8 rappresentata nella carta IGM al 25.000: 40A-III-NE.\nStoria.\nDopo la caduta dell'Impero romano d'Occidente, e la parentesi del Regno ostrogoto, a seguito della guerra gotica (553) promossa dall'imperatore Giustiniano I il suo territorio entr\u00f2 a far parte dei domini bizantini.\nDopo la calata, nel 568, attraverso la valle del Vipacco nell'Italia settentrionale dei Longobardi, seguiti poi da popolazioni slave, entr\u00f2 a far parte del Ducato del Friuli.\nIn seguito alla caduta del regno longobardo e alla sua inclusione nei domini Franchi da parte di Carlo Magno, nel 781 entr\u00f2 nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Alla morte di Pipino nell'810, il territorio pass\u00f2 in mano al figlio Bernardo.\nCon la morte di Carlo Magno nell'814 la carica imperiale pass\u00f2 a Ludovico I che affid\u00f2 il Regno d'Italia al suo primogenito Lotario, il quale gi\u00e0 nell'828 (dopo aver deposto Baldrico per non aver saputo difendere le frontiere orientali dagli Slavi) divise la parte orientale del Regno, ossia la Marca Orientale (o del Friuli), in quattro contee: Verona, Friuli, Carniola e Istria (comprendente il Carso e parte della Carniola interna).\nIn seguito al trattato di Verdun, nell'843, il suo territorio entr\u00f2 a far parte della Lotaringia in mano a Lotario I e pi\u00f9 specificatamente dall'846 della Marca del Friuli divenuta nel 951 Marca di Verona e Friuli.\nNel 952 l'imperatore Ottone I obblig\u00f2 il re d'Italia Berengario II a rinunciare alle contee \u201cFriuli et Istria\u201d, unendole al Impero romano-germanico e subordinandole al ducato di Baviera tenuto dal suo fratellastro Enrico I a cui successe il figlio Enrico II. Nel 976 pass\u00f2 al Ducato di Carinzia appena costituito dall'imperatore Ottone II.\nDal 1027 il suo territorio fece parte del Patriarcato di Aquileia, che da quell'anno venne proclamato da Corrado II, nella dieta di Verona, \u201cfeudo immediato dell'impero\u201d, venendo cos\u00ec tolto dalla dipendenza dei duchi di Carinzia; nel 1077 il Patriarcato venne innalzato (e costituito dall'imperatore Enrico IV) a Principato ecclesiastico di Aquileia, che ebbe influenza, mediante apposito diploma emesso lo stesso anno dall'imperatore, anche sulla marca di Carniola e sulla contea dell'Istria (quest'ultima gi\u00e0 dal 1040 avente lo status di \"Marchia et Comitatus Histriae\", e dal 1070 ceduta dall'imperatore a Marquardo IV di Eppenstein signore di Gorizia, futuro duca di Carinzia, poi morto nel 1076).\nDall'XI secolo comparvero sulle coste triestine i \"Duinati\", una stirpe di guerrieri germanici, che si stabilirono nei resti della torre romana di Duino; vassalli del vescovo di Pola alla fine del XII secolo avevano terre e Castelli nel Carso tra i golfi di Trieste e di Fiume; inizialmente i rapporti tra i patriarchi e i cavalieri di Duino (vassalli dei primi) furono cordiali, ma successivamente i Duinati strinsero solidi rapporti con i potenti conti di Gorizia, divenendone capitani generali, che mal tolleravano l'influenza di Aquileia nella regione; specialmente Ugone II fu a fianco del conte Alberto di Gorizia in molte circostanze.\nIl rapporto tra Duinati e i conti goriziani dur\u00f2 fino al 1337, quando i Duinati dopo essersi riavvicinati ai patriarchi, si allearono ai duchi d'Austria e cio\u00e8 alla potente famiglia degli Asburgo; il passaggio di alleanza fu dovuto soprattutto all'esigenza di trovarsi un protettore pi\u00f9 potente dalle insidie e dai pericoli rappresentati dalla forte ondata espansionista veneziana nell'Adriatico settentrionale che riprese vigore agli inizi del XIV secolo.\nNel 1366 gli Asburgo misero sotto la loro protezione i conti di Duino; la famiglia dei conti di Duino per\u00f2 si estinse nel 1395 con Ugo di Duino e la signoria pass\u00f2 all'Austria che ne invest\u00ec i signori di Walsee. Duino, assieme ad altri feudi del Carso, fu ceduta alla Carniola nel 1524, a sua volta parte del Circolo austriaco del Sacro Romano Impero.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca nel Regno d'Illiria come frazione del comune di Opacchiasella prima nel distretto di Duino e poi dal 1825 in quello di Gorizia; sempre nello stesso comune pass\u00f2 poi nel 1849 sotto il profilo amministrativo al Litorale austriaco.\nDurante la prima guerra mondiale fu teatro della Sesta battaglia dell'Isonzo e a suo oriente della Settima, dell'Ottava e della Nona battaglia dell'Isonzo.\nDopo la prima guerra mondiale fu annesso al Regno d\u2019Italia e venne congiunto alla provincia di Gorizia sempre come frazione di Opacchiasella.\nIn seguito all'abolizione della stessa provincia nel 1923, pass\u00f2 alla provincia di Udine; nel 1927 pass\u00f2 alla ricostituita provincia di Gorizia.\nFu soggetto alla Zona d'operazioni del Litorale adriatico (OZAK) tra il settembre 1943 e il maggio 1945 e tra il giugno 1945 e il 1947, trovandosi a ovest della linea Morgan, fece parte della Zona A della Venezia Giulia sotto il controllo britannico-statunitense del Governo Militare Alleato (AMG); pass\u00f2 alla Jugoslavia e quindi alla Slovenia."}
{"id": "3598174", "revid": "2161959", "url": "https://it.wikipedia.org/wiki?curid=3598174", "title": "Toporec", "text": "Toporec (in ungherese \"Toporc\", in tedesco \"Topporz\") \u00e8 un comune della Slovacchia facente parte del distretto di Ke\u017emarok, nella regione di Pre\u0161ov. \nStoria.\nNei registri storici \u00e8 menzionata per la prima volta nel 1277. Tra il 1000 e il 1920 (anno del trattato del Trianon) \u00e8 stato parte del regno di Ungheria. Nel 1945 la sua popolazione tedesca \u00e8 stata espulsa. La popolazione di Toporec \u00e8 oggi perlopi\u00f9 ungherese, e include molti rom ungheresi."}
{"id": "3598175", "revid": "287204", "url": "https://it.wikipedia.org/wiki?curid=3598175", "title": "Tvarozna", "text": ""}
{"id": "3598178", "revid": "107831", "url": "https://it.wikipedia.org/wiki?curid=3598178", "title": "Citizen Cup 1994", "text": "Il Citizen Cup 1994 \u00e8 stato un torneo di tennis giocato sulla terra battuta. \u00c8 stata la 10\u00aa edizione del torneo, che fa parte della categoria Tier II nell'ambito del WTA Tour 1994. Si \u00e8 giocato ad Amburgo in Germania dal 25 aprile al 1\u00ba maggio 1994.\nCampionesse.\nSingolare.\n Arantxa S\u00e1nchez Vicario ha battuto in finale Steffi Graf 4\u20136, 7\u20136, 7\u20136\nDoppio.\n Jana Novotn\u00e1 / Arantxa S\u00e1nchez Vicario hanno battuto in finale Evgenija Manjukova / Leila Meskhi 6-3, 6-2"}
{"id": "3598181", "revid": "767487", "url": "https://it.wikipedia.org/wiki?curid=3598181", "title": "Tvaro\u017en\u00e1 (Slovacchia)", "text": "Tvaro\u017en\u00e1 (in ungherese \"Dur\u00e1nd\", in tedesco \"Durelsdorf\", in latino \"Durandi Villa\") \u00e8 un comune della Slovacchia facente parte del distretto di Ke\u017emarok, nella regione di Pre\u0161ov.\nStoria.\nIl villaggio viene per la prima volta menzionato nel 1268."}
{"id": "3598183", "revid": "767487", "url": "https://it.wikipedia.org/wiki?curid=3598183", "title": "Taranto Open 1994", "text": "Il Taranto Open 1994 \u00e8 stato un torneo di tennis giocato sulla terra battuta. \n\u00c8 stata l'8\u00aa edizione del torneo, che fa parte della categoria Tier IV nell'ambito del WTA Tour 1994. \nSi \u00e8 giocato a Taranto in Italia, dal 25 aprile al 1\u00ba maggio 1994.\nCampionesse.\nSingolare.\n Julie Halard ha battuto in finale Irina Sp\u00eerlea 6\u20132, 6\u20133\nDoppio.\n Irina Sp\u00eerlea / No\u00eblle van Lottum hanno battuto in finale Sandra Cecchini / Isabelle Demongeot 6\u20133, 2\u20136, 6\u20131"}
{"id": "3598186", "revid": "767487", "url": "https://it.wikipedia.org/wiki?curid=3598186", "title": "Ve\u013ek\u00e1 Frankov\u00e1", "text": "Ve\u013ek\u00e1 Frankov\u00e1 (in ungherese \"Nagyfrankv\u00e1g\u00e1sa\", in tedesco \"Gro\u00dffrankenau\", in polacco \"Wielka Frankowa\") \u00e8 un comune della Slovacchia facente parte del distretto di Ke\u017emarok, nella regione di Pre\u0161ov."}
{"id": "3598188", "revid": "287204", "url": "https://it.wikipedia.org/wiki?curid=3598188", "title": "Velka Frankova", "text": ""}
{"id": "3598189", "revid": "93603987", "url": "https://it.wikipedia.org/wiki?curid=3598189", "title": "We Believe", "text": "We Believe \u00e8 un singolo della band Queen + Paul Rodgers ed \u00e8 la sesta traccia dell'album \"The Cosmos Rocks\" estratta come terzo singolo dell'album.\nIl brano.\nLa canzone \u00e8 stata scritta dal chitarrista Brian May; il brano, dalla durata di oltre 6 minuti \u00e8 la traccia pi\u00f9 lunga del disco. Il singolo \u00e8 stato pubblicato in Italia in una versione differente dall'originale dalla durata di 3 minuti.\nLo stile della canzone rievoca alcune sonorit\u00e0 dello stile dei Queen degli anni '80.\nCuriosit\u00e0.\nQuesto brano doveva essere utilizzato come sottofondo durante la cerimonia di insediamento di Barack Obama come nuovo presidente degli Stati Uniti nel 2008."}
{"id": "3598190", "revid": "767487", "url": "https://it.wikipedia.org/wiki?curid=3598190", "title": "Prague Open 1994", "text": "Il Prague Open 1994 \u00e8 stato un torneo di tennis giocato sulla terra battuta. \n\u00c8 stata la 3\u00aa edizione del torneo, che fa parte della categoria Tier IV nell'ambito del WTA Tour 1994.\nSi \u00e8 giocato al I. Czech Lawn Tennis Club di Praga in Repubblica Ceca, dal 9 al 15 maggio 1994.\nCampionesse.\nSingolare.\n Amanda Coetzer ha battuto in finale \u00c5sa Svensson 6\u20131, 7\u20136(14)\nDoppio.\n Amanda Coetzer / Linda Wild hanno battuto in finale Kristie Boogert / Laura Golarsa 6\u20134, 3\u20136, 6\u20132"}
{"id": "3598198", "revid": "92723", "url": "https://it.wikipedia.org/wiki?curid=3598198", "title": "Ve\u013ek\u00e1 Lomnica", "text": "Ve\u013ek\u00e1 Lomnica (in ungherese \"Kakaslomnic\", in tedesco \"Gro\u00dflomnitz\", in polacco \"Wielka \u0141omnica\") \u00e8 un comune della Slovacchia facente parte del distretto di Ke\u017emarok, nella regione di Pre\u0161ov."}
{"id": "3598199", "revid": "287204", "url": "https://it.wikipedia.org/wiki?curid=3598199", "title": "Velka Lomnica", "text": ""}
{"id": "3598200", "revid": "824274", "url": "https://it.wikipedia.org/wiki?curid=3598200", "title": "WTA Swiss Open 1994", "text": "Lo WTA Swiss Open 1994 \u00e8 stato un torneo di tennis giocato sulla terra battuta. \u00c8 stata la 27\u00aa edizione del torneo, che fa parte della categoria Tier III nell'ambito del WTA Tour 1994. Si \u00e8 giocato a Lucerna in Svizzera, dal 16 al 22 maggio 1994.\nCampionesse.\nSingolare.\n Lindsay Davenport ha battuto in finale Lisa Raymond 7\u20136(3), 6\u20134\nDoppio.\nTorneo sospeso nei quarti di finale"}
{"id": "3598203", "revid": "287204", "url": "https://it.wikipedia.org/wiki?curid=3598203", "title": "Vlkov\u00e1", "text": "Vlkov\u00e1 (in ungherese \"Farkasfalva\", in tedesco \"Farksdorf\") \u00e8 un comune della Slovacchia facente parte del distretto di Ke\u017emarok, nella regione di Pre\u0161ov."}
{"id": "3598204", "revid": "181286", "url": "https://it.wikipedia.org/wiki?curid=3598204", "title": "G.R.F.", "text": ""}
{"id": "3598205", "revid": "287204", "url": "https://it.wikipedia.org/wiki?curid=3598205", "title": "Vlkova", "text": ""}
{"id": "3598207", "revid": "287204", "url": "https://it.wikipedia.org/wiki?curid=3598207", "title": "Internationaux de Strasbourg 1994", "text": "L'Internationaux de Strasbourg 1994 \u00e8 stato un torneo di tennis giocato sulla terra rossa.\n\u00c8 stata l'8\u00aa edizione del Internationaux de Strasbourg, che fa parte della categoria Tier III nell'ambito del WTA Tour 1994. Si \u00e8 giocato a Strasburgo in Francia, dal 16 al 22 maggio 1994.\nCampionesse.\nSingolare.\n Mary Joe Fern\u00e1ndez ha battuto in finale Gabriela Sabatini 2-6, 6-4, 6-0\nDoppio.\n Lori McNeil / Rennae Stubbs hanno battuto in finale Patricia Tarabini / Caroline Vis 6-3, 3-6, 6-2"}
{"id": "3598209", "revid": "767487", "url": "https://it.wikipedia.org/wiki?curid=3598209", "title": "Vlkovce", "text": "Vlkovce (in ungherese \"Kiskuncfalva\", in tedesco \"Kunzendorf\") \u00e8 un comune della Slovacchia facente parte del distretto di Ke\u017emarok, nella regione di Pre\u0161ov."}
{"id": "3598211", "revid": "71433", "url": "https://it.wikipedia.org/wiki?curid=3598211", "title": "Le idi di marzo", "text": ""}
{"id": "3598212", "revid": "287204", "url": "https://it.wikipedia.org/wiki?curid=3598212", "title": "DFS Classic 1994", "text": "Il DFS Classic 1994 \u00e8 stato un torneo di tennis giocato sull'erba.\n\u00c8 stata la 13\u00aa edizione del DFS Classic, che fa parte della categoria Tier III nell'ambito del WTA Tour 1994.\nSi \u00e8 giocato al Edgbaston Priory Club a Birmingham in Inghilterra, dal 6 al 12 giugno 1994.\nCampionesse.\nSingolare.\n Lori McNeil ha battuto in finale Zina Garrison 6\u20132, 6\u20132\nDoppio.\n Zina Garrison / Larisa Neiland hanno battuto in finale Catherine Barclay / Kerry-Anne Guse 6-4, 6-4"}
{"id": "3598214", "revid": "767487", "url": "https://it.wikipedia.org/wiki?curid=3598214", "title": "Recordando Otra Vez", "text": "Recordando Otra Vez \u00e8 il ventiseiesimo album del cantante statunitense Marcos Witt. Venne registrato in occasione di un'esibizione pubblica a Los Angeles. Con questo album ha vinto il Latin Grammy Award 2003 come Miglior Album Cristiano, il 5 ottobre 2007 gli \u00e8 stato riconosciuto il disco di Platino e nel 2005 ha avuto una nomination ai Dove Award come Album Spagnolo dell'Anno."}
{"id": "3598217", "revid": "767487", "url": "https://it.wikipedia.org/wiki?curid=3598217", "title": "Voj\u0148any", "text": "Voj\u0148any (in ungherese \"Krig\", in tedesco \"Krieg\") \u00e8 un comune della Slovacchia facente parte del distretto di Ke\u017emarok, nella regione di Pre\u0161ov."}
{"id": "3598219", "revid": "287204", "url": "https://it.wikipedia.org/wiki?curid=3598219", "title": "Internazionali Femminili di Palermo 1994", "text": "Gli Internazionali Femminili di Palermo 1994 sono stati un torneo femminile di tennis giocato sulla terra battuta.\n\u00c8 la 7\u00aa edizione degli Internazionali Femminili di Palermo, che fa parte della categoria Tier IV nell'ambito del WTA Tour 1994. Si \u00e8 giocato a Palermo in Italia, dal 4 al 10 luglio 1994.\nCampionesse.\nSingolare.\n Irina Sp\u00eerlea ha battuto in finale Brenda Schultz 6\u20134, 1\u20136, 7\u20136\nDoppio.\n Ruxandra Dragomir / Laura Garrone hanno battuto in finale Alice Canepa / Giulia Casoni 6\u20131, 6\u20130"}
{"id": "3598221", "revid": "287204", "url": "https://it.wikipedia.org/wiki?curid=3598221", "title": "Vojnany", "text": ""}
{"id": "3598227", "revid": "767487", "url": "https://it.wikipedia.org/wiki?curid=3598227", "title": "WTA Austrian Open 1994", "text": "Il WTA Austrian Open 1994 \u00e8 stato un torneo di tennis giocato sulla terra battuta. \u00c8 stata la 22\u00aa edizione del torneo, che fa parte della categoria Tier IV nell'ambito del WTA Tour 1994. Si \u00e8 giocato a Maria Lankowitz in Austria, dal 25 al 31 luglio 1994.\nCampionesse.\nSingolare.\n Anke Huber ha battuto in finale Judith Wiesner 6\u20133, 6\u20133\nDoppio.\n Sandra Cecchini / Patricia Tarabini hanno battuto in finale Alexandra Fusai / Karina Hab\u0161udov\u00e1 7\u20135, 7\u20135"}
{"id": "3598230", "revid": "729019", "url": "https://it.wikipedia.org/wiki?curid=3598230", "title": "Baqa-Jatt", "text": "Baqa-Jatt \u00e8 una citt\u00e0 del nord d'Israele, nel distretto di Haifa. Conta 32.400 abitanti."}
{"id": "3598233", "revid": "767487", "url": "https://it.wikipedia.org/wiki?curid=3598233", "title": "Vrbov", "text": "Vrbov (in ungherese \"M\u00e9nh\u00e1rd\", in tedesco \"Menhardsdorf\", in polacco \"Wierzb\u00f3w\", in latino \"Menhardi Villa\") \u00e8 un comune della Slovacchia facente parte del distretto di Ke\u017emarok, nella regione di Pre\u0161ov."}
{"id": "3598234", "revid": "287204", "url": "https://it.wikipedia.org/wiki?curid=3598234", "title": "U.S. Women's Hard Court Championships 1994", "text": "L'U.S. Women's Hard Court Championships 1994 \u00e8 stato un torneo di tennis giocato sul cemento. \u00c8 stata la 29\u00aa edizione del torneo, che fa parte della categoria Tier II nell'ambito del WTA Tour 1994. Si \u00e8 giocato a Stratton Mountain negli Stati Uniti, dal 26 al 31 luglio 1994.\nCampionesse.\nSingolare.\n Conchita Mart\u00ednez ha battuto in finale Arantxa S\u00e1nchez Vicario 4\u20136, 6\u20133, 6\u20134\nDoppio.\n Elizabeth Sayers-Smylie / Pam Shriver hanno battuto in finale Conchita Mart\u00ednez / Arantxa S\u00e1nchez Vicario 7\u201364, 2\u20136, 7\u20135"}
{"id": "3598235", "revid": "729019", "url": "https://it.wikipedia.org/wiki?curid=3598235", "title": "Efrat", "text": "Efrat o Efrata (\u05d0\u05b6\u05e4\u05b0\u05e8\u05b8\u05ea\u05b8\u05d4) \u00e8 un insediamento israeliano del Gush Etzion, in Cisgiordania. Fa capo all'area amministrativa di Giudea e Samaria. Fondato nel 1983, conta 8.500 abitanti."}
{"id": "3598238", "revid": "287204", "url": "https://it.wikipedia.org/wiki?curid=3598238", "title": "V\u00fdborn\u00e1", "text": "V\u00fdborn\u00e1 (in ungherese \"S\u00f6rk\u00fat\", in tedesco \"Bierbrunn\") \u00e8 un comune della Slovacchia facente parte del distretto di Ke\u017emarok, nella regione di Pre\u0161ov."}
{"id": "3598240", "revid": "287204", "url": "https://it.wikipedia.org/wiki?curid=3598240", "title": "Vyborna", "text": ""}
{"id": "3598241", "revid": "110157", "url": "https://it.wikipedia.org/wiki?curid=3598241", "title": "Hod HaSharon", "text": "Hod HaSharon \u00e8 una citt\u00e0 d'Israele, nel distretto Centrale. \u00c8 stata fondata nel 1963. Si trova nella Pianura di Sharon e conta 52.437 abitanti."}
{"id": "3598244", "revid": "729019", "url": "https://it.wikipedia.org/wiki?curid=3598244", "title": "East West Bank Classic 1994", "text": "L'East West Bank Classic 1994 \u00e8 stato un torneo di tennis giocato sul cemento.\n\u00c8 stata la 21\u00aa edizione del torneo, che fa parte della categoria Tier II nell'ambito del WTA Tour 1994.\nSi \u00e8 giocato a Manhattan Beach vicino a Los Angeles negli Stati Uniti, dall'8 al 14 agosto 1994.\nCampionesse.\nSingolare.\n Amy Frazier ha battuto in finale Ann Grossman 6-1, 6-3\nDoppio.\n Julie Halard / Nathalie Tauziat hanno battuto in finale Jana Novotn\u00e1 / Lisa Raymond 6-1, 0-6, 6-1"}
{"id": "3598247", "revid": "57342", "url": "https://it.wikipedia.org/wiki?curid=3598247", "title": "Sandro Campagna", "text": ""}
{"id": "3598248", "revid": "767487", "url": "https://it.wikipedia.org/wiki?curid=3598248", "title": "Z\u00e1lesie (Pre\u0161ov)", "text": "Z\u00e1lesie (in ungherese \"Gibely\", in tedesco \"Giebel\") \u00e8 un comune della Slovacchia facente parte del distretto di Ke\u017emarok, nella regione di Pre\u0161ov."}
{"id": "3598249", "revid": "110157", "url": "https://it.wikipedia.org/wiki?curid=3598249", "title": "Giv'atayim", "text": "Giv'atayim \u00e8 una citt\u00e0 di Israele, nel distretto di Tel Aviv e parte dell'area metropolitana del Gush Dan. Fondata nel 1922, conta 58.508 abitanti."}
{"id": "3598251", "revid": "1573940", "url": "https://it.wikipedia.org/wiki?curid=3598251", "title": "Holcolaetis", "text": "Holcolaetis \u00e8 un genere di ragni appartenente alla famiglia Salticidae.\nCaratteristiche.\nHa molte peculiarit\u00e0 in comune con i generi Euryattus e Thiania .\nQuesti ragni costruiscono un sacco ovigero di forma appiattita, densamente intessuto, in un luogo a parte rispetto alla ragnatela della tana, ponendolo di prevalenza sui tronchi degli alberi.\nDistribuzione.\nLe 8 specie oggi note di questo genere sono state rinvenute in diverse localit\u00e0 dell'Africa occidentale, centrale e meridionale; una specie \u00e8 presente anche nello Yemen. Infine la H. dyali \u00e8 endemica del Pakistan.\nTassonomia.\nA giugno 2011, si compone di otto specie:"}
{"id": "3598253", "revid": "287204", "url": "https://it.wikipedia.org/wiki?curid=3598253", "title": "\u017dakovce", "text": "\u017dakovce (in ungherese \"Izs\u00e1kfalva\", in tedesco \"Eisdorf\") \u00e8 un comune della Slovacchia facente parte del distretto di Ke\u017emarok, nella regione di Pre\u0161ov."}
{"id": "3598255", "revid": "72396", "url": "https://it.wikipedia.org/wiki?curid=3598255", "title": "Nof HaGalil", "text": "Nof HaGalil \u00e8 una citt\u00e0 del nord d'Israele, nel distretto Settentrionale e nella regione storica della Galilea. Fondata nel 1957 con il nome di Nazareth Illit, conta 40.800 abitanti. Nel 2019 il nome della citt\u00e0 \u00e8 stato cambiato in Nof HaGalil.\nRelazioni internazionali.\nGemellaggi.\nNof HaGalil \u00e8 gemellata con:"}
{"id": "3598256", "revid": "287204", "url": "https://it.wikipedia.org/wiki?curid=3598256", "title": "Zakovce", "text": ""}
{"id": "3598257", "revid": "767487", "url": "https://it.wikipedia.org/wiki?curid=3598257", "title": "Nichirei International Open 1994", "text": "Il Nichirei International Championships 1994 \u00e8 stato un torneo di tennis giocato sul cemento. \u00c8 stata la 17\u00aa edizione del torneo, che fa parte della categoria Tier II nell'ambito del WTA Tour 1994. Si \u00e8 giocato a Ariake Coliseum di Tokyo in Giappone dal 19 al 25 settembre 1994.\nCampionesse.\nSingolare.\n Arantxa S\u00e1nchez Vicario ha battuto in finale Amy Frazier 6\u20131, 6\u20132\nDoppio.\n Julie Halard / Arantxa S\u00e1nchez Vicario hanno battuto in finale Amy Frazier / Rika Hiraki 6\u20131, 0\u20136, 6\u20131"}
{"id": "3598260", "revid": "767487", "url": "https://it.wikipedia.org/wiki?curid=3598260", "title": "Sparkassen Cup 1994", "text": "Lo Sparkassen Cup 1994 \u00e8 stato un torneo femminile di tennis giocato sul sintetico indoor. \u00c8 stata la 5\u00aa edizione del torneo, che fa parte della categoria Tier II nell'ambito del WTA Tour 1994. Si \u00e8 giocato a Lipsia in Germania, dal 26 settembre al 2 ottobre 1994.\nCampionesse.\nSingolare.\n Jana Novotn\u00e1 ha battuto in finale Mary Pierce 7\u20135, 6\u20131\nDoppio.\n Patty Fendick / Meredith McGrath hanno battuto in finale Larisa Neiland / Manon Bollegraf 6\u20134, 6\u20134"}
{"id": "3598263", "revid": "729019", "url": "https://it.wikipedia.org/wiki?curid=3598263", "title": "Rahat", "text": "Rahat \u00e8 una citt\u00e0 d'Israele, nel Distretto Meridionale, abitata da una comunit\u00e0 di beduini. Fondata nel 1972, conta 51.700 abitanti."}
{"id": "3598266", "revid": "74801", "url": "https://it.wikipedia.org/wiki?curid=3598266", "title": "Elisabetta di Waldeck e Pyrmont", "text": "Infanzia.\nElisabetta nacque ad Arolsen, Waldeck e Pyrmont come settimo figlio e figlia minore di Giorgio Vittorio, Principe di Waldeck e Pyrmont (1831\u20131893), e sua moglie, la Principessa Elena di Nassau (1831\u20131888), figlia di Guglielmo, Duca di Nassau, lontano parente della Famiglia reale britannica attraverso sua madre, una discendente di Re Giorgio II di Gran Bretagna.\nEra sorella di:\nMatrimonio e famiglia.\nElisabetta spos\u00f2 il 3 maggio 1900 ad Arolsen, Alessandro, Principe di Erbach-Sch\u00f6nberg (1872\u20131944), figlio maggiore di Gustavo, Principe di Erbach-Sch\u00f6nberg e della Principessa Maria di Battenberg.\nEbbero quattro figli:\nAlla sua morte, fu l'ultima dei figli sopravvissuti del Principe Giorgio Vittorio e della Principessa Elena."}
{"id": "3598267", "revid": "1543377", "url": "https://it.wikipedia.org/wiki?curid=3598267", "title": "Open di Zurigo 1994", "text": "L'Open di Zurigo 1994 \u00e8 stato un torneo femminile di tennis giocato sul sintetico indoor. \u00c8 stata l'11\u00aa edizione del torneo, che fa parte della categoria Tier I nell'ambito del WTA Tour 1994. Si \u00e8 giocato nell'Hallenstadion di Zurigo in Svizzera, dal 3 al 9 ottobre 1994.\nCampionesse.\nSingolare.\n Magdalena Maleeva ha battuto in finale Nata\u0161a Zvereva 7-5, 3-6, 6-4\nDoppio.\n Manon Bollegraf / Martina Navr\u00e1tilov\u00e1 hanno battuto in finale Patty Fendick / Meredith McGrath 7-6(3), 6-1"}
{"id": "3598268", "revid": "729019", "url": "https://it.wikipedia.org/wiki?curid=3598268", "title": "Sakhnin", "text": "Sakhnin \u00e8 una citt\u00e0 d'Israele, nel distretto Settentrionale e nella regione storica della Galilea. Conta 25.100 abitanti.\nSport.\nCalcio.\nLa squadra principale della citt\u00e0 \u00e8 l'Ihud Bnei Sakhnin."}
{"id": "3598271", "revid": "107831", "url": "https://it.wikipedia.org/wiki?curid=3598271", "title": "Porsche Tennis Grand Prix 1994", "text": "Il Porsche Tennis Grand Prix 1994 \u00e8 stato un torneo femminile di tennis giocato sul cemento indoor. \u00c8 stata la 17\u00aa edizione del Porsche Tennis Grand Prix, che fa parte della categoria Tier II nell'ambito del WTA Tour 1994.\nSi \u00e8 giocato nel Filderstadt Tennis Club di Filderstadt in Germania, dal 10 al 16 ottobre 1994.\nCampionesse.\nSingolare.\n Anke Huber ha battuto in finale Mary Pierce 6\u20134, 6\u20132\nDoppio.\n Gigi Fern\u00e1ndez / Nata\u0161a Zvereva hanno battuto in finale Manon Bollegraf / Larisa Neiland 7\u20136(5), 6\u20134"}
{"id": "3598274", "revid": "729019", "url": "https://it.wikipedia.org/wiki?curid=3598274", "title": "Nesher", "text": "Nesher \u00e8 una citt\u00e0 d'Israele, nel distretto di Haifa. Fondata nel 1925, conta 21.300 abitanti."}
{"id": "3598278", "revid": "287204", "url": "https://it.wikipedia.org/wiki?curid=3598278", "title": "Michal Golas", "text": ""}
{"id": "3598280", "revid": "767487", "url": "https://it.wikipedia.org/wiki?curid=3598280", "title": "Brighton International 1994", "text": "Il Brighton International 1994 \u00e8 stato un torneo femminile di tennis giocato sul sintetico indoor. \u00c8 stata la 17\u00aa edizione del Brighton International, che fa parte della categoria Tier II nell'ambito del WTA Tour 1994. Si \u00e8 giocato a Brighton in Gran Bretagna, dal 17 al 23 ottobre 1994.\nCampionesse.\nSingolare.\n Jana Novotn\u00e1 ha battuto in finale Helena Sukov\u00e1 6\u20137(4), 6\u20133, 6\u20134\nDoppio.\n Manon Bollegraf / Larisa Neiland hanno battuto in finale Mary Joe Fern\u00e1ndez / Jana Novotn\u00e1 4-6, 6-2, 6-3"}
{"id": "3598282", "revid": "110157", "url": "https://it.wikipedia.org/wiki?curid=3598282", "title": "Ofakim", "text": "Ofakim \u00e8 una citt\u00e0 d'Israele, nel Distretto Meridionale. Fondata nel 1955, conta 24.800 abitanti."}
{"id": "3598284", "revid": "767487", "url": "https://it.wikipedia.org/wiki?curid=3598284", "title": "Faber Grand Prix 1994", "text": "Il Faber Grand Prix 1994 \u00e8 stato un torneo di tennis giocato sul sintetico indoor. \u00c8 stata la 3\u00aa edizione del torneo, che fa parte della categoria Tier II nell'ambito del WTA Tour 1994. Si \u00e8 giocato a Essen in Germania dal 24 al 30 ottobre 1994.\nCampionesse.\nSingolare.\n Jana Novotn\u00e1 ha battuto in finale Iva Majoli 6\u20132, 6\u20134\nDoppio.\n Maria Lindstr\u00f6m / Maria Strandlund hanno battuto in finale Evgenija Manjukova / Leila Meskhi 6\u20132, 6\u20131"}
{"id": "3598286", "revid": "729019", "url": "https://it.wikipedia.org/wiki?curid=3598286", "title": "Tamra", "text": "Tamra \u00e8 una citt\u00e0 d'Israele, nel distretto Settentrionale e nella regione storica della Galilea. Conta 27.300 abitanti."}
{"id": "3598287", "revid": "1543377", "url": "https://it.wikipedia.org/wiki?curid=3598287", "title": "Capitoli de I Cavalieri dello zodiaco - Episode G", "text": "Questa \u00e8 la lista dei capitoli e del manga \"I Cavalieri dello zodiaco - Episode G\", scritto e disegnato da Megumu Okada e ispirato all'opera originale di Masami Kurumada. La storia \u00e8 ambientata sette anni prima degli eventi narrati ne \"I Cavalieri dello zodiaco\" e racconta la lotta dei Cavalieri d'Oro, guerrieri che combattono in nome di pace e giustizia, per proteggere la terra dalla minaccia dei titani.\nLe prime immagini del manga apparvero nell'edizione di gennaio 2003 della rivista \"Champion Red\", pubblicata il 19 novembre 2002, insieme ad alcuni poster e ad un'intervista a Masami Kurumada. Il primo capitolo venne pubblicato nell'edizione di febbraio, il 19 dicembre 2002, iniziando la serializzazione della serie sul mensile. I capitoli furono successivamente raccolti in volumi in formato tank\u014dbon dall'editore Akita Shoten, con il primo albo pubblicato il 19 luglio 2003. Nel luglio 2009 il manga sub\u00ec un'interruzione a seguito di una disputa non meglio chiarita tra autore ed editore. Quando \"Episode G\" riprese nell'edizione di aprile 2011 di \"Champion Red\", la rivista pubblic\u00f2 i capitoli che non erano ancora stati raccolti in volumi dall'editore Akita Shoten (capitoli 74\u201376) con il titolo di \"volume 17.5\". A iniziare da ottobre 2011 la pubblicazione venne interrotta una seconda volta, fino ad aprile 2013. L'ultimo capitolo venne pubblicato su \"Champion Red\" il 19 giugno 2013, mentre il volume finale venne messo in commercio l'8 agosto 2013.\nDal 2014 al 2019 \u00e8 stata pubblicata una seconda serie intitolata I Cavalieri dello zodiaco - Episode G: Assassin inizialmente pubblicata sul bimestrale \"Champion Red Ichigo\" e poi (a partire da ottobre 2014) come fumetto online a cadenza settimanale.\nLa Panini Comics ha iniziato la pubblicazione dell'opera in Italia, con il primo volume uscito il 28 ottobre 2004. La casa editrice ha adottato per i suoi albi un formato pi\u00f9 piccolo rispetto all'originale giapponese, che fa s\u00ec che ogni due numeri dell'edizione italiana corrispondano a un volume della versione giapponese. La pubblicazione italiana si \u00e8 conclusa a luglio 2014, con la pubblicazione del volume 40.\nDal 2020 viene pubblicata una terza serie dal titolo Saint Seiya Episode G: Requiem su \"Champion Cross\".\nVolume 0.\nDisegnato nel 2007 per celebrare i cinque anni di serializzazione e pubblicato a maggio del 2008, il volume 0 \u00e8 un numero speciale che funge da prologo della storia di \"Episode G\" raccontando un'avventura in Egitto di Aiolos del Sagittario, gi\u00e0 accentata nel numero 5.\nVolume 17.5.\nIl cosiddetto volume 17.5, \u00e8 un fascicolo pubblicato a seguito della ripresa del manga su \"Champion Red\" dopo pi\u00f9 di un anno di fermo e che contiene gli ultimi tre capitoli pubblicati nel 2009 e raccolti in tank\u014dbon solamente nell'agosto del 2011."}
{"id": "3598288", "revid": "2212610", "url": "https://it.wikipedia.org/wiki?curid=3598288", "title": "Westerland (Sylt)", "text": "Westerland (in frisone:\" W\u00e4\u00e4sterl\u00f6n\" o \"Weesterl\u00f6n\", in danese: \"Vesterland\"; 10, 45\u00a0km\u00b2; 9.000 ab. circa) \u00e8 una popolare localit\u00e0 balneare tedesca sul Mare del Nord, capoluogo e centro principale e mondano dell'isola di Sylt (Isole Frisone Settentrionali), nello Schleswig-Holstein (Germania nord occidentale).\nDal punto di vista amministrativo, si tratta di un ex-comune (con status di citt\u00e0 dal 1905 al 2008), che ora va a formare insieme agli ex-comuni di Sylt-Ost e Rantum la neo-nata municipalit\u00e0 di Sylt (circondario: Frisia Settentrionale). La cittadina rappresenta il punto di collegamento dell'isola di Sylt con la terraferma, sia tramite ferrovia che tramite trasporto aereo ed \u00e8 definita \"il cuore dell'isola\"., sia per la sua collocazione geografica, sia in quanto \"fulcro\" del turismo dell'isola.\nGeografia fisica.\nCollocazione.\nWesterland si trova lungo la costa centro-occidentale dell'isola di Sylt, a sud di Wenningstedt, a nord-ovest di Tinnum e a circa 5\u00a0km ad ovest del villaggio di Keitum.\nSociet\u00e0.\nEvoluzione demografica.\nAl censimento del 2007, Westerland contava una popolazione di 9.032 abitanti.\nStoria.\nLa fondazione di Westerland risale al 1436, quando gli abitanti di Eidum abbandonarono il proprio villaggio in seguito all'alluvione di Ognissanti, che distrusse la maggior parte delle abitazioni. Fu cos\u00ec fondata la nuova localit\u00e0 di Hedigen, che gi\u00e0 nel 1462 \u00e8 attestata con il nome di \"Westerland\".\nNel 1855 Westerland divenne una stazione balneare. La prima stagione turistica a Westerland, che contava all'epoca 500 abitanti, vide la presenza di 98 villeggianti. Nel 1905 la localit\u00e0 ottenne lo \"status\" di citt\u00e0 e nel 1908 anche la denominazione ufficiale di \"Seebad\" (\"stazione balneare\"), circostanza che port\u00f2 il numero dei visitatori alla cifra di 25.000 all'anno.\nA partire dagli anni venti del XX secolo, Westerland divenne anche centro mondano dell'isola. Con l'avvento del nazionalsocialismo, segnatamente a partire dal 1934, l'accesso alla localit\u00e0 fu interdetto agli Ebrei, con la conseguente perdita del principale bacino di turisti. Nel 1949 Westerland divenne anche un centro di cure.\nEconomia.\nTurismo.\nA Westerland, in cui giungono ogni anni circa 650.000 visitatori, le strutture turistiche dispongono di 25.000 posti letto.\nLuoghi ed edifici di interesse.\nAeroporti.\nA 2,5\u00a0km a nord-est dal centro, si trova l'Aeroporto di Westerland.\nRealizzato nel 1913 ed ampliato nel 1939, \u00e8, con i suoi 536 ettari di superficie, uno dei pi\u00f9 grandi aeroporti della Germania.\nStazione ferroviaria.\nLa stazione ferroviaria di Westerland, punto di collegamento dell'isola di Sylt con la terraferma, fu costruita nel 1927 nello Jugendstil.\nAll'esterno dell'edificio, si trova dal 2001 la scultura chiamata \"Reisende Riesen im Wind\" (\"Giganti viaggianti nel vento\"), realizzata da Martin Wolke.\nKurpromenade.\nLa \"Kurpromenade\" \u00e8 la via che si estende lungo le spiagge di Westerland. Vi si trovano bar, chioschi per le bibite, ecc., oltre al Musikmuschel, il Syltness Center e la Sylter Welle.\nMusikmuschel.\nIl \"Musikmuschel\" (letteralmente: \"Conchiglia della musica\") \u00e8 un palco a forma di conchiglia (da cui il nome) per i concerti (che si svolgono da maggio ad ottobre) eretto nel 1949.\nSyltness Center.\nIl \"Syltness Center\" fu realizzato negli anni sessanta del XX secolo a scopi terapeutici.\nSylter Welle.\nLa \"Sylter Welle\" (letteralmente: \"Onda di Sylt\") \u00e8 un'area con 1.000\u00a0m\u00b2 di spazi acquatici adibite alle pi\u00f9 svariate attivit\u00e0.\nStrandstra\u00dfe.\nLungo la Strandstra\u00dfe, si trovano hotel, ristoranti, bar, ecc., oltre al \"Kurhaus\".\nKurhaus.\nIl \"Kurhaus\" di Westerland fu realizzato nel 1898 su progetto di Johannes Vollmer und Heinrich Jassoy in sostituzione della Conversationshaus, costruito nel 1878 e in seguito distrutta da un incendio.\nL'edificio fu utilizzato anche come municipio. Dal 1949, ospita un casin\u00f2, che detiene il \"record\" di essere il pi\u00f9 piccolo della Germania.\nAlte Post.\nL\"'Alte Post\" \u00e8 un edificio in mattoni realizzato nel 1892 per ospitare l'ufficio postale.\nFriedrichstra\u00dfe.\nLa Friedrichstra\u00dfe \u00e8 la via dei ristoranti, delle boutique, dei negozi di giocattoli, dei chioschi, ecc.\nZentralstrand.\nLa \"Zentralstrand\" (letteralmente: \"Spiaggia centrale\"), la spiaggia meridionale di Westerland, \u00e8 la spiaggia frequentata soprattutto dai bambini e dagli amanti della tintarella.\nBrandenburger Strand.\nLa \"Brandenburger Strand\", la spiaggia settentrionale di Westerland, \u00e8 la spiaggia frequentata soprattutto dagli amanti delle attivit\u00e0 sportive.\nChiesa di San Niels.\nLa Chiesa di San Niels \u00e8 un edificio realizzato tra il 1635 e il 1637 ed ampliato tra il 1701 e il 1789.\nAl suo interno, vi si trovano, tra l'altro, una croce risalente al XIII-XIV secolo e portata qui dagli abitanti di Eidum e una nave votiva risalente al 1855\nAll'esterno, vi si trova un cimitero con 40 alte pietre in selce, che - con ogni probabilit\u00e0 - non sono altro che delle tombre erette tra il XVII e il XVIII secolo.\nNelle vicinanze, si trova anche una stele in memoria di Jap Peter Hansen (1767-1855), il fondatore della letteratura nord-frisone.\nChiesa di San Nicola.\nLa Chiesa di San Nicola (\"Nikolaikirche\") fu realizzata nel 1908 per garantire un nuovo edificio religioso, dopo che la Chiesa di San Niels non era pi\u00f9 sufficientemente spaziosa per contenere i fedeli, il cui numero era - come quello della popolazione totale - costantemente in crescita.\nLe decorazioni delle vetrate sono opera di Siegfried Assmann.\nFontana di Guglielmina.\nLa Fontana di Guglielmina \u00e8 diventata col tempo uno dei simboli di Westerland: si una scultura realizzata nel 1980 da Ursula Hensel-Kr\u00fcger (1925-1992) .\nRaffigura una bagnante nuda e piuttosto \"in carne\".\nAcquario.\nL'Acquario di Westerland ospita oltre 30 vasche: tra le specie presenti, vi sono squali, leoni marini, passere di mare, ostriche, ecc.\nFriedhof der Heimatlosen.\nIl \"Friedhof der Heimatlosen\", ovvero \"Cimitero dei senza patria\", fu realizzato nel 1855 per volere dell'ispettore delle coste Wulf Hansen Decker per ospitare le salme ritrovate sulla spiaggia a cui non era stato possibile dare un nome.\nNel cimitero, si trovano 53 croci in legno, l'ultima delle quali fu eretta nel 1907."}
{"id": "3598293", "revid": "287204", "url": "https://it.wikipedia.org/wiki?curid=3598293", "title": "Bell Challenge 1994", "text": "Il Bell Challenge 1994 \u00e8 stato un torneo di tennis giocato sul sintetico indoor. \u00c8 stata la 2\u00aa edizione del Bell Challenge, che fa parte della categoria Tier III nell'ambito del WTA Tour 1994. Si \u00e8 giocato al PEPS sport complex di Qu\u00e9bec in Canada, dal 31 ottobre al 6 novembre 1994.\nCampionesse.\nSingolare.\n Katerina Maleeva ha battuto in finale Brenda Schultz 6\u20133, 6\u20133\nDoppio.\n Elna Reinach / Nathalie Tauziat hanno battuto in finale Chanda Rubin / Linda Wild 6-4, 6-3"}
{"id": "3598296", "revid": "287204", "url": "https://it.wikipedia.org/wiki?curid=3598296", "title": "Spisske Podhradie", "text": ""}
{"id": "3598297", "revid": "42391451", "url": "https://it.wikipedia.org/wiki?curid=3598297", "title": "Yokneam", "text": ""}
{"id": "3598300", "revid": "180559", "url": "https://it.wikipedia.org/wiki?curid=3598300", "title": "Raymond Thayer Birge", "text": ""}
{"id": "3598301", "revid": "767487", "url": "https://it.wikipedia.org/wiki?curid=3598301", "title": "Bank of the West Classic 1994", "text": "Il Bank of the West Classic 1994 \u00e8 stato un torneo di tennis giocato sul sintetico indoor. \u00c8 stata la 24\u00aa edizione del torneo, che fa parte della categoria Tier II nell'ambito del WTA Tour 1994. Si \u00e8 giocato a Oakland negli Stati Uniti, dal 31 ottobre al 6 novembre 1994.\nCampionesse.\nSingolare.\n Arantxa S\u00e1nchez Vicario ha battuto in finale Martina Navr\u00e1tilov\u00e1 1\u20136, 7\u201365, 7\u201365\nDoppio.\n Lindsay Davenport / Arantxa S\u00e1nchez Vicario hanno battuto in finale Gigi Fern\u00e1ndez / Martina Navr\u00e1tilov\u00e1 7\u20135, 6\u20134"}
{"id": "3598307", "revid": "824274", "url": "https://it.wikipedia.org/wiki?curid=3598307", "title": "Advanta Championships Philadelphia 1994", "text": "L'Advanta Championships of Philadelphia 1994 \u00e8 stato un torneo femminile di tennis giocato sul sintetico indoor. \n\u00c8 stata la 12\u00aa edizione del torneo, che fa parte della categoria Tier I nell'ambito del WTA Tour 1994.\nSi \u00e8 giocato al Philadelphia Civic Center di Philadelphia, negli USA dal 7 al 13 novembre 1994.\nCampionesse.\nSingolare.\n Anke Huber ha battuto in finale Mary Pierce 6-0, 6-7, 7-5\nDoppio.\n Gigi Fern\u00e1ndez / Nata\u0161a Zvereva hanno battuto in finale Gabriela Sabatini / Brenda Schultz McCarthy 4-6, 6-4, 6-2"}
{"id": "3598309", "revid": "44876", "url": "https://it.wikipedia.org/wiki?curid=3598309", "title": "Promozione 1950-1951 (Lega Interregionale Centro)", "text": "La Lega Inbterregionale Centro fu l'ente della F.I.G.C. che gest\u00ec il campionato di Promozione nella stagione sportiva 1950-1951. La manifestazione fu organizzata dalla Lega Interregionale Centro avente sede a Firenze. Nella giurisdizione della Lega ricadevano le societ\u00e0 aventi sede nell'Emilia e nell'Italia centrale.\nIl regolamento metteva in palio 4 posti per la Serie C, cio\u00e8 uno per ciascun girone, mentre molto semplificato rispetto alle precedenti stagioni fu il criterio delle retrocessioni nelle leghe regionali, cui sarebbero andate incontro le squadre piazzatesi oltre la quattordicesima piazza di ogni raggruppamento.\nAggiornamenti.\nElencati tutti in una stessa sezione perch\u00e9 con molti gironi, l'appartenenza di una squadra ad uno o l'altro poteva variare di anno in anno.\nToscana.\nL' e l'Associazione Sportiva Cecina sono state riammesse in Promozione per allargamento dei quadri .\nAbruzzo.\nL'Associazione Sportiva Castel di Sangro \u00e8 fallita ed \u00e8 stata di conseguenza esclusa dai campionati. Nel 1953 fu fondata nello stesso comune la \"Polisportiva C.E.P. Castel di Sangro\", con un nuovo titolo sportivo e tradizione completamente estranea alla compagine precedente.\nGirone G.\nClassifica finale.\nLegenda:\nNote:\nSpareggi retrocessione.\nClassifica finale.\nLegenda:\nNote:\nGirone H.\nClassifica finale.\nLegenda:\nNote:\nGirone I.\nClassifica finale.\nLegenda:\nNote:\nGirone L.\nClassifica finale.\nLegenda:\nNote:\nSpareggi salvezza.\nL'ulteriore spareggio fu una ripetizione, necessaria secondo le regole del periodo."}
{"id": "3598314", "revid": "1543377", "url": "https://it.wikipedia.org/wiki?curid=3598314", "title": "Commonwealth Bank Tennis Classic 1994", "text": "Il Commonwealth Bank Tennis Classic 1994 \u00e8 stato un torneo di tennis giocato sul cemento. \u00c8 stata la 2\u00aa edizione del Commonwealth Bank Tennis Classic, che fa parte della categoria Tier IV nell'ambito del WTA Tour 1994. Si \u00e8 giocato a Surabaya in Indonesia, dal 7 al 13 novembre 1994.\nCampionesse.\nSingolare.\n Elena Wagner ha battuto in finale Ai Sugiyama che si \u00e8 ritirata sul punteggio di 2\u20136, 6\u20130\nDoppio.\n Yayuk Basuki / Romana Tedjakusuma hanno battuto in finale Ky\u014dko Nagatsuka / Ai Sugiyama per walkover"}
{"id": "3598316", "revid": "1632387", "url": "https://it.wikipedia.org/wiki?curid=3598316", "title": "Schiuma di spin", "text": "In fisica, una schiuma di spin (\"spinfoam\") \u00e8 una struttura topologica fatta di facce 2-dimensionali. Ciascuna spinfoam rappresenta una delle configurazioni sulle quali bisogna sommare per ottenere un integrale di cammino (integrale funzionale) che descrive un processo in gravit\u00e0 quantistica. Si tratta dell'oggetto alla base della formulazione covariante della gravit\u00e0 quantistica a loop.\nDefinizione.\nUn modello di spinfoam \u00e8 dato dall'espressione"}
{"id": "3598317", "revid": "729019", "url": "https://it.wikipedia.org/wiki?curid=3598317", "title": "Aeroporto di Esenbo\u011fa", "text": "L'aeroporto internazionale di Esenbo\u011fa (in turco: Ankara Havalimani o Uluslararasi Esenbo\u011fa Havalimani, \u00e8 uno scalo aeroportuale situato a 28\u00a0km a nord-est della citt\u00e0 di Ankara, la capitale della Turchia.\nAperto nel 1955, il nome del proviene dalla citt\u00e0 di Esenbo\u011fa, che letteralmente significa \"toro sano\".\nDati.\nNel 2007 sono passati 4.958.128 passeggeri, di cui 3.609.122 sono stati passeggeri nazionali. In quello stesso anno l'aeroporto si posiziona al quarto posto tra gli aeroporti turchi per numero di passeggeri, il terzo per passeggeri nazionali ed il settimo per passeggeri internazionali.\nL'aeroporto \u00e8 l'hub della compagnia aerea AnadoluJet."}
{"id": "3598318", "revid": "767487", "url": "https://it.wikipedia.org/wiki?curid=3598318", "title": "Taiwan Open 1994", "text": "Il Taiwan Open 1994 \u00e8 stato un torneo di tennis giocato sul cemento. \u00c8 stata la 6\u00aa edizione del torneo, che fa parte della categoria Tier IV nell'ambito del WTA Tour 1994. Si \u00e8 giocato a Taipei in Taiwan, dal 14 al 20 novembre 1994.\nCampionesse.\nSingolare.\n Wang Shi-ting ha battuto in finale Ky\u014dko Nagatsuka 6\u20131, 6\u20133\nDoppio.\n Michelle Jaggard-Lai / Rene Simpson hanno battuto in finale Nancy Feber / Alexandra Fusai 6\u20130, 7\u20136"}
{"id": "3598321", "revid": "655346", "url": "https://it.wikipedia.org/wiki?curid=3598321", "title": "Spinfoam", "text": ""}
{"id": "3598324", "revid": "7", "url": "https://it.wikipedia.org/wiki?curid=3598324", "title": "Mastino I", "text": ""}
{"id": "3598329", "revid": "1543377", "url": "https://it.wikipedia.org/wiki?curid=3598329", "title": "Record statunitensi di atletica leggera", "text": "I record statunitensi di atletica leggera rappresentano le migliori prestazioni di atletica leggera stabilite dagli atleti di nazionalit\u00e0 statunitense e ratificate dalla USA Track &amp; Field.\nOutdoor.\n\"Statistiche aggiornate al 30 luglio 2011\".\nIndoor.\nFemminili.\n\"Legenda:\""}
{"id": "3598330", "revid": "767487", "url": "https://it.wikipedia.org/wiki?curid=3598330", "title": "Moscow Ladies Open 1994", "text": "Il Moscow Ladies Open 1994 \u00e8 stato un torneo di tennis che si \u00e8 giocato sul sintetico indoor. Il torneo faceva parte del circuito Tier III nell'ambito del WTA Tour 1994. Si \u00e8 giocato allo Stadio Olimpico di Mosca in Russia, dal 19 al 24 settembre 1994.\nCampionesse.\nSingolare.\n Magdalena Maleeva ha battuto in finale Sandra Cecchini 7\u20135, 6\u20131\nDoppio.\n Elena Makarova / Evgenija Manjukova hanno battuto in finale Laura Golarsa / Caroline Vis 7\u20136, 6\u20134"}
{"id": "3598334", "revid": "767487", "url": "https://it.wikipedia.org/wiki?curid=3598334", "title": "M\u00fasica para cine vol.1", "text": "M\u00fasica para cine vol.1 \u00e8 il terzo lavoro solista pubblicato da Horacio Salinas, uno dei fondatori del gruppo cileno Inti-Illimani e per molti anni loro direttore artistico.\nPubblicato dall'etichetta EMI Odeon chilena nel 1997, il disco consiste nella riproposta di tutti e 17 i brani del suo secondo lavoro solista, Trazos de cielo sur, con l'aggiunta di altri sei brani inediti.\nLe prime 14 tracce contengono musiche scritte per la colonna sonore della serie televisiva cilena \"Al sur del mondo\". Le tracce 15, 16 e 17 provengono dalla colonna sonora del film \"Los agentes de la KGB tambi\u00e9n se enamoran\" del regista cileno Sebasti\u00e1n Alarc\u00f3n. Le tracce 18, 19, 20 e 21 sono state composte per una serie televisiva canadese sull'ecologia.\n\"Construcci\u00f3n\" e \"Cardenal\" sono dedicate al cardinale Ra\u00fal Silva Henr\u00edquez.\nTre di questi brani (\"La cueca\", \"Araucarias\" e \"Kalimba\") fanno anche parte del repertorio degli Inti-Illimani. I primi due sono stati registrati dall'intero gruppo nell'album del 1993 Andadas (nell'occasione \"La cueca\" \u00e8 stata rinominata \"Cueca de la ausencia\") mentre \"Kalimba\" \u00e8 stata incisa nel 1996 nel disco Arriesgar\u00e9 la piel. \n\"Bicicletas\" \u00e8 stato reinciso nel 2010 dalla formazione Inti-Illimani Hist\u00f3rico (di cui Horacio Salinas \u00e8 direttore artistico) nel disco Travesura.\nI brani, tutti strumentali, sono tutti scritti da Horacio Salinas."}
{"id": "3598335", "revid": "287204", "url": "https://it.wikipedia.org/wiki?curid=3598335", "title": "Club Atl\u00e9tico Boca Alumni", "text": "Il Club Atl\u00e9tico Boca Alumni \u00e8 stata una societ\u00e0 calcistica argentina di Isla Maciel, fondata il 1\u00ba settembre 1907.\nStoria.\nIl Boca Alumni venne fondato nel 1907 a Isla Maciel. Affiliatosi alla Asociaci\u00f3n Argentina de Football, nel 1922 partecip\u00f2 per la prima volta a un torneo di massima serie, la Copa Campeonato. Il Boca chiuse al nono posto, a 15 punti. Nel 1923 termin\u00f2 al 20\u00ba posto con 18 punti, mentre l'annata seguente termin\u00f2 in ottava posizione, a pari punti con il Nueva Chicago. Nel 1925 si classific\u00f2 14\u00ba, mentre nell'ultima edizione disputata chiuse al 10\u00ba posto. Nel 1935 il club si sciolse."}
{"id": "3598337", "revid": "1573940", "url": "https://it.wikipedia.org/wiki?curid=3598337", "title": "Araneotanna", "text": "Araneotanna \u00e8 un genere di ragni appartenente alla famiglia Salticidae.\nEtimologia.\nIl nome \u00e8 composto: deriva dal latino araneus, che significa \"ragno\", e da Tanna, isola dello Stato di Vanuatu.\nNell'ambito della stessa famiglia Salticidae anche il genere Efate prende il nome dall'isola di \u00c9fat\u00e9, del medesimo Stato di Vanuatu.\nDistribuzione.\nL'unica specie oggi nota di questo genere \u00e8 stata rinvenuta nelle isole Nuove Ebridi.\nTassonomia.\nIl nome originario del genere era \"Tanna\" fino al 2006. Uno studio degli aracnologi \u00d6zdikmen &amp; Kury, rilevandone l'omonimia con il genere Tanna della famiglia Cicadidae di insetti omotteri, ne ha variato il nome in Araneotanna come da convenzione.\nA giugno 2011, si compone di 1 specie:"}
{"id": "3598339", "revid": "729019", "url": "https://it.wikipedia.org/wiki?curid=3598339", "title": "Aeroporto Adnan Menderes", "text": "L'aeroporto Adnan Menderes \u00e8 un aeroporto turco situato a 18\u00a0km a sud di Smirne, popolosa citt\u00e0 della Turchia centro-occidentale, capoluogo dell'omonima provincia e terza del paese per numero di abitanti dopo Istanbul e Ankara.\nLa struttura \u00e8 intitolata a Adnan Menderes, ex Primo ministro. L'aeroporto \u00e8 stato aperto nel 1987, e nel 2006, \u00e8 stato costruito un nuovo terminal internazionale."}
{"id": "3598340", "revid": "287204", "url": "https://it.wikipedia.org/wiki?curid=3598340", "title": "Porta girevole", "text": "Una porta girevole \u00e8 un tipo di porta, composto da 3 o 4 ante di vetro che sono fissate ad un asse verticale e che ruotano di norma in senso antiorario attorno ad un vano di forma cilindrica. Fu ideata e brevettata nel 1888 dall'inventore statunitense Theophilus Van Kannel.\nPoich\u00e9 le porte girevoli consentono l'ingresso di pi\u00f9 persone alla volta, solitamente vengono installate in palazzi come centri commerciali o alberghi, dove il flusso di visitatori \u00e8 consistente. Inoltre prevengono gli spifferi, riducendo gli scambi d'aria tra l'interno e l'esterno dell'edificio."}
{"id": "3598368", "revid": "1442080", "url": "https://it.wikipedia.org/wiki?curid=3598368", "title": "Internationaux de Nouvelle-Cal\u00e9donie 2006 - Singolare", "text": "Il tabellone singolare dell'Internationaux de Nouvelle-Cal\u00e9donie 2006, torneo di tennis che fa parte del circuito ATP Challenger Series nell'ambito dell'ATP Challenger Series 2006, \u00e8 stato vinto dal francese Gilles Simon (tds n. 1). In finale ha sconfitto il sudafricano Rik De Voest con il punteggio di 6-2, 5-7, 6-2.\nAltri giocatori.\nGiocatori passati dalle qualificazioni:\nGiocatori entrati in tabellone con una Wild Card:\nGiocatori che hanno usufruito del Protected Ranking:"}
{"id": "3598372", "revid": "3831", "url": "https://it.wikipedia.org/wiki?curid=3598372", "title": "Cinque martiri di Gerace", "text": ""}
{"id": "3598377", "revid": "729019", "url": "https://it.wikipedia.org/wiki?curid=3598377", "title": "Castello Scaligero (Soave)", "text": "Il castello scaligero di Soave, gi\u00e0 appartenuto al casato dei Della Scala, \u00e8 una fortificazione che ha segnato la storia della cittadina della provincia di Verona.\nCaduto in stato di abbandono, dopo essere stato ridotto a fattoria, \u00e8 stato sottoposto a restauro nel 1890 dal senatore del Regno Giulio Camuzzoni - sindaco di Verona dal 1867 al 1883 - che ne divenne proprietario.\n\u00c8 raggiungibile a piedi da piazza Antenna oppure percorrendo la strada asfaltata che sale a nord del paese.\nStoria.\nUn diploma di Federico Barbarossa attesta il castello era un tempo in mano ai conti Sambonifacio di Verona. L'ascesa di Ezzelino III da Romano come podest\u00e0 del Comune veronese (1226) port\u00f2 al possesso del maniero da parte dei conti Greppi, i quali, nel 1270, lo cedettero al Comune di Verona che vi install\u00f2 un suo capitano. La contemporanea ascesa dei Della Scala port\u00f2 ad una nuova fase della vita del paese (che divenne sede di capitaniato con 22 paesi sottoposti a tale giurisdizione) e del suo simbolo pi\u00f9 importante. Il castello venne restaurato e rinnovato mentre, nel 1379, Cansignorio dot\u00f2 il paese della cinta di mura ancor oggi visibile.\nLa fine della dinastia scaligera port\u00f2 nuovi padroni al castello: prima i Visconti milanesi e poi i Carraresi padovani. Questi ultimi lo perderanno (1405) a causa dell'arrivo delle truppe della Repubblica di Venezia, appoggiate dagli abitanti soavesi. Nel 1439, le truppe viscontee del condottiero Niccol\u00f2 Piccinino s'impadronirono di Soave ma la vittoria di Giovanni Pompei sul monte Bastia (odierno confine tra Cazzano di Tramigna e Montecchia di Crosara) permise all'esercito veneziano di tornare a possedere la zona.\nPericolo maggiore ci fu quando Venezia si trov\u00f2 contro la Lega di Cambrai (1508): il castello e il paese di Soave vennero incendiati (con 366 soavesi passati a fil di spada); anche in questa occasione la Repubblica della citt\u00e0 lagunare per\u00f2 riusc\u00ec ad avere la meglio (1516). A causa dell'eroismo del capitano Rangone e dei soavesi che, nel 1511, liberarono il castello, Venezia don\u00f2 l'Antenna (un grande pennone) e lo stendardo di San Marco.\nInizi\u00f2 un periodo di pace per\u00f2 il castello era ormai superato per le tecniche di guerra (armi da fuoco) che si stavano affermando; la Repubblica veneziana, che aveva bisogno di denaro per sostenere la guerra contro i Turchi, cedette il castello prima in affitto e poi in propriet\u00e0 alla famiglia nobile dei Gritti (che a sua volta lo subaffittarono a privati che trasformarono il castello in fattoria).\nCaratteristiche.\nIl primo cortile.\nIl castello \u00e8 un tipico manufatto militare del Medioevo che sorge sul monte Tenda dominando la pianura sottostante. \u00c8 costituito da un mastio e da tre cortili con dimensioni differenti.\nIl primo cortile (su cui si apre una porta con ponte levatoio), misurante 1163,90\u00a0m\u00b2, fu l'ultimo in ordine di costruzione, opera della Repubblica di Venezia nel XV secolo.\nNel cortile si scorgono i resti di una chiesetta a tre absidi probabilmente risalente al X secolo, il tempo delle scorrerie degli Ungari (e, dunque, probabile luogo di rifugio per la popolazione anche se fuori dalle mura dell'originario castello).\nIl secondo cortile.\nAttraverso una porta con saracinesca si passa al secondo cortile (il primo dell'antico castello), il pi\u00f9 grande (2921,60\u00a0m\u00b2), detto della Madonna per un affresco (Vergine che protegge i fedeli inginocchiati) del 1321 presente sopra la porta d'ingresso ad occidente. Nello stesso cortile \u00e8 presente una porta di soccorso in quanto destinata al rifornimento degli occupanti il castello in caso di difficolt\u00e0.\nIl cortile minore.\nInoltre s'intravedono tracce di edifici (alloggi per i soldati) nei lati ovest e sud. Il terzo e ultimo cortile, il pi\u00f9 piccolo (972,18\u00a0m\u00b2) e il pi\u00f9 elevato, si raggiunge tramite una scaletta di legno: la soglia della porta \u00e8 cos\u00ec elevata per ostacolare i nemici in caso di attacco.\nOltrepassata la porta s'intravede un affresco del 1340 raffigurante un soldato scaligero (affresco che documenta come era armato un soldato degli Scaligeri a quei tempi); la scritta Cicogna (o Cigogna) se si riferisce al pittore richiama affreschi dello stesso presenti a San Pietro in Briano e a San Felice di Cazzano di Tramigna.\nIl mastio.\nAl grande mastio si accede tramite un'apertura nel basamento; era il luogo di estrema difesa ma il mucchio di ossa trovate in questo luogo fa immaginare che sia stato anche luogo di tortura e prigione. Al centro della corte si trova una vera da pozzo antica (si vedono i segni dell'usura delle corde) mentre un po' a destra abbiamo la stanza destinata al corpo di guardia dove troviamo armi di offesa e difesa usate dai soldati scaligeri. Anche nel cortile interno si ritrovano resti di caserme. Una scala esterna permette di entrare in quella che era l'abitazione del signore o del suo rappresentante (il Capitano, in epoca scaligera).\nLa Caminata.\nLa stanza centrale \u00e8 detta Caminata per via del grande camino presente. Sulla tavola son presenti (in alcune cassette) oggetti trovati nel restauro (o prima) del castello come monete romane e veneziane , frammenti di armi ma anche strumenti di guerra provenienti da altri castelli e monete e medaglie ritrovate in pi\u00f9 tempi a Soave. Dalla Caminata si accede ad un cortile piccolo aperto in epoca veneziana. La stanza centrale comunica poi con la camera da letto (in cui \u00e8 da notare l'affresco duecentesco del crocefisso tra la Madonna e la Maddalena) e con la sala da pranzo con tavola imbandita con stoviglie riproducenti quelle dell'epoca.\nLa stanza dei ritratti.\nDa questa sala si giunge ad una stanza di dimensioni ridotte in cui sono custoditi cinque ritratti che raffigurano rispettivamente Mastino I della Scala, il fondatore della fortuna e della potenza scaligera; Dante Alighieri (di cui si presume un soggiorno nel castello); Cangrande, il pi\u00f9 importante tra gli Scaligeri; Cansignorio della Scala, il quale restaur\u00f2 ed ampli\u00f2 il castello, fece circondare Soave dalla cinta muraria e fece costruire il palazzo di Giustizia e quello Scaligero; Taddea da Carrara, moglie di Mastino II."}
{"id": "3598383", "revid": "765341", "url": "https://it.wikipedia.org/wiki?curid=3598383", "title": "Idi di marzo (disambigua)", "text": ""}
{"id": "3598395", "revid": "2008079", "url": "https://it.wikipedia.org/wiki?curid=3598395", "title": "Personaggi delle Cronache del ghiaccio e del fuoco", "text": "Questa voce contiene un elenco dei principali personaggi presenti nella serie di romanzi fantasy \"Cronache del ghiaccio e del fuoco\" (\"A Song of Ice and Fire\") pubblicata dall'autore statunitense George R. R. Martin a partire dal 1996.\nNarratori interni.\nLe vicende sono narrate in terza persona, dal punto di vista di una serie di personaggi. Nei primi cinque volumi (i primi dodici libri, nell'edizione italiana) Martin ha fatto uso di un totale di trentuno narratori interni (in inglese \"point of view characters\"). Di seguito sono elencati nell'ordine in cui sono apparsi all'interno della saga: dopo il prologo, il primo capitolo de \"Il gioco del trono\" \u00e8 dedicato al giovanissimo Bran Stark.\nBran Stark.\n\u00c8 il quarto figlio di Eddard Stark e Catelyn Tully. Divenuto paraplegico, sviluppa capacit\u00e0 sensoriali straordinarie.\nCatelyn Tully.\n\u00c8 la primogenita di Hoster Tully e lady Minisa, sposa di Eddard Stark e madre di Robb, Sansa, Arya, Bran e Rickon.\nDaenerys Targaryen.\n\u00c8 l'ultima discendente della Casa Targaryen, in continua lotta per ottenere il potere perduto dal padre.\nEddard Stark.\n\u00c8 il lord di Grande Inverno, marito di Catelyn Tully e padre di Robb, Sansa, Arya, Bran, Rickon e del bastardo Jon Snow. Quando re Robert Baratheon, suo amico fraterno, gli offre la carica di Primo Cavaliere del re, Ned si trasferisce ad Approdo del Re insieme con le figlie Sansa e Arya.\nJon Snow.\n\u00c8 il solo figlio illegittimo di Eddard Stark. Decide di unirsi ai Guardiani della notte e dunque di trasferirsi perennemente alla Barriera, ove perder\u00e0 ogni rapporto con i suoi familiari. Come i suoi fratelli \u00e8 un metamorfo e possiede un meta-lupo albino di nome Spettro (\"Ghost\").\nTyrion Lannister.\n\u00c8 il terzo figlio di Tywin Lannister. \u00c8 chiamato Folletto (\"Imp\") poich\u00e9 affetto da nanismo, ma \u00e8 dotato di un'intelligenza straordinaria.\nArya Stark.\n\u00c8 la terza figlia di Eddard Stark e Catelyn Tully; avventurosa, ribelle e poco interessata alle arti femminili. Ha una spada, di nome Ago, regalatale dal fratellastro Jon Snow prima che partisse per la barriera. \u00c8 una metamorfa esattamente come Bran e Jon.\nSansa Stark.\n\u00c8 la seconda figlia di Eddard Stark e Catelyn Tully, di bell'aspetto ma molto ingenua e sognatrice. Viene promessa come sposa al futuro re Joffrey Baratheon.\nDavos Seaworth.\n\u00c8 il lord di Rainwood, sposato con lady Marya, padre di sette figli (Dale, Allard, Matthos, Maric, Devan, Stannis, Steffon) \u00e8 un ex contrabbandiere salito al rango di cavaliere. Davos fa la sua comparsa insieme con il personaggio di Stannis Baratheon, fratello minore di re Robert Baratheon e signore della Roccia del Drago, ne \"Lo scontro dei re\".\nTheon Greyjoy.\n\u00c8 il secondogenito di Alannys Harlaw e Balon Greyjoy, lord delle Isole di Ferro. In seguito alla ribellione del padre nei confronti di Grande Inverno (durante la quale due dei suoi fratelli vennero uccisi, facendo di lui l'unico erede maschio di Casa Greyjoy), venne preso prigioniero dalla Casa Stark e cresciuto insieme con i figli di lord Eddard.\nAppare sin dal primo romanzo, ma diventa personaggio protagonista solo a partire da \"Lo scontro dei re\".\nJaime Lannister.\n\u00c8 il primogenito di Tywin Lannister e lady Joanna, erede di Castel Granito e fratello gemello di Cersei, con cui ha intrapreso una relazione incestuosa. Membro della Guardia reale, assassin\u00f2 Aerys II Targaryen, il Re Folle, \"guadagnandosi\" il soprannome di \"Sterminatore di re\". Appare sin dal primo romanzo, ma diventa personaggio protagonista solo in \"Tempesta di spade\".\nSamwell Tarly.\nPrimogenito di lord Randyl Tarly, Sam \u00e8 un giovane goffo, timido e sovrappeso che viene costretto dal padre a unirsi ai Guardiani della notte. Viene sbeffeggiato dai suoi compagni e riesce a fare amicizia solo con Jon Snow, che lo aiuta nell'addestramento. Appare sin dal primo romanzo, ma diventa personaggio protagonista a partire da \"Tempesta di spade\".\nCersei Lannister.\n\u00c8 la sorella gemella di Jaime, sposa di re Robert Baratheon e madre di Joffrey, Myrcella e Tommen. Appare sin dal primo romanzo, ma diventa personaggio protagonista solo a partire da \"Il banchetto dei corvi\".\nBrienne di Tarth.\nBrienne di Tarth \u00e8 una guerriera incredibilmente forte e abile. Ha grandi occhi azzurri e capelli color paglia. Brienne \u00e8 stata per gran parte della sua vita vittima del disprezzo e del rigetto della gente. Tutte le volte che ha provato a vestirsi e a comportarsi come una lady, \u00e8 sempre stata presa in giro e disdegnata per la sua poca femminilit\u00e0 e grazia sociale; quando infine si \u00e8 dedicata a una carriera pi\u00f9 adatta a lei, quella del guerriero, malgrado le sue straordinarie capacit\u00e0, ha ricevuto ulteriore disprezzo e risentimento a causa del suo sesso.\nProbabilmente a causa del suo passato, Brienne ha una personalit\u00e0 impacciata, tanto quanto il suo aspetto. Dona la sua lealt\u00e0 a quelle poche persone che la trattano con cortesia e rispetto. Figlia del signore di Tarth, Brienne serve inizialmente Renly Baratheon; accusata ingiustamente dell'omicidio di quest'ultimo, Brienne giura fedelt\u00e0 a Catelyn Tully. Brienne sviluppa poi un ambiguo rapporto di amicizia-odio con Jaime Lannister. Catelyn Tully le affida il compito di scortare Jaime Lannister ad Approdo del Re e di liberarlo in cambio di Sansa e di Arya, ma durante il tragitto vengono catturati dai Guitti Sanguinari, che tagliano una mano a Jaime. Brienne si sente responsabile e da allora \u00e8 molto pi\u00f9 protettiva di quanto lo fosse stata prima. Arrivati ad Approdo del Re, Jaime affida a Brienne l'incarico di ritrovare Sansa Stark, sparita dopo l'assassinio di Joffrey Baratheon. Brienne, non avendo quasi nessuna informazione, si reca prima a Rosby, a Duskendale e poi a Maidenpool.\nNel suo viaggio si uniscono a lei ser Hyle Hunt, antico pretendente della mano di Brienne, e Podrick Payne, ex scudiero di Tyrion Lannister, fuggito dalla capitale per paura di ripercussioni su di lui. Quasi per caso viene a sapere che una ragazza \u00e8 stata vista aggirarsi nelle terre dei fiumi e Brienne, speranzosa, si mette in marcia. In realt\u00e0 la ragazza non \u00e8 Sansa, ma Arya. Arrivati a Padelle Salate, Brienne e i compagni vengono catturati dalla Fratellanza Senza Vessilli, capitanata dal cadavere di lady Catelyn Stark, uccisa dai Frey e riportata in vita dalla magia di Thoros di Myr e dal sacrificio di lord Beric Dondarrion. Brienne confessa di essere al servizio dei Lannister. Lady Catelyn l'accusa di tradimento e condanna lei e i suoi compagni a essere impiccati. Brienne per\u00f2 riesce a salvare la situazione giurando che porter\u00e0 Jaime Lannister da loro e nel quinto libro si ripresenta da Jaime con l'intenzione di condurlo da lady Catelyn.\nDiviene personaggio principale a partire da \"Il banchetto dei corvi\".\nNella serie televisiva \"Il Trono di Spade\", tratta dai romanzi, \u00e8 interpretata da Gwendoline Christie e in italiano \u00e8 doppiata da Stella Gasparri. La storia di Brienne resta abbastanza fedele al romanzo fino a quando viene incaricata da Jaime di trovare Sansa: durante il viaggio \u00e8 accompagnata solo da Podrick il quale, a differenza del romanzo \u00e8 un uomo adulto, a cui Brienne insegna l'arte della spada. \u00c8 lei a sconfiggere Sandor Clegane e poi, qualche mese dopo, raggiunge il Nord dove salva Sansa Stark, a cui giura fedelt\u00e0. Quando Sansa e Jon devono prepararsi ad affrontare Ramsay Bolton, Sansa invia Brienne a Delta delle Acque per convincere, invano, ser Bryden Tully a sostenerli. Nei mesi successivi alla riconquista di Grande Inverno, Brienne continua ad essere la guardia personale di Sansa, e quando ad Approdo del Re si tiene la riunione per chiedere a Cersei di appoggiarli nella lotta contro gli estranei, Sansa vi manda in sua vece Brienne facendo affidamento della buona influenza di quest'ultima su Jaime Lannister. Come sperato da Sansa, Brienne riesce a convincere l'uomo a far incontrare i propri fratelli. Dopo essere tornata a Grande Inverno, partecipa alla preparazione della difesa e, quando alla fortezza arriva solo Jaime Lannister, parla in sua difesa. Prima della battaglia, inoltre, viene insignita del titolo di Cavaliere, diventando il primo Cavaliere dei Sette Regni ad essere anche una donna. Durante la battaglia combatte al fianco di Jaime e sopravvive, e la notte dei festeggiamenti passa la notte con lui, che per\u00f2, quando la guerra contro Cersei ricomincia, decide di andare a salvare quest'ultima, nonostante le preghiere di Brienne. Dopo la nomina di Bran Stark come nuovo re, ser Brienne di Tarth diventa il nuovo Lord Comandante della Guardia Reale, e quindi membro del Concilio Ristretto.\nAeron Greyjoy.\n\u00c8 il minore dei fratelli di Balon Greyjoy. Un tempo giovane e allegro, anneg\u00f2 in seguito all'affondamento della sua nave, ma risorse dal mare come una persona completamente diversa, totalmente dedita al culto del Dio Abissale. Diviene personaggio principale a partire da \"Il banchetto dei corvi\".\nAsha Greyjoy.\n\u00c8 la primogenita e unica figlia femmina di Balon Greyjoy. Diventa personaggio principale a partire da \"Il banchetto dei corvi\"; nella serie televisiva \"Il Trono di Spade\", tratta dai romanzi, il suo nome viene mutato in Yara Greyjoy per non creare confusione con il nome di un altro personaggio, Osha.\nVictarion Greyjoy.\n\u00c8 il lord comandante della Flotta del Ferro, fratello minore di Balon ed Euron. Diviene personaggio principale a partire da \"Il banchetto dei corvi\".\nAreo Hotah.\nProveniente dalla citt\u00e0 libera di Norvos, \u00e8 il comandante delle guardie del principe Doran Martell ai Giardini dell'Acqua. Ultimo di sei figli, Areo viene venduto ai preti barbuti di Norvos in giovane et\u00e0. Completa il suo addestramento a sedici anni, sposando la sua ascia e venendo marchiato sul petto per testimoniare l'evento. Arriva a Dorne al seguito di Mellario di Norvos quando questa sposa Doran, entrando quindi al servizio del lord di Lancia del Sole. Hotah vede crescere tutti i figli di Doran e Mellario, e sviluppa una sorta di affetto paterno per la principessa Arianne Martell, che chiama \"piccola principessa\". Nonostante questo affetto, Hotah rimane assolutamente leale al principe Doran, e ogni qualvolta gli capiti di avere dei dubbi sugli ordini ricevuti, ricorda a s\u00e9 stesso il suo semplice giuramento: \"Servire. Obbedire. Proteggere.\" Aiuta a sventare il piano di Arianne per nominare Myrcella Baratheon la Regina dei Sette Regni, uccidendo Arys Oakheart nel processo.\nDiviene personaggio principale a partire da \"Il banchetto dei corvi\".\nNella serie televisiva \"Il Trono di Spade\", tratta dai romanzi, \u00e8 interpretato da DeObia Oparei. Contrariamente alla sua controparte letteraria, nella serie l'attore \u00e8 nero ed \u00e8 privo di barba.\nArianne Martell.\n\u00c8 la figlia maggiore di Doran e Mellario di Norvos e l'erede di Lancia del Sole e del principato di Dorne, in base alla legge Rhoynar, che prevede che la successione sia attribuita al figlio pi\u00f9 anziano, indipendentemente dal sesso. Diviene personaggio principale a partire da \"Il banchetto dei corvi\".\nArys Oakheart.\n\u00c8 uno dei membri della Guardia Reale in carica all'inizio della storia. Sansa Stark afferma che ser Arys \u00e8 l'unico membro della guardia reale a non essere crudele con lei tanto da essere sempre gentile e cavalleresco con lei e aver addirittura obiettato quando Joffrey Baratheon gli aveva ordinato di picchiarla. Viene descritto come un bell'uomo dai capelli castano chiaro. Personaggio minore nei primi libri della saga, inizialmente viene nominato solamente per il fatto di essere la scorta di Myrcella Baratheon quando la ragazza \u00e8 inviata a Dorne. Ne \"Il banchetto dei corvi\" si scopre che \u00e8 originario di Vecchia Quercia nell'Altopiano e che molti dei suoi avi combatterono nelle guerre contro Dorne con alterne fortune: vengono citati Lord Edgerran Mano-aperta, Alester Oakheart e Ser Olyvar la Quercia Verde, membro della guardia reale sotto Daeron I Targaryen, alcuni eroi di Casa Oakheart raffigurati negli arazzi di Vecchia Quercia. A Dorne viene sedotto dalla principessa Arianne Martell della quale rimane innamorato, bench\u00e9 questa relazione gli provochi un forte dilemma interiore, tanto da accettare di partecipare al complotto per far incoronare Myrcella, con il compito di portar via la principessa dalla residenza di Giardini dell'Acqua e raggiungere Arianne. Scoperti e fermati da Areo Hotah, comandante delle guardie del principe Doran, Arys tenta un folle attacco finendo per morire per mano dello stesso Hotah.\nDiviene personaggio principale a partire da \"Il banchetto dei corvi\".\nQuentyn Martell.\n\u00c8 il secondogenito di Casa Martell, in giovanissima et\u00e0 \u00e8 stato inviato a servire presso lord Yronwood come suo paggio e coppiere. Ha voluto ricevere il cavalierato dal lord stesso, rifiutando l'offerta dello zio Oberyn Martell. Diviene personaggio principale a partire da \"Una danza con i draghi\".\nJon Connington.\nConosciuto a oriente con il falso nome \"Griff\", in passato Primo Cavaliere di re Aerys e devoto amico di suo figlio Rhaegar, ora mercenario della Compagnia Dorata. Ha una caratteristica barba rosso fuoco che \u00e8 costretto a rasare quando viene esiliato dal Continente Occidentale e assume il nome del mercenario Griff. Il suo volto \u00e8 ormai pieno di rughe e tinge i suoi capelli di blu. Viene ricordato come un giovane orgoglioso, coraggioso, arrogante ma abile ed energico e troppo giovane, temerario e assetato di gloria per diventare un buon comandante. Gli anni passati in esilio lo hanno trasformato in un uomo pi\u00f9 saggio, pi\u00f9 indurito e, secondo Kevan Lannister, pi\u00f9 pericoloso. Assieme alla Compagnia Dorata approda nelle Terre della Tempesta supportando l'incoronazione di Griff il Giovane, in quanto convinto si tratti di Aegon VI Targaryen, figlio di Rhaegar. Sbarcato nelle Terre della Tempesta conquista rapidamente Posatoio del Grifone (sua vecchia sede) Casa della Pioggia, sede di Casa Wylde e Nido del Corvo sede di Casa Morrigen. Si prepara a sferrare l'attacco a Capo Tempesta fedele a Stannis Baratheon, attualmente sotto assedio di Mathis Rowan e dalle forze Tyrell.\nDiviene personaggio principale a partire da \"Una danza con i draghi\".\nMelisandre di Asshai.\nMelisandre \u00e8 una donna di Asshai delle Ombre, citt\u00e0 delle terre a est dei Sette Regni. \u00c8 una sacerdotessa del culto monoteista di R'hllor, Signore della Luce. Consigliera di Stannis Baratheon, \u00e8 sempre al suo fianco. Appare come una donna senza scrupoli, completamente dedita al proprio dio e al proprio re. Melisandre \u00e8 descritta come una donna dagli occhi e capelli rosso cupo, che veste sempre di rosso, dotata di una bellezza fuori dal comune. Ha dimostrato di avere vari poteri magici: pu\u00f2 partorire una terribile creatura d'ombra che usa come sicario, pu\u00f2 dare fuoco alle cose a distanza e pare che possa maledire le persone e che sia immune ai veleni. Pu\u00f2 leggere il futuro nelle fiamme, anche se non in maniera molto precisa. In origine era una schiava di nome Melony, comprata ad Asshai dai sacerdoti del Dio Rosso e cresciuta nel Tempio Rosso della citt\u00e0. Diviene personaggio principale a partire da \"Una danza con i draghi\": in questo libro viene spiegato che Melisandre non necessita di cibo e sonno e non soffre il freddo come gli esseri umani. Inoltre i suoi poteri magici sono aumentati dopo la nascita dei draghi di Daenerys Targaryen: prima di allora erano deboli e la sacerdotessa si affidava spesso a sostanze chimiche e particolari polveri che tiene nascoste nelle maniche del vestito.\nMelisandre raggiunge Roccia del Drago perch\u00e9 crede che Stannis sia la reincarnazione di Azor Ahai e quindi colui destinato a distruggere il Grande Estraneo, l'antitesi del dio R'hllor. Stannis si convince ad abbracciare la sua fede e fa bruciare tutte le statue dei Sette di Roccia del Drago, anche se resta comunque un fedele meno impegnato e credente di sua moglie e di altri membri della sua corte. Per aumentare il potere di Stannis, Melisandre evoca un'ombra assassina che utilizza per uccidere Renly, dopo che egli rifiuta di inginocchiarsi a suo fratello e di accettarlo come vero re. Dopo il fallimento dell'attacco ad Approdo del Re, Davos architetta un piano per uccidere Melisandre, ritenendola responsabile della sconfitta nella Battaglia delle Acque Nere. Melisandre rivela di aver avuto una visione tra le fiamme riguardo a questo piano e fa arrestare Davos. Inoltre, cerca di convincere Stannis a cederle Edric Storm, figlio bastardo di Robert Baratheon, perch\u00e9 secondo lei vi \u00e8 potere nel sangue di re e deve essere sacrificato per poter \u201crisvegliare il drago di pietra\u201d. Stannis rifiuta, ma la donna riesce a procurarsi il sangue di Edric con delle sanguisughe. Stannis getta poi i parassiti tra le fiamme pronunciando i nomi dei tre re rivali: Balon Greyjoy, Robb Stark e Joffrey Baratheon. Di l\u00ec a breve, tutti e tre muoiono.\nMelisandre resta poi alla Barriera, mentre Stannis marcia a sud per affrontare i Bolton. Chiede alla fiamme di poter vedere Azor Ahai, pensando di dover vedere Stannis, invece riesce solo a vedere Jon Snow circondato da teschi, la sua faccia che muta da quella di un uomo a quella di un lupo. Quando vede Jon, vede anche dei nemici attorno a lui e lo ammonisce riguardo a un pugnale nell'oscurit\u00e0, ma lui si rifiuta di ascoltarla. Quando Mance Rayder sta per essere bruciato come disertore, Melisandre appone su di lui un incantesimo, facendolo apparire come il bruto Rattleshirt, e quest'ultimo fatto apparire come Mance viene quindi ucciso al suo posto. Rivela la vera identit\u00e0 di Rattleshirt solo a Jon, poi invia il bruto a Grande Inverno a salvare \u201cArya Stark\u201d (ignara che in realt\u00e0 si tratta di Jeyne Poole) nel tentativo di guadagnarsi la fiducia del Lord Comandante.\nNella serie televisiva \"Il Trono di Spade\", tratta dai romanzi, \u00e8 interpretata dall'attrice olandese Carice van Houten e in italiano \u00e8 doppiata da Cinzia Villari; una delle differenze rispetto ai romanzi \u00e8 che qui Melisandre \u00e8 pi\u00f9 vecchia e ha chiaramente una relazione di tipo carnale con Stannis, cosa che nei libri viene solo fatta intuire.\nBarristan Selmy.\nSer Barristan Selmy \u00e8 il primogenito di ser Lyonel Selmy di Sala del Raccolto.\nHa servito come scudiero presso ser Manfred Swann e venne soprannominato \"Il valoroso\" dal Principe delle Libellule Duncan Targaryen dopo che, all'et\u00e0 di soli dieci anni, partecip\u00f2 al torneo di Blackhaven celando la propria identit\u00e0. All'et\u00e0 di sedici venne ordinato cavaliere da re Aegon V Targaryen dopo aver partecipato, come cavaliere misterioso, al torneo dell'inverno di Approdo del Re, nel quale sconfisse l'allora lord comandante della Guardia Reale ser Duncan l'Alto e il principe di sangue reale Duncan il Piccolo. Combatt\u00e9 poi nella Guerra dei Re Nove Soldi, nel corso della quale uccise in duello Maelys il Mostruoso, l'ultimo dei pretendenti Blackfire.\nA ventitr\u00e9 anni entr\u00f2 a far parte della guardia reale per nomina del lord comandante ser Gerold Hightower, servendo sotto ben tre re Targaryen (Aegon V, Jaehaerys II e Aerys II) e vincendo numerosi tornei e mischie; port\u00f2 personalmente in salvo Aerys da Duskendale nonostante fosse stato ferito da una freccia e avesse vendicato il confratello ser Gwayne Gaunt, ucciso durante il rapimento del re. Partecip\u00f2 alla spedizione per distruggere la banda di banditi conosciuta come Fratellanza di Bosco del Re salvando lady Jeyne Swann e la sua septa e uccidendo Simon Toyne; vinse quindi il torneo indetto da lord Steffon Baratheon a Capo Tempesta sconfiggendo lord Robert Baratheon (primogenito di lord Steffon), il Principe Oberyn Martell di Dorne, lord Leyton Hightower, lord Jon Connington, lord Jason Mallister e il Principe della Corona Rhaegar Targaryen, anche se durante il torneo di Harrenhal fu disarcionato dal primogenito di Re Aerys.\nDurante la Guerra dell'Usurpatore, insieme con il confratello Jonothor Darry radun\u00f2 gli uomini sopravvissuti agli scontri precedenti con Robert Baratheon e li guid\u00f2 per unirsi all'esercito che Rhaegar stava radunando per affrontare i ribelli; insieme con i suoi confratelli ser Jonothor Darry e ser Lewyn Martell combatt\u00e9 quindi al fianco del principe nella battaglia del Tridente dove, prima di essere sconfitto, riusc\u00ec ad abbattere una dozzina di cavalieri. Ferito e prossimo alla morte, con Roose Bolton pronto a tagliargli la gola, fu graziato da Robert Baratheon proprio per la sua lealt\u00e0 e devozione, tanto che il futuro re gli invi\u00f2 il suo maestro guaritore personale e, una volta guarito, lo nomin\u00f2 lord comandante della Guardia reale; fu inoltre membro della scorta d'onore che condusse lady Cersei Lannister ad Approdo del Re per sposare Robert. Durante la Ribellione di Greyjoy guid\u00f2 l'attacco all'isola di Vecchia Wyk.\nAll'et\u00e0 di cinquantasette anni vince il suo ultimo torneo, quello di Approdo del Re durante il compleanno del principe Joffrey, e quattro anni dopo riesce a disarcionare il Mastino in un altro torneo; partecipa anche al torneo per l'insediamento di Eddard Stark come Primo cavaliere distinguendosi come sempre ma uscendo sconfitto nello scontro con Jaime Lannister, altro componente della Guardia reale. Partecipa poi alla battuta di caccia nella quale rimane ucciso re Robert e dopo la morte di quest'ultimo resta comandante della guardia reale del nuovo re Joffrey fino al giorno in cui viene sollevato dal suo incarico ed espulso dalla guardia reale e quindi sostituito dal fratello della regina reggente Jaime.\nScappa quindi dai Sette Regni e si rifugia a Pentos dove, grazie a Illyrio Mopatis, viene a sapere che Daenerys Targaryen, ultima superstite della nobile casata che aveva servito per lunghi anni, si trova nella citt\u00e0 di Qarth: si reca quindi da ella sotto le mentite spoglie di Arstan Barbabianca, servo dell'eunuco Belwas il Forte, e salva la principessa dal tentativo di omicidio da parte degli Uomini del Dispiacere, la locale gilda di assassini.\nAccompagna quindi Daenerys durante il viaggio per mare verso Pentos raccontandole alcuni aneddoti sulla vita del principe Rhaegar; quando giungono ad Astapor cerca di convincere Daenerys a desistere dal comprare gli Immacolati, affermando che in Westeros la schiavit\u00f9 \u00e8 scomparsa da millenni e non \u00e8 tollerata, ma fallisce. A Yunkai mette in guardia la sua regina dal braavosiano Mero il Bastardo del Titano, comandante della compagnia di ventura dei Secondi Figli, rivelando che la sua natura infida \u00e8 conosciuta anche nel Continente Occidentale. Durante la battaglia davanti a Yunkai \u00e8 di scorta alla tenda di Daenerys insieme a Belwas il Forte mentre a Meereen spinge perch\u00e9 la sfida di Oznak zo Pahl, eroe della citt\u00e0, sia accettata affermando che le battaglie si vincono anche con duelli e gesti eroici. Assiste Belwas dopo la sua vittoria nel duello e durante l'assedio scorta Daenerys durante la sua visita agli schiavi e la salva dal tentativo di assassinio attuato da Mero, che dopo la sconfitta a Yunkai ha lasciato la sua compagnia e si \u00e8 nascosto tra le migliaia di schiavi che hanno seguito l'ultima Targaryen attendendo un'occasione di vendetta, e lo uccide anche se \u00e8 solo armato di bastone.\nDopo questo evento Daenerys vorrebbe farlo cavaliere ma lui rifiuta e rivela la sua identit\u00e0, insieme al fatto che Jorah Mormont \u00e8 stato spia di Robert per conto di Varys. Insieme al cavaliere dell'Isola dell'Orso \u00e8 uno dei venti uomini mandati nelle fogne della citt\u00e0 per intrufolarsi al suo interno e liberare gli schiavi delle fosse da combattimento per colpire alle spalle i difensori di Meereen. Dopo la presa della citt\u00e0 il suo atteggiamento umile gli porta il perdono reale e l'elevazione a Lord Comandante della Guardia della Regina, al posto di Jorah che viene invece allontanato. Dopo la decisione di Daenerys di rimanere a Meereen si occupa di addestrare alcuni giovani liberti secondo la via dei cavalieri di Westeros; cerca poi di convincere Daenerys a non sposare Hizdar zo Loraq, anche se ci\u00f2 garantirebbe la pace a Meereen, in quanto la nobilt\u00e0 del Continente Occidentale non riconoscerebbe mai un sovrano straniero, ma non riesce nell'intento. Assiste impotente alla scomparsa della sua regina, che si allontana sul dorso di Drogon, durante gli eventi nella Grande Fossa di Daznak. Quando Skahaz mo Kandaq lo avvisa delle intenzioni di Hizdar di aprire le porte della citt\u00e0 all'arrivo della flotta di Volantis, oltre che del suo fallito tentativo di avvelenare Daenerys, accetta di partecipare all'azione per arrestarlo e prendere il controllo della citt\u00e0 insieme ai pi\u00f9 fedeli ufficiali e sudditi della regina; lo stesso Ser Barristan si occupa di arrestare Hizdar, dopo aver sconfitto in duello Khrazz, uno dei guerrieri delle fosse a sua scorta. Al momento la situazione \u00e8 molto delicata: i Figli dell'Arpia, abitanti di Mereen che osteggiano il governo di Daenerys, minacciano la citt\u00e0 da dentro, gli eserciti di Yunkai e dei suoi alleati, bench\u00e9 indeboliti da una pestilenza, assediano dall'esterno, aspettando l'arrivo dell'immensa flotta di Volantis mentre i draghi Rhaegal e Viserion si aggirano liberamente per la citt\u00e0 senza alcun controllo.\nDiventa personaggio principale in \"Una danza con i draghi\".\nNella serie televisiva \"Il Trono di Spade\", tratta dai romanzi, \u00e8 interpretato da Ian McElhinney e in italiano \u00e8 doppiato da Sandro Iovino (dalla prima alla quarta stagione) e da Fabrizio Temperini (nella quinta stagione).\nWill.\n\u00c8 il primo personaggio con un punto di vista: appare nel prologo de \"Il gioco del trono\". \u00c8 un ranger della Confraternita dei Guardiani della notte.\nMaestro Cressen.\nPersonaggio che appare nel prologo del secondo volume della serie, \"Lo scontro dei re\", \u00e8 l'anziano maestro al servizio di lord Stannis Baratheon a Roccia del Drago. Nutre un profondo affetto per il secondogenito della Casa Baratheon che conosce fin da quando era ragazzo, cos\u00ec come suo fratello Renly. Cerca di consigliarlo al meglio, ma nutre un profondo astio per Melisandre di Asshai, la sacerdotessa del Dio della Luce R'hllor, convinto che l'influenza che ha presso il suo signore sia deleteria per le sue sorti e che sia cos\u00ec ascoltata perch\u00e9 in fondo Stannis sia cresciuto soffrendo della lunga ombra proiettata su di lui dal fratello maggiore Robert. Quando Stannis decide di reclamare per s\u00e9 il Trono di Spade Maestro Cressen riesce a convincerlo a cercare di ottenere l'appoggio dei lord della Tempesta: Stannis accetta solo per vedere la sua offerta respinta dai lord che in teoria gli dovrebbero obbedienza che si schierano tutti dalla parte di Renly. Il fallimento porta Stannis a ritenere superati i suoi consigli, viene ritenuto troppo vecchio, tanto che arriva a far affidamento sul suo pi\u00f9 giovane aiutante. Disperato, cerca di assassinare Melisandre facendole bere del veleno in un drink che beve anche lui: l'anziano servitore muore sotto gli effetti del veleno mentre la donna rossa si rivela esserne immune, sostenendo di essere protetta dal suo dio.\nNella serie televisiva \"Il Trono di Spade\", tratta dai romanzi, \u00e8 interpretato da Oliver Ford Davies e in italiano \u00e8 doppiato da Luciano De Ambrosis.\nChett.\n\u00c8 l'attendente di maestro Aemon prima di Samwell Tarly. \u00c8 il narratore del prologo di \"Tempesta di spade\".\nMerrett Frey.\nMembro della numerosa prole di Lord Walder Frey, \u00e8 il personaggio con il cui punto di vista viene raccontato l'epilogo di \"Tempesta di spade\". Nono figlio di Lord Walder, teme di non avere molte possibilit\u00e0 di sopravvivenza quando l'anziano capostipite della numerosa famiglia morir\u00e0. Per questo si offre volontario per andare a riscattare suo cugino Petyr, terzo figlio di Ser Ryman Frey, primo figlio di Ser Stevron ed erede del Guado dato che suo padre era il primogenito di Lord Walder, catturato dalla banda di fuorilegge conosciuta come Fratellanza senza Vessilli per sperare nei favori di Ser Ryman. Raggiunto il luogo dello scambio, un riscatto per il giovane Frey, Merret trova suo cugino Petyr impiccato e a sua volta viene catturato dai fuorilegge che affermano di volerlo giustiziare per il massacro delle Nozze Rosse. Merret proclama la sua innocenza affermando di aver solo bevuto e chiede di essere processato, consapevole che la banda guidata da Lord Dondarrioln non uccide nessuno se non dopo un processo. A questo punto i banditi rivelano il loro testimone, lasciando ammutolito Merret: Catelyn Tully infatti si erge davanti a lui nonostante i Frey l'avessero sgozzata e atteso un giorno e una notte prima di gettarla nel fiume a scherno delle tradizioni dei Tully.\nPate.\nPate \u00e8 il personaggio a cui \u00e8 affidata la narrazione del prologo de \"Il banchetto dei corvi\". Si tratta di un giovane aspirante maestro originario delle Terre dell'Ovest. Ha un viso pallido e paffuto e non \u00e8 molto intelligente. Bench\u00e9 abiti alla Cittadella da cinque anni, non \u00e8 mai riuscito a forgiare nessun anello per la sua catena da maestro. Parte dei suoi doveri constano nel prendersi cura del vecchio Arcimaestro Walgrave. Pate incontra una persona che dice di chiamarsi l'Alchimista: lo sconosciuto promette un dragone d'oro se il giovane ruba per lui la chiave personale dell'Arcimaestro Walgrave in tre giorni. La chiave personale di ogni arcimaestro pu\u00f2 aprire tutte le porte nella Cittadella. Pate accetta, in quanto ha bisogno di oro per reclamare la verginit\u00e0 della giovane Rosey, la serva della taverna Piumino&amp;Boccale, di cui \u00e8 innamorato. Al terzo giorno, Pate d\u00e0 la chiave all'Alchimista, che su sua richiesta gli mostra il volto fino a quel momento incappucciato, rivelando di avere un aspetto giovanile e ordinario. In cambio l'Alchimista gli dona il dragone d'oro. Quando Pate cerca di tornare indietro cade a terra e muore (presumibilmente perch\u00e9 la moneta d'oro, che lui ha mordicchiato per assicurarsene l'autenticit\u00e0, era avvelenata). Quando, al termine de \"Il banchetto dei corvi,\" Samwell Tarly giunge finalmente a Vecchia Citt\u00e0, incontra un grasso e flaccido ragazzo che misteriosamente si professa essere Pate.\nVaramyr Seipelli.\nVaramyr, meglio conosciuto come Varamyr Seipelli, \u00e8 un membro del Popolo Libero. \u00c8 un Metamorfo che controlla tre lupi, un orso delle nevi e una pantera. A lui \u00e8 affidata la narrazione del prologo di \"Una danza con i draghi\".\nDurante l'assedio della Barriera, Varamyr si schiera con Mance Ryder, utilizzando oltre che i propri animali, anche l'aquila un tempo appartenuta a Orell, recentemente deceduto. Dopo la sconfitta del Popolo Libero, Varamyr, gravemente ferito, fugge con un piccolo gruppo, nascondendo loro la sua vera identit\u00e0. Uno a uno lo abbandonano tutti, finch\u00e9 rimane solamente Thistle, una moglie di lancia. Quando Varamyr, morente, cerca di entrare nel corpo della donna, ella lo uccide. Egli tuttavia, fa in tempo a trasferirsi in uno dei suoi lupi, Un-Occhio, continuando cos\u00ec a sopravvivere in quel corpo.\nKevan Lannister.\n\u00c8 il fratello pi\u00f9 giovane di Tywin Lannister e il suo pi\u00f9 fidato capitano. \u00c8 sposato a Dorna della Casa Swyft, da cui ha avuto tre figli, Lancel, Willem e Martyn, e una figlia, Janei. \u00c8 il narratore nell'epilogo di \"Una danza con i draghi\".\nMembri di Casa Arryn.\nGli Arryn sono i Protettori dell'Est e dominano la Valle di Arryn (\"The Vale\"). La loro residenza \u00e8 nell'inespugnabile roccaforte di Nido dell'Aquila (\"The Eyrie\") e discendono dai re delle montagne e dalle pi\u00f9 pure linee della nobilt\u00e0 Andala. Il loro stemma \u00e8 il falcone che sormonta la luna, bianco in campo blu cielo. Il loro motto \u00e8: \"In alto quanto l'onore\".\nMembri di Casa Baratheon.\nI Baratheon sono i Protettori di Capo Tempesta (\"Storm's End\"), che domina il Golfo dei Naufragi (\"Shipbreaker Bay\"). La loro residenza \u00e8 la roccaforte di Capo Tempesta. Si dice discendano dal fratello bastardo di Aegon il Drago, Orys Baratheon. Il loro stemma \u00e8 un cervo incoronato nero in campo oro. Il loro motto \u00e8: \"Nostra \u00e8 la furia\".\nMembri di Casa Bolton.\nI Bolton di Forte Terrore in un lontano passato furono i maggiori rivali degli Stark nel nord. Portavano il titolo di \"Re rossi\" e dominavano la parte orientale della regione. Contestarono violentemente l'autorit\u00e0 degli Stark: ben due re Bolton saccheggiarono Grande Inverno; in una ribellione Forte Terrore si alle\u00f2 con i Greystark della Tana del lupo (solo la casata Bolton sopravvisse alla fallimentare rivolta) e in un'altra impegnarono per due anni l'esercito di re Harlon Stark. Alla fine si sottomisero, circa un migliaio di anni prima dell'inizio della saga. Il simbolo dei Bolton \u00e8 un uomo scuoiato, infatti i Bolton sono famosi per la loro pratica di scuoiare i nemici. Questa pratica di tortura ha fatto guadagnare ai Bolton una fama sinistra. Si vocifera, inoltre, che il leggendario Re della Notte, un Lord Comandante dei Guardiani della notte durante l'Era degli Eroi, fosse un Bolton. Secondo George R. R. Martin, il loro motto \u00e8 \u201cLe nostre lame sono affilate\u201d, mentre un modo di dire comune tra i Bolton \u00e8 \u201cUn uomo scuoiato non ha segreti\u201d.\nRamsay Bolton.\nRamsay Bolton, nato Snow, \u00e8 il figlio bastardo di Roose Bolton, successivamente legittimato da Re Tommen. Ramsay \u00e8 un uomo brutto, ha l'ossatura grossa, le spalle cadenti e una carnosit\u00e0 che suggerisce una futura pinguedine. Ha il naso largo e capelli lunghi, scuri e secchi. Di indole sadica e sanguinaria, \u00e8 crudele e violento e trae piacere nel torturare gli altri, ad esempio fa strappare i vestiti di dosso alle donne e le fa fuggire nelle foreste dei Bolton, prima di inseguirle con un branco di cani feroci. Concede una morte rapida alle donne che lo hanno fatto divertire nella caccia. Scuoia poi i loro cadaveri ma non prima di averle stuprate. A Ramsay piace chiamare le sue cagne con i nomi delle donne che lo hanno fatto divertire di pi\u00f9, in un perverso modo di \u201conorarle\u201d. \u00c8 anche un abile manipolatore e possiede un'astuzia fredda e meschina. Suo padre Roose sostiene che Ramsay non abbia paura di nulla, e ci\u00f2 \u00e8 male, perch\u00e9 in un mondo di inganni \u00e8 la paura a mantenere vivo un uomo. Nonostante il suo stato di nascita ufficiale Ramsay si considera un vero Bolton, ed \u00e8 molto suscettibile riguardo al suo status di figlio illegittimo. Si considera erede legittimo di Forte Terrore e corregge in modo violento coloro che osano riferirsi a lui in un altro modo. Ramsay ha un gruppo di soldati che godono dei suoi favori e lo seguono fedelmente, sebbene la loro alleanza sia in realt\u00e0 nei confronti di Lord Roose. La gente li chiama i \u201cRagazzi del Bastardo\u201d quando questi ultimi o Ramsay non sono presenti, ed essi sono perversi tanto quanto lui.\nSi guadagna velocemente una cattiva fama subito dopo l'inizio della Guerra dei Cinque Re. Stupra, uccide e pratica altre depravazioni nelle terre nei pressi di Forte Terrore. Ser Rodrik Cassel tenta di porre fine alle sue atrocit\u00e0, ma Ramsay riesce con astuzia a evitare la morte. \u00c8 infatti il suo servitore necrofilo Reek a soccombere al suo posto. Ramsay viene preso prigioniero e portato a Grande Inverno sotto le spoglie di Reek. Dopo la presa di Grande Inverno da parte di Theon Greyjoy, giura di prestare servizio a Theon in cambio della libert\u00e0. Presto diventa uno degli attendenti pi\u00f9 fidati di Theon, aiutandolo nella sua caccia per riportare Bran e Rickon a Grande Inverno, apparentemente fuggiti dal castello. Durante l'assalto di Grande Inverno guidato da Rodrik Cassel, uccide quest'ultimo a tradimento e ordina il cruento sacco di Grande Inverno, durante il quale vengono uccisi a sangue freddo molti dei suoi abitanti, massacrati gli uomini di ferro rimasti e Theon viene fatto prigioniero. Ramsay costringe Theon a interpretare il ruolo di Reek, il suo servitore ucciso. Gli impedisce quindi di lavarsi e lo fa coprire di escrementi. Ramsay scortica la pelle di alcune dita dei piedi e delle mani di Theon, lasciandolo agonizzare per giorni prima di amputarle definitivamente. Gli spezza alcuni denti, dicendo di aver sempre odiato il suo sorriso. \u00c8 lasciato intendere che lo abbia anche castrato o evirato. Sposa \"Arya Stark\" per aumentare la pretesa dei Bolton sul Nord. La ragazza in questione \u00e8 in realt\u00e0 Jeyne Poole, mentre la vera Arya \u00e8 fuggita molto prima dalla prigionia dei Lannister. Ramsay abusa ripetutamente di lei mentre Theon \u00e8 costretto ad assistere.\nJeyne e Theon vengono liberati da Mance Rayder, inviato da Jon Snow non appena questi era venuto a conoscenza del matrimonio tra quella che lui crede essere sua sorella e Ramsay. Jon riceve poi un messaggio, presumibilmente da parte di Ramsay, in cui egli afferma che ha sconfitto l'esercito del nord, ha catturato Mance Rayder, ha ucciso Stannis in battaglia e ora possiede la spada di Stannis. Afferma anche che vuole indietro la sua sposa, insieme alla regina Selyse Florent, la principessa Shireen Baratheon, Melisandre, Val, il principe dei bruti e il suo Reek, e che attaccher\u00e0 Jon se non gli dar\u00e0 quello che vuole. Al momento non si sa se la lettera sia stata scritta effettivamente da Ramsay e se ci\u00f2 che c'\u00e8 scritto corrisponde alla verit\u00e0.\nNella serie televisiva \"Il Trono di Spade\", tratta dai romanzi, \u00e8 interpretato da Iwan Rheon e in italiano \u00e8 doppiato da Francesco Pezzulli.\nRoose Bolton.\nRoose Bolton \u00e8 il lord di Forte Terrore e capo di Casa Bolton. Pallido e taciturno, adora farsi salassare con delle sanguisughe, per questo motivo viene soprannominato \"il lord mignatta\". Sebbene utilizzi modi gentili, Roose \u00e8 un uomo freddo, paziente, calcolatore e capace di grande crudelt\u00e0. Possiede una mente scaltra, un'abilit\u00e0 di stratega e una natura calcolatrice. La sua voce \u00e8 simile a un sussurro; parla piano e raramente alza la voce, costringendo cos\u00ec quelli che lo ascoltano a fare attenzione. Quando Roose parla, spesso scende il silenzio. Spesso Roose indossa una cotta di maglia nera e un mantello rosa chiazzato.\nPratica l'abolita tradizione della prima notte, ma \u00e8 discreto con le sue attivit\u00e0 per evitare di attirare l'attenzione e la possibile ira dei Signori del Nord, la Casa Stark. Ha combattuto nella Battaglia del Tridente durante la Ribellione di Robert, e quando Ser Barristan Selmy, seriamente ferito, fu portato dinanzi a Robert Baratheon, gli consigli\u00f2 di ucciderlo. La prima moglie di Roose non \u00e8 ancora stata menzionata nei romanzi, ma la sua seconda moglie era Bethany Bolton, con cui ebbe un figlio sopravvissuto alla culla, Domeric, morto di una \"malattia delle viscere\" (sebbene in privato Lord Bolton attribuisce la colpa della morte del figlio al suo figlio bastardo, Ramsay Snow). Non avendo altri eredi legittimi, Roose porta Ramsay a Forte Terrore e lo nomina suo erede presuntivo.\nAppoggia subito la causa di Robb Stark e dell'indipendenza del Nord, rivelandosi uno dei suoi migliori comandanti e consiglieri. Dopo l'invasione del Nord da parte dei Greyjoy e la vittoria delle forze congiunte di Lannister e Tyrell ad Approdo del Re, Roose giunge per\u00f2 alla conclusione che la causa di Robb sia persa e lo tradisce, schierandosi con i Lannister e prendendo parte alle Nozze Rosse dove lo uccider\u00e0 personalmente. In cambio ottiene dai Lannister, come vassallo, il dominio del Nord, ma tale dominio \u00e8 attualmente incerto in quanto parte del nord \u00e8 controllato da Casa Greyjoy altri castelli sono fedeli a Stannis Baratheon, dalla morte del Re del Nord. Per legittimare il dominio del Nord da parte della sua casata, fa sposare Ramsay ad \"Arya Stark\", in realt\u00e0 Jeyne Poole, ex-dama di compagnia di Sansa Stark. Ironia della sorte, mentre controllava il castello di Harrenhall, la vera Arya, sotto mentite spoglie, \u00e8 stata sua coppiera.\nNella serie televisiva \"Il Trono di Spade\", tratta dai romanzi, \u00e8 interpretato da Michael McElhatton e in italiano \u00e8 doppiato da Roberto Pedicini.\nMembri di Casa Clegane.\nClegane \u00e8 una casata dell'Occidente, fedele ai Lannister di Castel Granito. Le loro terre sono a sud est di Castel Granito e sono costituite da un pezzettino di terra e una casa modesta. Il fondatore della casata era il guardiano dei cani di Tytos Lannister, che salv\u00f2 il suo signore dall'attacco di una leonessa, perdendo una gamba e tre dei suoi cani nell'impresa. Come ricompensa, lord Tytos dona al guardiano alcune terre, una fortezza e prende suo figlio come scudiero, dando vita alla Casa Clegane. Il simbolo di Casa Clegane consiste in tre cani neri su uno sfondo giallo scuro.\nGregor Clegane.\nGregor Clegane, detto \"la Montagna che cavalca\" (\"Mountain That Rides\"), \u00e8 un crudele e colossale guerriero fedele ai Lannister. \u00c8 il fratello maggiore di Sandor Clegane, detto \"il Mastino\", di cui \u00e8 cinque anni pi\u00f9 anziano, e il suo soprannome deriva dalla sua enorme mole, caratteristica della sua famiglia. \u00c8 stato Gregor a sfregiare il fratello quando erano entrambi bambini: Sandor stava giocando con un giocattolo del fratello maggiore e come ritorsione questi gli ha premuto la faccia su un braciere.\nA diciassette anni viene ordinato cavaliere dal principe Rhaegar Targaryen e poco dopo combatte per Tywin Lannister durante la battaglia all'interno delle mura di Approdo del Re. Durante gli scontri uccide in modo brutale, spaccandogli la testa, il figlio in fasce di Rhaegar per poi stuprare e uccidere anche la moglie di quest'ultimo, la principessa Elia di Dorne. Partecipa quindi alla repressione della rivolta di Balon Greyjoy.\nLa sua tremenda fama \u00e8 alimentata, oltre che dalla brutalit\u00e0 in battaglia, anche da alcune voci secondo le quali i servitori del suo castello spariscono nel nulla, probabilmente uccisi da lui stesso; sia la sorella sia le due precedenti mogli, inoltre, sono morte in circostanze mai del tutto chiarite. Anche il padre \u00e8 morto durante un presunto, ma alquanto dubbioso e provvidenziale, incidente di caccia.\nPartecipa al torneo del Primo cavaliere uccidendo intenzionalmente nel primo scontro il giovane cavaliere ser Hugg della valle. Nello scontro successivo viene sconfitto da ser Loras Tyrell, il Cavaliere di fiori; non rassegnandosi alla sconfitta si rialza dalla caduta e decapita con un solo fendente il proprio cavallo, per poi dirigersi con furia cieca verso ser Loras che ancora stava salutando la folla. Lo disarciona con un colpo di spada ma viene bloccato dal fratello Sandor, che lo affronta spada in pugno. Solamente l'intervento del re e di una ventina di cavalieri convincono ser Gregor a fermarsi e ad abbandonare lo scontro.\nDopo il rapimento di Tyrion Lannister, Tywin Lannister lo manda a saccheggiare le terre dei fiumi sotto il controllo di Casa Tully come rappresaglia e per questo viene condannato a morte dal Primo Cavaliere del Re, lord Eddard Stark, che invia in sua vece una schiera di cavalieri e soldati comandata da lord Beric Dondarrion.\nViene richiamato ad Approdo del Re quando Tyrion Lannister, per sfuggire alla condanna di regicidio, richiede di mostrare la sua innocenza con un processo per combattimento. Gregor viene nominato campione della regina Cersei, l'accusatrice, e questo spinge Oberyn Martell a dichiararsi campione del Folletto, visto che desidera pi\u00f9 di ogni altra cosa vendicare la sua amata sorella Elia. Nonostante Gregor venga colpito a pi\u00f9 riprese dalla lancia avvelenata di Oberyn riesce comunque a ucciderlo, firmando cos\u00ec la condanna per Tyrion. A causa del veleno, per\u00f2, Gregor sembra non guarire dalle ferite, anzi esse si aggravano terribilmente. La regina Cersei allora decide di affidarlo al maestro Qyburn, che lo usa come cavia per i suoi esperimenti prima della sua imminente morte. Il teschio di Ser Gregor viene poi portato a Lancia del Sole da ser Balon Swann della Guardia Reale come risarcimento per le morti di Elia, Aegon e Oberyn.\nNella serie televisiva \"Il Trono di Spade\", tratta dai romanzi, \u00e8 interpretato da Conan Stevens nella prima stagione, da Ian Whyte nella seconda e da Haf\u00fe\u00f3r J\u00fal\u00edus Bj\u00f6rnsson nella quarta; in italiano \u00e8 doppiato da Mario Bombardieri. Nella serie la Montagna non muore a seguito del suo scontro con Oberyn Martell ma grazie agli esperimenti di Qyburn diventa una sorta di non-morto al servizio della regina Cersei. A fine della serie si incontrer\u00e0 col fratello mentre la Fortezza Rossa sta per essere distrutta da Daenerys Targaryen e il suo drago: abbandonata la regina e ucciso il Primo Cavaliere che cercava di riportarlo ai suoi doveri, Gregor ha una lotta mortale col fratello.\nSandor Clegane.\nSandor Clegane, detto il Mastino (\"Hound\") \u00e8 il fratello minore di ser Gregor Clegane. \u00c8 un formidabile guerriero sfigurato da un'ustione sul lato sinistro del volto ed \u00e8 la guardia del corpo di Joffrey Baratheon.\nMembri di Casa Florent.\nI Florent della Fortezza di Acquachiara sono i pi\u00f9 potenti alfieri di Alto Giardino. Il loro stemma mostra una testa di volpe dentro un cerchio di fiori. Giurano fedelt\u00e0 a Renly poi a Stannis Baratheon, per questa ragione vengono nominati nemici della corona. Sono da sempre i maggiori rivali di Casa Tyrell, in quanto sostengono di avere maggiori pretese sul seggio di Alto Giardino.\nAlester Florent.\n\u00c8 il lord di Acquachiara, sposato con lady Melara Crane, da cui ha avuto i figli Alekyne, Melessa e Rhea. In un primo momento, durante la Guerra dei Cinque Re si schiera dalla parte di Renly Baratheon; dopo la sua morte, tuttavia, passa dalla parte di suo fratello Stannis, divenendone Primo Cavaliere. Dopo la sconfitta nella Battaglia delle Acque Nere, consiglia a Stannis di pensare alla pace con re Joffrey, motivo per cui viene accusato di tradimento e rinchiuso in cella; in seguito, viene bruciato vivo come sacrificio a R'hllor da Melisandre di Asshai. Suo figlio Alekyne \u00e8 il nuovo lord di casa Florent, egli ha trovato rifugio (o \u00e8 tenuto prigioniero) ad Alta Torre.\nAxell Florent.\nFratello di Alester, \u00e8 schierato fin dall'inizio della Guerra dei Cinque Re con Stannis Baratheon, ed \u00e8 al servizio della propria nipote Selyse. \u00c8 un uomo senza scrupoli e molto ambizioso, tanto che non si fa problemi a rinnegare il fratello quando questi viene accusato di tradimento da Stannis, pur di ottenere il suo favore.\nDimostra un interesse morboso nei confronti di Val, la \"principessa dei Bruti\", pur non avendola mai vista, e pi\u00f9 di una volta cercher\u00e0 di convincere Jon Snow a portargliela per farne sua moglie; tuttavia Jon, non nutrendo alcuna simpatia nei suoi confronti, si rifiuter\u00e0 di rivelargli qualsiasi informazione su Val, causando la rabbia del borioso cavaliere.\nColin Florent.\nDopo la sconfitta di Stannis nella Battaglia delle Acque Nere, il seggio di casa Florent, la fortezza di Acquachiara, viene donato alla casa Tyrell, quindi ser Garlan Tyrell viene incaricato dalla corona di riconquistare i possedimenti dei Florent. Tuttavia i possedimenti e le terre dei Florent vengono mantenuti da ser Colin nominato castellano della fortezza.\nImry Florent.\nSer Imry \u00e8 un cavaliere di casa Florent, fratello di Selyse. Viene scelte come comandante della flotta di Stannis nella battaglie delle Acque Nere, commette il fatale errore di non mandare navi in avanscoperta come proposto da Davos, guida la flotta ciecamente verso la foce del fiume delle acque nere e muore nella battagla che ne segue.\nSelyse Florent.\nFiglia di Ryam Florent, \u00e8 la moglie di Stannis Baratheon e madre della loro unica figlia Shireen; \u00e8 la lady di Roccia del Drago. Ha gli occhi pallidi, un naso a punta, un visibile accenno di peluria sul labbro superiore e la bocca dura, con una voce come uno scudiscio. \u00c8 nota per il suo carattere freddo e rigido, privo di alcun calore verso chiunque, eccetto forse sua figlia. Totalmente plagiata da Melisandre di Asshai, \u00e8 diventata una strenua seguace del culto di R'hllor.\nNella serie televisiva \"Il Trono di Spade\", tratta dai romanzi, \u00e8 interpretata da Sarah McKeever nella seconda stagione e da Tara Fitzgerald dalla terza alla quinta; in italiano, \u00e8 doppiata da Franca D'Amato.\nMembri di Casa Frey.\nCasa Frey \u00e8 una delle case pi\u00f9 recenti dei Sette Regni, fondata da soli 600 anni. Il loro seggio, le Torri Gemelle, situate sull'unico guado esistente della Forca Verde, ha permesso ai Frey di guadagnare non poca importanza nei secoli e anche molta ricchezza, grazie alle tasse imposte sul passaggio. \u00c8 la casata pi\u00f9 numerosa di tutto il continente, tanto che suoi membri possono riempire un intero campo di battaglia. Il loro stemma rappresenta due torri blu collegate da un ponte su sfondo grigio-argento, simbolo delle Torri Gemelle.\nAegon Frey.\nAegon Frey, detto Campanello, \u00e8 il figlio primogenito di ser Stevron Frey e la sua seconda moglie Jeyne Lydden. \u00c8 un uomo di mezza et\u00e0 dai capelli grigi e palesemente affetto da ritardo mentale. \u00c8 solito indossare un berretto da giullare dotato di campanelli, da cui il soprannome. Durante la strage delle Nozze Rosse, Catelyn Stark minaccia lord Walder di uccidere Campanello, se egli non risparmier\u00e0 a vita a Robb: indifferente alla sorte del nipote, lord Walder lascia che Robb venga ucciso e cos\u00ec Catelyn sgozza Campanello.\nNella serie televisiva \"Il Trono di Spade\", tratta dai romanzi, Campanello non compare e il suo ruolo come vittima di Catelyn viene ricoperto dalla giovane moglie di lord Walder.\nAmerei Frey.\nFiglia maggiore di Merrett Frey e Mariya Darry. Nel romanzo \"Il banchetto dei corvi\" sposa Lancel Lannister, ma il matrimonio non sar\u00e0 mai consumato, per via del crescente fanatismo religioso di Lancel. Amerei \u00e8 famosa per la sua promiscuit\u00e0, infatti \u00e8 fortemente sospettata da tutti di essere infedele al marito. \u00c8 descritta come una donna attraente, ma con un volto dalla forma allungata e il mento sfuggente. Ha le gambe lunghe ed \u00e8 prosperosa.\nEdwyn Frey.\nEdwyn \u00e8 un uomo snello di carnagione pallida, con un naso schiacciato e lisci capelli scuri. Di solito il suo atteggiamento \u00e8 freddo. Secondo Ser Daven Lannister, \u00e8 un uomo pieno d\u2019odio.Merrett Frey lo considera, insieme a suo fratello anche peggio del padre Ryman. Edwyn non ha mai avuto un buon rapporto con suo fratello, Walder, e lo considera una minaccia a causa della sua posizione come prossimo nella linea di successione.Edwyn viene descritto come un uomo poco dedito alle armi, il che potrebbe spiegare la sua mancanza nell\u2019esercito di Robb durante la campagna nelle Terre dell'Ovest. Edwyn fa comunque parte dell\u2019esercito di Frey, che assedia Delta delle acque, comandato da suo padre.\nEmmon Frey.\nEmmon Frey \u00e8 il secondo figlio maschio nato dal matrimonio di lord Walder Frey e la sua prima moglie, Perra Royce. \u00c8 sposato con Genna Lannister, da cui ha quattro figli: Cleos, Lyonel, Tion e Walder. L'unione \u00e8 sempre stata fortemente contestata da Tywin Lannister: l'inimicizia del cognato e il carattere dominante della moglie hanno sempre fatto sentire Emmon a disagio quando si trovava tra i Lannister, cosa che avviene anche tuttora.\nIn seguito agli eventi della Guerra dei Cinque Re, Emmon diventa lord di Delta delle Acque e patriarca della nuova Casa Frey di Delta delle Acque per decreto di re Tommen Baratheon.\nRoslin Frey.\nRoslin Frey \u00e8 l'unica figlia che lord Walder ha avuto dalla sua sesta moglie, Bethany Rosby. \u00c8 bassa di statura, esile, attraente, con occhi e capelli castani, ha una natura gentile e talento per la musica. In \"Tempesta di spade\" viene costretta a sposare Edmure Tully, per rinnovare l'alleanza tra il Re del Nord Robb Stark, appoggiato dai Tully, e i Frey. Il matrimonio, destinato a essere conosciuto col nome di Nozze Rosse, si riveler\u00e0 una trappola, in seguito alla quale il Re del Nord sar\u00e0 assassinato. Nonostante ci\u00f2, tra Roslin ed Edmure si svilupper\u00e0 comunque un grande affetto. In \"Una danza con i draghi\" a Roslin e al figlio appena nato sar\u00e0 concesso di ricongiungersi a Edmure a Castel Granito, dove l'uomo \u00e8 prigioniero.\nNella serie televisiva \u00e8 interpretata da Alexandra Dowling.\nRyman Frey.\nRyman Frey \u00e8 il primogenito di ser Stevron Frey e la sua prima moglie Corenna Swann; \u00e8 secondo in linea di successione per ereditare il titolo di lord del Guado alla morte di suo nonno, lord Walder Frey. Ryman \u00e8 un uomo corpulento incline a cedere ai piaceri della gola, dell'alcol e della lussuria. Il suo volto \u00e8 largo e in carne e, secondo Catelyn ha un'espressione stupida. Robb Stark lo considera ottuso come un sasso.\nDopo la morte del padre, Ryman diventa l'erede diretto di lord Walder Frey. Secondo Merrett Frey, Ryman \u00e8 uno delle menti principali che hanno architettato le Nozze Rosse, insieme a lord Walder Frey e lord Roose Bolton; durante tale evento uccide Dacey Mormont. Dopo le Nozze Rosse, raccoglie duemila uomini per riunirsi a ser Daven Lannister e ser Forley Prester e dare il via al secondo assedio di Delta delle Acque. Viene in seguito estromesso dal comando da Jaimie Lannister, sulla strada del ritorno verso le Torri Gemelle, Ryman e la sua scorta vengono catturati e impiccati vicino a Fairmarket, probabilmente dalla Fratellanza senza Vessilli.\nStevron Frey.\nStevron Frey \u00e8 il primogenito di lord Walder Frey e della sua prima moglie, Perra Royce ed erede delle Torri Gemelle. Nasce intorno al 243\u00ba anno dall'arrivo di Aegon il Conquistatore. Ormai sessantenne, ha avuto tre mogli, sei figli, numerosi nipoti e pronipoti. Stevron \u00e8 stato da sempre educato e preparato a essere l'erede delle Torri Gemelle, anche se lord Walder spesso ironizza sul fatto che il figlio \u00e8 quarant'anni che aspetta che muoia cos\u00ec da prendere il suo posto. Grazie agli insegnamenti del padre, Stevron ha appreso l'importanza del legame familiare, ma, a differenza di lord Walder, \u00e8 un uomo amichevole e ragionevole. Come molti altri Frey, anche Stevron assomiglia molto a lord Walder di aspetto. Ha gli occhi grigi e dimostra tutti i suoi sessant'anni.\nDopo aver deciso di appoggiare la causa del re del Nord, Stevron in persona si unisce all'esercito, alla guida della guarnigione dei Frey. Durante la Battaglia di Oxcross, Stevron viene ferito. Nonostante sembri una ferita innocua, tre giorni dopo l'uomo viene trovato morto nella sua tenda. Robb ricorder\u00e0 spesso come Stevron si sia dimostrato un fedele servitore.\nWalda Frey.\nWalda Frey detta \"Walda la Grassa\" \u00e8 la secondogenita di Merrett Frey, nipote di lord Walder Frey. Ha due sorelle e un fratello: Amerei, Marissa e Walder. Ha 15 anni ed \u00e8 descritta come una ragazza molto grassa, con gli occhi acquosi, dei seni enormi e insignificanti capelli biondi. Ha una voce sottile e stridula. Per rafforzare l'alleanza con i Bolton di Forte Terrore, lord Walder offre a Roose Bolton una delle sue figli o nipoti in sposa, promettendogli una dote in monete d'argento equivalente al peso della ragazza. Bolton sceglie perci\u00f2 Walda, la pi\u00f9 grassa tra le donne disponibili di Casa Frey.\nRoose racconta a Theon Greyjoy di essersi stranamente affezionato alla sua giovane moglie (trova abbastanza accattivante che Walda non rimanga muta a letto, come le sue due precedenti consorti). Rivela anche che, se la ragazza dovesse dargli dei figli, \u00e8 molto probabile che Ramsay li uccida, anche se Roose stesso lo considererebbe un bene, visto che quasi sicuramente lui stesso non vivr\u00e0 abbastanza a lungo per vedere il bambino raggiungere la maggiore et\u00e0 e non vuole lasciare Forte Terrore in mano a un lord bambino (che lui considera una maledizione per qualsiasi casata).\nNella serie televisiva \u00e8 interpretata da Elizabeth Webster.\nWalder Frey.\nWalder Frey \u00e8 il signore delle Torri Gemelle, capo della Casa Frey e Signore del Guado. Nonostante abbia superato i novant'anni e sia vecchio e infermo, gestisce attivamente gli affari della sua casata. Walder \u00e8 famoso per la sua numerosa prole e per essere sopravvissuto a molte mogli. \u00c8 attualmente sposato con l'ottava consorte e ha pi\u00f9 di cento discendenti, legittimi e non. Ha ventidue figli e sette figlie nati dai suoi matrimoni e un numero sconosciuto di bastardi, sia maschi sia femmine. D\u00e0 molta importanza alla lealt\u00e0 familiare, anche se i suoi discendenti lottano brutalmente tra loro per ottenere il suo favore: molti Frey infatti si chiamano Walder o Walda nella speranza di onorare il capostipite della famiglia. \u00c8 un uomo vanesio, permaloso, ambizioso e inaffidabile; durante la ribellione di Robert Baratheon, rimand\u00f2 l'entrata nel conflitto il pi\u00f9 possibile, arrivando per la Battaglia del Tridente solo quando i ribelli avevano gi\u00e0 vinto. Per questo motivo il suo signore, lord Hoster Tully, lo soprannomina \u201cLord Frey il Ritardatario\u201d.\nDurante la Guerra dei Cinque Re, poich\u00e9 il passaggio dalla fortezza diventa una necessit\u00e0 strategica per l'esercito di Robb Stark, Walder riesce a stringere con successo alcuni patti matrimoniali tra i suoi figli con lo stesso Robb e sua sorella Arya. La notizia del matrimonio tra Robb e Jeyne Westerling fa perdere il supporto della Casa Frey alla causa del Re del Nord, cos\u00ec Walder complotta segretamente con lord Tywin Lannister e Roose Bolton per tradire gli Stark e i Tully. Tramite il figlio Lothar Frey, convince Robb e molti dei suoi alfieri pi\u00f9 importanti a tornare alle Torri Gemelle con la scusa di perdonare il torto subito con il matrimonio di Edmure Tully e la figlia Roslin Frey. Durante il banchetto nuziale, gli uomini di Walder attaccano a sorpresa Robb e tutto il suo esercito (nonostante fossero protetti dal diritto di ospitalit\u00e0), massacrando Robb, Catelyn Tully, molti alfieri e gran parte dei soldati. Il tradimento diventa poi universalmente noto con il nome di \"Nozze Rosse\". Walder giura quindi fedelt\u00e0 alla Casa Lannister: il suo secondogenito, Emmon Frey, riceve Delta delle Acque e le terre circostanti come ricompensa.\nNella serie televisiva \"Il Trono di Spade\", tratta dai romanzi, \u00e8 interpretato da David Bradley e in italiano \u00e8 doppiato da Carlo Valli. Poco dopo l'assegnazione di Delta delle Acque, Walder ne perde rapidamente il possesso a causa del Pesce Nero, Brynden Tully, ma grazie all'aiuto dell'esercito Lannister, guidato da Jamie e Bronn, il castello viene riconquistato. Riaffermata la sua alleanza con la corona, Walder celebra con sfarzo la vittoria, ma l'atteggiamento borioso che mantiene durante i festeggiamenti, in cui si comporta come se la riconquista di Delta delle Acque fosse avvenuta anche per merito suo, porta un disgustato Jamie a minacciarlo che se Casa Frey dovesse mostrarsi di nuovo cos\u00ec incapace nella gestione del Tridente, allora la corona chieder\u00e0 a qualcun altro di farlo al suo posto. Pochi giorni dopo, Arya Stark si introduce nelle Torri Gemelle e uccide il vecchio lord dopo avergli fatto mangiare una torta di carne fatta con i pezzi di alcuni dei suoi figli. Quindi la ragazza, utilizzandone il volto, riunisce nel castello tutti i membri maschi di Casa Frey e li uccide con del vino avvelenato, vendicando le vittime delle Nozze Rosse.\nWalder Frey il Nero.\nWalder \u00e8 un uomo dal fisico asciutto, robusto e con la barba nera. Deve il suo soprannome al carattere irascibile e al comportamento severo che ispira paura a coloro che gli stanno intorno: \u00e8 inoltre molto ambizioso tant'\u00e8 che cerca di sottrare il trono a suo fratello maggiore Edwyn con il quale non vi \u00e8 un buon rapporto. Considerato un buon militare riesce a prendersi la resa di casa Mallister, ancora fedele a Robb Stark, minacciando lord Jason di uccidere suo figlio Patrek.\nNella serie televisiva \"Il Trono di Spade\" tratta dai romanzi, il suo personaggio \u00e8 stato convertito in Walder Rivers, detto Walder il Nero, interpretato da Tim Plester e doppiato in italiano da Leonardo Graziano. \u00c8 lui a uccidere Cathelyn Stark e poi, quando Bryden Tully riconquista Delta delle Acque, gli \u00e8 affidato il compito di riconquistarla assieme a Lothar Frey, ma i due sono talmente inetti da obbligare la corona ad inviargli in soccorso un esercito, comandato da Jaime Lannister e da Bronn. I Frey sono talmente impreparati che l'arrivo dell'esercito alleato non viene neanche notato, suscitando il disgusto di Jaime, che prende il comando dell'assedio. Walder, scioccamente, cerca di contestare gli ordini, ma viene picchiato e costretto a obbedire. Quando Delta delle Acque viene riconquistata e l'esercito dei Lannister torna verso Approdo del Re, Walder e suo fratello sono uccisi da Arya Stark, che ne macella i corpi e li usa per fare un pasticcio di carne che serve al loro padre, lord Frey, prima di uccidere anche lui e, quindi, il resto della casata.\nMembri di Casa Greyjoy.\nI Greyjoy dominano le Isole di Ferro (\"Iron Islands\") dalla loro roccaforte di Pyke. Si definiscono gli Uomini di Ferro e sono celebri per essere sia abili navigatori, sia feroci pirati e saccheggiatori. Discendono da Re Grey dell'et\u00e0 degli Eroi. Il loro stemma \u00e8 una piovra dorata in campo nero. Il loro motto \u00e8: \"Noi non seminiamo\".\nMembri di Casa Kettleblack.\nCasa Kettleblack \u00e8 una casata delle Terre della Corona. Il loro stemma \u00e8 un bollitore nero su un campo rosso. Tratti comuni ai membri di questa casa sono l'alta statura, i capelli neri e il naso aquilino. I Kettleblack sono noti per essere uomini senza scrupoli. Gli unici Kettleblack conosciuti nel corso della saga sono i tre fratelli al servizio di Cersei Lannister e il loro padre Oswell.\nOsfryd Kettleblack.\nSer Osfryd Kettleblack \u00e8 il secondo dei fratelli Kettleblack, nonch\u00e9 il pi\u00f9 serio e crudele. Riceve il rango di cavaliere dopo la Battaglia delle Acque Nere, anche se nessuno lo ha visto effettivamente combattere. Quando ser Addam Marbrand viene rimosso dalla carica di Comandante delle Cappe Dorate, la regina Cersei nomina al suo posto Osfryd, nonostante la sua inesperienza e il suo essere analfabeta. Dopo l'arresto di Cersei nel romanzo \"Il banchetto dei corvi\", ricever\u00e0 l'accusa di fornicazione con la regina e verr\u00e0 destituito dalla carica e arrestato.\nOsmund Kettleblack.\nSer Osmund Kettleblack \u00e8 il maggiore dei fratelli Kettleblack. \u00c8 un membro giurato della Guardia reale, anche se la sua nomina a cavaliere \u00e8 una faccenda controversa, dato che sostiene di aver ricevuto la nomina da un certo \"ser Robert Stone\": secondo Tyrion Lannister, Osmund non \u00e8 altro che un mercenario che si spaccia per cavaliere. Fa il suo ingresso nella Guardia reale, quando la regina Cersei Lannister licenzia Boros Blunt per vilt\u00e0. Durante la Battaglia delle Acque Nere, Osmund rimane al fianco di re Joffrey, con lo scopo di proteggerlo, senza prendere parte alla lotta. In \"Tempesta di spade\", Tyrion riferisce a Jaime che Cersei ha frequenti rapporti sessuali con Osmund.\nOsney Kettleblack.\nSer Osney Kettleblack \u00e8 il minore dei fratelli Kettleblack. A differenza dei fratelli, che portano la barba, Osney \u00e8 sempre accuratamente rasato. Riceve il rango di cavaliere dopo la Battaglia delle Acque Nere, anche se nessuno lo ha visto effettivamente combattere. In cambio della promessa di favori sessuali (che in seguito otterr\u00e0 con la forza) e del titolo di lord, Osney svolge diversi compiti per la regina Cersei, a partire dall'assassinio dell'Alto Septon. In seguito ricever\u00e0 l'ordine di confessare al nuovo Alto Septon, l'Alto Passero, di aver avuto rapporti sessuali con la regina Margaery Tyrell (sebbene non sia vero), in modo da essere mandato alla Barriera, assassinare il Lord Comandante dei Guardiani della notte Jon Snow e tornare infine ad Approdo del Re, grazie al perdono reale. Il piano si rivela un disastro: Osney viene arrestato dall'Alto Passero, torturato e costretto a dire la verit\u00e0, cosa che comporter\u00e0 l'arresto della stessa Cersei.\nOswell Kettleblack.\nOswell Kettleblack \u00e8 il padre dei tre fratelli Kettleblack. \u00c8 descritto come un uomo anziano, dai capelli brizzolati, le mani enormi e i denti storti. \u00c8 un servitore di lord Petyr Baelish, che gli commissiona diversi compiti, tra cui l'assunzione dei nani Penny e Oppo per lo spettacolo al matrimonio di re Joffrey.\nMembri di Casa Lannister.\nI Lannister sono i Protettori dell'Ovest, dominano i ricchi giacimenti auriferi di Lannisport. La loro residenza \u00e8 la roccaforte di Castel Granito (\"Casterly Rock\"). Si dichiarano progenie di Lann l'Astuto per linea femminile. Il loro stemma \u00e8 un leone d'oro in campo porpora. Il loro motto \u00e8: \"Udite il mio ruggito!\".\nMembri di Casa Martell.\nI Martell dominano il sud-est dei Sette Regni, il regno di Dorne, dalla capitale Lancia del Sole (\"Sunspear\"). Furono gli ultimi a essere assoggettati e inglobati nei Sette Regni, e ancora oggi conservano caratteristiche diverse dalle altre casate. Mors Martell prese in sposa la regina degli Rhoynar, popolo conquistatore di Dorne. Il loro stemma \u00e8 una lancia dorata che trafigge un sole rosso. Il loro motto \u00e8 \"Mai inchinati, mai piegati, mai spezzati\".\nMembri di Casa Mormont.\nI Mormont sono una casata fedele agli Stark e risiedono nell'Isola dell'Orso. L'isola fu data ai Mormont dopo che re Rodrik Stark la tolse al dominio degli Uomini di Ferro. Il loro emblema \u00e8 un orso nero in campo verde e il motto \u00e8 \"Qui ci ergiamo\" (\"Here we stand\").\nAlysane Mormont.\nAlysane Mormont, detta la Giovane Orsa, \u00e8 la seconda figlia di lady Maege Mormont. Ha circa venticinque anni ed \u00e8 descritta come una donna bassa, muscolosa, mascolina e decisamente poco attraente. Anche se non \u00e8 sposata, ha due figli, una bambina di nove anni e un bambino di due, di cui spiega la paternit\u00e0 (probabilmente scherzando) facendo riferimento alla presunta capacit\u00e0 delle donne Mormont di trasformarsi in orsi e accoppiarsi con tali animali. Guerriera abile e pericolosa come la madre e la sorella, Alysane, nel romanzo \"Una danza con i draghi\" si trova al nord, insieme all'esercito di Stannis. Ricevuto l'ordine di tenere sotto controllo la prigioniera Asha Greyjoy, Alysane instaura un rapporto quasi amichevole con Asha, nonostante lo storico odio dei Mormont nei confronti dei Greyjoy.\nDacey Mormont.\nDacey Mormont \u00e8 la primogenita ed erede di lady Maege Mormont. \u00c8 una potente guerriera, molto alta e slanciata e abile a combattere soprattutto con la mazza chiodata; \u00e8 tuttavia pi\u00f9 attraente e femminile della sorella Alysane. Nel romanzo \"Il gioco del trono\" entra a far parte dell'esercito di Robb Stark, diventando membro della sua guardia personale. In \"Tempesta di spade\" \u00e8 presente alle Nozze Rosse, durante le quali diventa una delle tante vittime del tremendo massacro.\nMaege Mormont.\nMaege Mormont, lady dell'Isola dell'Orso, \u00e8 a capo della Casa Mormont. Ha ereditato il titolo da suo nipote, ser Jorah Mormont, dopo la sua fuga in esilio. Maege \u00e8 una donna bassa e robusta dai capelli grigi. In battaglia \u00e8 una guerriera feroce che veste in maglia di ferro e predilige l'uso della mazza chiodata. Ha un rapporto conflittuale con suo fratello Jeor che la considera testarda, irascibile e prepotente. Maege ha cinque figlie, Dacey, Alysane, Lyra, Jorelle e Lyanna, tutte avute con un uomo mai menzionato nei romanzi. Nel romanzo \"Il gioco del trono\" si unisce all'esercito di Robb Stark nella sua guerra contro i Lannister; dopo la caduta del Re del Nord, avvenuta in \"Tempesta di spade\", Maege si rifugia in un luogo sconosciuto insieme alle figlie Lyra e Jory, mentre la pi\u00f9 piccola, Lyanna torna all'Isola dell'Orso.\nNella serie televisiva \u00e8 interpretata da Elizabeth Barrett.\nLyanna Mormont.\nLyanna Mormont \u00e8 la quinta e ultima figlia di Maege Mormont. Si tratta di una bambina di circa dieci anni. Lyanna non compare mai direttamente nei romanzi, ma in \"Una danza con i draghi\" Stannis Baratheon riceve una lettera alla Barriera proprio da Lyanna, in cui questa lo informa del rifiuto della Casa Mormont di riconoscere Stannis come re, affermando che la sua fedelt\u00e0 va esclusivamente agli Stark.\nNella serie televisiva \"Il Trono di Spade\", Lyanna compare come personaggio attivo, interpretata da Bella Ramsey. Possiede una maturit\u00e0 straordinaria per la sua et\u00e0: quando Sansa e Jon Snow si recano da lei per ottenere aiuto contro i Bolton, i loro tentativi di ottenerne l'appoggio usando l'adulazione sono rapidamente respinti, obbligando Davos a convincerla raccontandole la verit\u00e0 relativa al Re della Notte. La giovane Lady acconsente a sostenerli, e quando gli Stark riottengono finalmente Grande Inverno, Lyanna riesce a convincere gli altri lord a sostenere Jon Snow come Re del Nord. Quando poi il nuovo re dichiara che, per la guerra contro il Re della Notte, sar\u00e0 necessario che anche le donne e i bambini pi\u00f9 grandi combattano, \u00e8 di nuovo Lyanna a zittire le proteste degli altri lord, dichiarandosi pronta ad affrontare il nuovo nemico. Dopo qualche mese, all'arrivo di Daenerys Targaryen, ovviamente la Lady dell'Isola dell'Orso \u00e8 tra i primi a manifestare la propria disapprovazione di fronte alla notizia che Jon si \u00e8 sottomesso alla regina per ottenerne l'aiuto, ma come tutti gli altri lord non ha abbastanza tempo, dato l'imminente attacco. Poco prima della battaglia, suo cugino, il cavaliere esiliato Ser Jorah Mormont, ora al servizio di Daenerys, la implora di astenersi dal combattere, ma Lyanna rifiuta, quindi i due si augurano buona fortuna. Durante lo scontro, Lyanna affronta da sola un gigante non-morto, e pur riuscendolo a ucciderlo con una daga di vetro di drago, questi la afferra e la stritola, uccidendola. Essendo anche Jorah una vittima della battaglia, con la loro morte la Casa Mormont dell'Isola dell'Orso \u00e8 definitivamente estinta.\nJeor Mormont.\nJeor Mormont, detto \"Vecchio Orso\", \u00e8 il 997\u00b0 lord comandante della confraternita dei Guardiani della notte.\nJorah Mormont.\nJorah Mormont \u00e8 un cavaliere autoesiliatosi nelle terre al di l\u00e0 del mare per essersi attirato le ire di Eddard Stark: aveva venduto come schiavi due bracconieri suoi prigionieri. Serve Khal Drogo e, quando conosce Daenerys, facendole anche da interprete per la lingua Dothraki, prova per lei un sentimento di affetto e devozione, e infine d'amore. Suo padre \u00e8 Jeor Mormont, il Lord Comandante dei Guardiani della notte.\nNella serie televisiva \u00e8 interpretato dall'attore scozzese Iain Glen.\nMembri di Casa Reed.\nReed di Torre delle Acque Grigie controllano le terre paludose dell'Incollatura da una fortezza mobile. Torre delle Acque Grigie \u00e8 l'unica roccaforte \"nascosta\" nel continente, dato che si sposta. I Reed sono gli alfieri degli Stark pi\u00f9 a sud.\nHowland Reed.\nHowland Reed \u00e8 il Lord della Torre delle Acque Grigie ed \u00e8 a capo dei crannogmen dell\u2019Incollatura. Ha due figli, Meera e Jojen. \u00c8 uno degli amici pi\u00f9 fidati di Eddard Stark e ha combattuto a suo fianco in molte battaglie durante la Ribellione di Robert Baratheon. \u00c8 un uomo basso di statura, ma come tutti i crannogmen \u00e8 anche valoroso, astuto e forte.\nIncontra per la prima volta gli Stark durante il Torneo di Harrenal, quando viene aggredito da tre scudieri prepotenti e viene difeso da Lyanna Stark. Sempre in quella occasione, un cavaliere misterioso che si fa chiamare Cavaliere dell\u2019albero che ride gareggia nella giostra per difendere l\u2019onore di Howland, sebbene la vera identit\u00e0 del cavaliere rimane sconosciuta. Combatte a fianco di Eddard durante la Ribellione di Robert va con lui alla Torre della Gioia a rivendicare la sorella rapita di Eddard. Soltanto Howland e Eddard sopravvivono allo scontro con le guardie a difesa della torre. Inoltre, Eddard sostiene che se non fosse stato per lui, ser Arthur Dayne lo avrebbe ucciso. Dopo la morte di Eddard, Howland \u00e8 probabilmente l\u2019unica persona in vita che sia stata testimone dei misteriosi eventi che hanno avuto luogo nella Torre della Gioia nel giorno dello scontro. All\u2019inizio della Guerra dei Cinque Re, invia i suoi figli a giurare fedelt\u00e0 a Robb Stark come Re del Nord.\nNella serie tv compare in un flashback della sesta stagione dove \u00e8 interpretato da Leo Woodruff.\nJojen Reed.\nJojen Reed \u00e8 l\u2019unico figlio maschio di Howland Reed ed \u00e8 il fratello minore di Meera Reed. Jojen \u00e8 un ragazzo che ha il dono della visione dell\u2019oltre e i suoi sogni sono profetici. Ha tredici anni, nonostante i suoi modi lo facciano sembrare pi\u00f9 maturo di quello che \u00e8; proprio per il suo carattere saggio e solenne, la vecchia Nan lo soprannominer\u00e0 \"piccolo nonno\". \u00c8 magro e basso di statura, ha occhi di un verde profondo, del colore del muschio, e veste abiti di colore verde. Grazie ai suoi sogni dell\u2019oltre, \u00e8 a conoscenza di cose oscure e misteriose, come ad esempio il giorno della sua futura morte.\nDurante la Festa del Raccolto, arriva insieme a sua sorella Meera a Grande Inverno per rinnovare il giuramento di fedelt\u00e0 dei Reed a Grande Inverno e a Robb in seguito alla morte di Eddard Stark. Dopo il sacco della fortezza, i due fratelli accompagnano Bran nel suo viaggio Oltre la Barriera alla ricerca del corvo a tre occhi.\nNella serie televisiva \"Il Trono di Spade\", tratta dai romanzi, \u00e8 interpretato da Thomas Brodie-Sangster e in italiano \u00e8 doppiato da Gabriele Patriarca.\nMeera Reed.\nMeera Reed \u00e8 la figlia maggiore di Howland Reed e sorella di Jojen. Ha sedici anni. Come tutti i crannogmen, il popolo che abita le paludi dell\u2019Incollatura, Meera \u00e8 bassa e snella. Ha lunghi capelli castani e occhi verdi. Nonostante non venga mai descritta come particolarmente bella, Theon Greyjoy sembra considerarla attraente, mentre l\u2019infatuazione iniziale che Bran ha per Meera cresce al punto da credersi innamorato di lei. \u00c8 un\u2019ottima cacciatrice, capace di catturare facilmente i pesci con la sua lancia e ha un\u2019indole allegra, che contrasta fortemente con la solennit\u00e0 del fratello Jojen.\nDurante la Festa del Raccolto, arriva insieme a suo fratello a Grande Inverno per rinnovare il giuramento di fedelt\u00e0 dei Reed agli Stark, in seguito alla morte di lord Eddard. Dopo il sacco della fortezza, i due fratelli accompagnano Bran nel suo viaggio Oltre la Barriera alla ricerca del corvo a tre occhi.\nNella serie televisiva \"Il Trono di Spade\", tratta dai romanzi, \u00e8 interpretata da Ellie Kendrick e in italiano \u00e8 doppiata da Virginia Brunetti.\nMembri di Casa Stark.\nGli Stark sono i Protettori del Nord, dominano tutto il territorio a nord dell'Incollatura (\"The Neck\") dall'antichissima roccaforte di Grande Inverno (\"Winterfell\"). Discendono dalla stirpe di Brandon il Costruttore, edificatore di Grande Inverno e della Barriera (\"The Wall\"). Nelle loro vene scorre l'antichissimo sangue dei Primi Uomini, e furono l'unica casata a resistere all'invasione Andala e a mantenere quindi il Nord dei Sette Regni legato alle proprie antiche tradizioni. Regnarono sul Nord per millenni, fino a Thorren il Re in-ginocchio che consegn\u00f2 i suoi domini ad Aegon il Drago senza combattere. Il loro stemma \u00e8 un meta-lupo grigio in corsa in campo bianco ghiaccio. Il loro motto \u00e8: \"L'inverno sta arrivando\".\nMembri di Casa Stokeworth.\nGli Stokeworth di Stokeworth sono una casata fedele ad Approdo del Re. Risiedono nel vicino Castello Stokeworth, a nord della capitale. Drappeggiano i loro vessilli con un agnello bianco che stringe un calice dorato, su campo verde. Il loro motto \u00e8 \u201cOrgogliosi di essere fedeli\u201d.\nBronn.\nBronn \u00e8 un abilissimo mercenario talmente abile con la spada che questa sembra parte del suo braccio, inoltre, \u00e8 agile come una pantera. \u00c8 presente all'interno della locanda dove Catelyn Stark prende prigioniero Tyrion Lannister. Sentendo il profumo dell'oro si unisce a lady Stark e la scorta sino a Nido dell'Aquila. \u00c8 soprattutto grazie alla sua abilit\u00e0 nel combattimento che il gruppo respinge vari attacchi dei clan delle montagne e giunge nella Valle di Arryn. Durante il tragitto stringe amicizia con il Folletto e quando quest'ultimo chiede di essere processato per singolar tenzone, Bronn si offre volontario per combattere come suo campione.\nIl mercenario affronta ser Vardis Egen in quello che, secondo i costruttori, avrebbe dovuto essere il parco degli dei a Nido dell'Aquila. Ser Vardis Egen indossa un'armatura da battaglia completa di enorme e pesante scudo di quercia, mentre Bronn al contrario indossa una semplicissima cotta di maglio e un mezzo elmo. Nel combattimento \u00e8 agile e veloce, evita ogni colpo del suo avversario che carica con furia Bronn. Evitando colpo dopo colpo riesce in questo modo a sfiancare ser Vardis e, sfruttando la stanchezza di quest'ultimo, gli assesta varie ferite fino al colpo finale. Lady Lysa ora non pu\u00f2 far altro che rilasciare il Folletto dato che gli dei, concedendogli la vittoria, hanno decretato la sua innocenza. Lysa per\u00f2 sentenzia per lui un diverso tipo di condanna a morte, infatti obbliga Tyrion e Bronn a ripercorrere la strada alta attraverso le Montagne della luna, infestate dai clan delle montagne.\nSer Lyn Corbray accompagna Tyrion e Bronn sino alla Porta Insanguinata dopodich\u00e9, con dei cavalli e una scorta di viveri, vengono lasciati al loro destino. Il Folletto, al contrario di quanto Bronn suggerisce e prudenza imporrebbe, non intende passare inosservato nel suo viaggio verso Castel Granito. Accende un fuoco e manda Bronn a caccia di selvaggina e quando questi torna con una capra l'arrostiscono sul fuoco attendendo che i clan di montagna facciano la loro comparsa. Nell'attesa Tyrion racconta al mercenario di quando, tredicenne, si innamor\u00f2 di quella che si rivel\u00f2 poi essere una prostituta pagata dal fratello Jaime, Tysha.\nI clan delle montagne arrivano a notte fonda e una decina di guerrieri circondano Tyrion e Bronn. Quest'ultimo \u00e8 pronto a battersi, ma Tyrion lo ferma. La situazione \u00e8 critica, ma ancora una volta Tyrion grazie alla sua arguzia e dimostrando di possedere anche non poco coraggio, riesce a convincere il loro capo, Gunthor figlio di Gurn dei Corvi di Pietra, non solo a tenerli in vita ma anche a farsi scortare fuori dalle montagne. Tyrion promette in cambio oro, armi (che i clan bramano ancor pi\u00f9 del prezioso metallo), ma soprattutto promette di consegnare a loro la Valle di Arryn. Insieme a Tyrion e ai clan delle Montagne della Luna si dirige verso le Terre dei Fiumi entrando a far parte dell'esercito comandato da Lord Tywin.\nPartecipa alla battaglia contro l'esercito del Nord guidato da Lord Roose Bolton e alla marcia disperata verso Delta delle Acque nel tentativo di soccorrere l'esercito di Jaime, per poi seguire il Folletto verso Approdo del Re quando questi viene mandato dal padre a svolgerne i doveri di Primo Cavaliere. Nella capitale organizza i mercenari assoldati per il futuro assedio che minaccia la citt\u00e0, sceglie e prepara inoltre i tre mercenari che dovranno intrufolarsi a Delta delle Acque per liberare lo Sterminatore di Re e durante i disordini che sconvolgono la citt\u00e0 lavora per impedire che gli incendi scoppiati si propaghino verso l'edificio che ospita l'ordine degli Alchimisti che lavora alla realizzazione del temuto altofuoco, una miscela incendiaria inestinguibile capace di bruciare qualsiasi fuoco.\nDopo la Battaglia delle Acque Nere viene nominato cavaliere insieme a molti altri mercenari. Lascia il servizio di Tyrion nel volume \"Tempesta di spade\", quando accetta la proposta di Cersei di sposare lady Lollys Stokeworth, ragazza dalla mente incerta figlia di lady Tanda Stokeworth, stuprata ripetutamente da anonimi durante i disordini in citt\u00e0, in cambio della sua rinuncia a difendere in duello il Folletto nel processo per la morte di Joffrey. Un altro motivo per cui accetta tale proposta \u00e8 la scelta di Cersei di nominare suo campione Ser Gregor Clegane, La Montagna che cavalca.\nNe \"Il banchetto dei corvi\" d\u00e0 il nome Tyrion al figlio che Lollys partorisce: il fatto fa credere a Cersei che Bronn sia un traditore, pertanto la donna istiga ser Balman Byrch, cognato di Lollys, a ucciderlo. Ser Balman Byrch, sicuro di una facile vittoria sfider\u00e0 Bronn in un duello a cavallo, ma rimarr\u00e0 ucciso, non prima di rivelare il mandante.\nNella serie televisiva \"Il Trono di Spade\", tratta dai romanzi, \u00e8 interpretato da Jerome Flynn e in italiano \u00e8 doppiato da Pasquale Anselmo.\nFalyse Stokeworth.\nFalyse Stokeworth \u00e8 la primogenita ed erede di lady Tanda Stokeworth. Da dieci anni \u00e8 sposata con ser Balman Byrch, ma non hanno figli. \u00c8 una donna dalla lingua tagliente e con un eccessivo amore per alcol. Nel romanzo \"Lo scontro dei re\", durante la Battaglia delle Acque Nere, Falyse si rifugia con la madre, la sorella e le altre dame nel Fortino di Maegor e partecipa poi alla cerimonia di celebrazione della vittoria nella sala del trono. Ne \"Il banchetto dei corvi\" Falyse e il marito partecipano al funerale di lord Tywin Lannister. Dopo la cerimonia la coppia incontra la regina Cersei Lannister e Falyse le chiede il permesso di poter chiamare il figlio di Lollys \"Tywin\", in onore del defunto lord, ma la regina le proibisce sgarbatamente di farlo. Pi\u00f9 avanti, dopo la nascita del figlio bastardo di Lollys e la notizia che \u00e8 stato chiamato Tyrion, su desiderio del marito Bronn, Falyse e il marito vengono invitati a cena da Cersei, convinta che Bronn sia un traditore, visto che ha omaggiato il Folletto. Durante la cena, Cersei confida poi il suo terrore al pensiero che Bronn stia in qualche modo aiutando il Folletto e convince Falyse e il marito a far capitare un \"incidente\" al mercenario, per potersene liberare. I due, che non hanno alcuna stima di Bronn, promettono che asseconderanno il desiderio della sovrana. Falyse torna ad Approdo del Re poco tempo dopo e racconta alla regina che il piano \u00e8 fallito, Bronn ha ucciso ser Balman e ha colpito lei, ordinandole di andarsene. Supplica Cersei di concederle alcuni soldati con cui riprendere il castello e cacciare il mercenario, ma la regina, temendo che il fallimento della sua cospirazione possa indebolire il suo potere, affida Falyse a Qyburn e si raccomanda che la donna non veda mai pi\u00f9 la luce del sole. Nell'Appendice di \"Una danza con i draghi\", viene reso noto che Falyse \u00e8 morta tra le grida a causa delle torture e degli esperimenti di Qyburn.\nLollys Stokeworth.\nLollys Strokeworth \u00e8 la figlia pi\u00f9 giovane di lady Tanda Stokeworth. Lollys \u00e8 decisamente obesa e affetta da ritardo mentale. Nel romanzo \"Lo scontro dei re\", durante la rivolta chiamata la \"Sommossa del Pane\", Lollys viene tirata gi\u00f9 da cavallo dalla folla inferocita e violentata almeno una cinquantina di volte dietro il negozio di un conciatore, violenza che porta al concepimento di un bambino. Viene trovata pi\u00f9 tardi nuda e in stato confusionale nella Via dei Rammenti. In \"Tempesta di spade\", la regina Cersei Lannister combina il matrimonio tra lei e ser Bronn per evitare che il mercenario combatta per Tyrion durante il processo per la morte di Joffrey Baratheon. Nel romanzo \"Il banchetto dei corvi\", Bronn chiama il bambino appena nato di Lollys Tyrion, in onore del fratello della sovrana.\nNella serie televisiva \"Il Trono di Spade\", tratta dai romanzi, \u00e8 interpretata da Elizabeth Cadwallader e in italiano \u00e8 doppiata da Daniela Cal\u00f2.\nTanda Stokeworth.\nLady Tanda Stokeworth \u00e8 il capo della Casa Stokeworth e lady di Stokeworth. \u00c8 la zia della seconda moglie di lord Gyles Rosby e seconda cugina dell'uomo. Lady Tanda non \u00e8 considerata particolarmente intelligente o bella. Destinato il castello di Stokeworth in eredit\u00e0 alla figlia maggiore Falyse, lady Tanda cerca in continuazione di trovare un marito alla figlia minore Lollys, circuendo inutilmente numerosi uomini, tra cui Petyr Baelish e Tyrion Lannister. Con lo scoppio della Guerra dei Cinque Re, lady Tanda e la sua famiglia si schierano prontamente dalla parte di Joffrey. Nel romanzo \"Il banchetto dei corvi\", lady Tanda cade da cavallo e si rompe il femore, morendo poco tempo dopo.\nTyrion Tanner.\nTyrion Tanner, detto Tyrion dei Cento Padri \u00e8 il figlio illegittimo neonato di Lollys Stokeworth e un padre sconosciuto, concepito durante la \"Sommossa del Pane\" ad Approdo del Re, durante la quale Lollys \u00e8 stata stuprata una cinquantina di volte. Tyrion viene chiamato cos\u00ec in onore di Tyrion Lannister dal marito di Lollys Stokeworth, Bronn, dopo che la regina Cersei proibisce a lady Tanda l'uso del nome Tywin, come suo padre. L'insolenza del nome fa infuriare Cersei al punto che organizza un \"incidente\" per Bronn, ma fallisce. Il cognome \"Tanner\" (\"Conciatore\") sembra derivare dal fatto che lo stupro sia avvenuto dietro il negozio di un venditore di stoffe.\nMembri di Casa Targaryen.\nLa Casa Targaryen ha regnato come casa reale del continente Occidentale (\"Westeros\") per circa 300 anni. Le loro sedi erano la capitale, Approdo del Re (\"King's Landing\") e il castello sull'isola di Roccia del Drago (\"Dragonstone\"). Discendono dalle dinastie del Drago del vasto e potente impero di Valyria. Quando il Disastro colp\u00ec l'impero, i Targaryen furono gli unici a salvarsi, e Aegon il Drago, prese in spose le due sorelle, part\u00ec alla conquista dei Sette Regni, grazie all'indispensabile aiuto dei draghi. Il loro stemma \u00e8 un drago a tre teste rosso su nero. Il loro motto \u00e8 \"Fuoco e sangue\".\nMembri di Casa Tully.\nI Tully sono i Protettori delle Terre dei Fiumi, dominano il Tridente (\"The Trident\") dalla loro fortezza di Delta delle Acque (\"Riverrun\"). L'antenato pi\u00f9 ricordato \u00e8 Edmyn Tully, primo lord dei fiumi che giur\u00f2 fedelt\u00e0 ad Aegon il drago. Il loro stemma \u00e8 una trota argentata in campo blu e rosso. Il loro motto \u00e8: \"Famiglia, dovere, onore\".\nMembri di Casa Tyrell.\nI Tyrell sono i Protettori del Sud, dominano l'Altopiano (\"The Reach\") dal loro rigoglioso castello di Alto Giardino (\"Highgarden\") e proclamano la loro discendenza da Garth Manoverde, giardiniere dei Re dei Primi Uomini. Il loro stemma \u00e8 una rosa dorata in campo verde erba. Il loro motto \u00e8 \"Crescere forti\".\nMembri di Casa Yronwood.\nYronwood di Yronwood \u00e8 la pi\u00f9 potente casata di Dorne dopo Casa Martell. Gli Yronwood sono stati importanti re di Dorne prima dell'arrivo dei Rhoynar; infatti, il capo della casa continua a mantenere il titolo di \u201cil Sangue Reale\u201d. Il Castello di Yronwood \u00e8 l'ultima fortezza che difende la Strada delle Ossa, da qui il titolo di Protettore della Via della Pietra. Il loro motto \u00e8 \u201cProteggiamo il Passaggio\u201d, mentre Il loro stemma \u00e8 una grata nera su uno sfondo color sabbia.\nAnders Yronwood.\nAnders Yronwood \u00e8 il lord di Yronwood e capo della Casa Yronwood di Dorne. Ha altri due titoli, ovvero \"il Sangue Reale\" e Protettore della Via della Pietra. Ha un figlio Cletus, e prende il principe Quentyn Martell come suo protetto.\nArchibald Yronwood.\nSer Archibald Yronwood \u00e8 un cavaliere della Casa Yronwood, nipote di lord Anders Yronwood. Viene mandato ad accompagnare il principe Quentyn Martell, diretto a Meereen per offrire a Daenerys Targaryen un'alleanza con Dorne.\nCletus Yronwood.\nSer Cletus Yronwood \u00e8 un cavaliere della Casa Yronwood figlio di lord Anders Yronwood e uno degli amici pi\u00f9 cari del principe Quentyn Martell. Accompagna quest'ultimo durante il suo viaggio verso Mereen, venendo ucciso da dei pirati.\nAltri nobili e popolo dei Sette Regni.\nAlto Passero.\nL'Alto Passero \u00e8 l'attuale Alto Septon del Culto dei Sette D\u00e8i e capo dei Passeri, un movimento religioso formatosi in seguito agli eventi della Guerra dei Cinque Re. Non si conosce il suo vero nome dato che ogni Alto Septon rinuncia al suo nome quando riceve l'incarico. \u00c8 un uomo magro e di bassa statura, con uno sguardo duro, i capelli grigi e lineamenti marcati. A differenza degli Alti Septon che l'hanno preceduto, non indossa abiti riccamente ornati o elaborate corone di cristallo e oro: indossa invece una semplice tunica di lana bianca, lunga fino alle caviglie. L'Alto Passero \u00e8 estremamente devoto alla sua fede e ha una volont\u00e0 di ferro.\nDopo l'uccisione del precedente Alto Septon, i passeri fanno irruzione nelle sale armati di asce con i loro leader in spalla e i Pi\u00f9 Devoti, presi dal panico, lo nominano nuovo Alto Septon. Cersei Lannister, per assicurarsi la benedizione della Fede per suo figlio e cancellare il debito che la corona gli deve, gli permette di ricreare il Credo Militante. La Fede, rinvigorita dal nuovo potere, arresta Margaery Tyrell e le sue cugine quando Osney Kettleblack confessa, falsamente, di essere andato a letto con tutte loro. L'Alto Septon ha dei sospetti sulla confessione di Osney e fa frustare l'uomo. Osney confessa allora la verit\u00e0, ovvero che \u00e8 stata Cersei a ordinargli di mentire e che la regina gli ha anche ordinato di uccidere il precedente Alto Septon. Quando Cersei visita il Grande Tempio di Baelor, l'Alto Passero la fa arrestare per accuse simili a quelle di Margaery, ma pi\u00f9 precise.\nPoich\u00e9 le prove a carico di Margaery Tyrell e delle sue cugine sono piuttosto deboli, l'Alto Septon le libera e le affida alla custodia di Randyll Tarly, a cui chiede per\u00f2 di prestare un giuramento sacro di riportare le imputate per il processo. L'Alto Septon fa poi visita a Cersei quando la regina decide di confessare all'uomo molti dei suoi crimini. Conferma quindi di aver avuto una relazione con il cugino Lancel e con i tre fratelli Kettleblack, ma nega di aver ordinato a Osney Kettleblack di assassinare il precedente Alto Septon e il suo coinvolgimento nella morte di re Robert Baratheon. L'Alto Passero \u00e8 d'accordo nel liberare Cersei a condizione che la donna esegua una camminata della vergogna attraverso le strade di Approdo del Re. Cersei, con riluttanza, accetta. Il nuovo reggente, Kevan Lannister, rimpiange di non essere in grado di fare nulla per arginare le richieste dell'Alto Passero, a causa dell'esercito che ora possiede e sostiene.\nNella serie televisiva \"Il Trono di Spade\", tratta dai romanzi, \u00e8 interpretato da Jonathan Pryce e in italiano \u00e8 doppiato da Gino La Monica.\nAnya Waynwood.\nAnya Waynwood \u00e8 la Lady di Ironoaks e a capo della Casa Waynwood. \u00c8 vedova e ha tre figli: Morton, Donnel e Wallace.\nNella serie televisiva \"Il Trono di Spade\", tratta dai romanzi, \u00e8 interpretata da Paola Dionisotti.\nAron Santangar.\nOriginario della Casa Santagar di Dorne \u00e8 il Maestro d'armi della Fortezza Rossa durante il regno di Robert I Baratheon e Joffrey I Baratheon. Partecipa anch'egli al torneo del Primo Cavaliere ove cadde per mano di lord Jason Mallister. Muore durante i disordini che sconvolgono Approdo del Re prima della Battaglia delle Acque Nere, massacrato dalla folla inferocita.\nBalon Swann.\nSer Balon Swann \u00e8 il primogenito di Lord Swann di Stonehelm nelle Terre della Tempesta. Partecipa al Torneo del Primo Cavaliere ad Approdo del Re riuscendo a battere Alyn, ma viene poi battuto da ser Gregor Clegane, successivamente prende inoltre parte alla gara di tiro con l'arco dove arriva secondo.\nPartecipa alla battuta di caccia di re Robert Baratheon a un cervo bianco avvistato oltre il fiume delle \"Rapide Nere\", ma quando l'animale viene trovato morto, dilaniato dai lupi, e il re prosegue la battuta cercando di cacciare un enorme cinghiale avvistato sempre in zona, fa ritorno a palazzo insieme a Joffrey e il \"Mastino\".. Allo scoppio della Guerra dei Cinque Re si dichiara per Joffrey Bratheon e rimane ad Approdo del Re dove ottiene l'investitura a Cavaliere della Guardia Reale in seguito alla morte di Ser Preston Greenfield durante i disordini che sconvolgono la citt\u00e0. Insieme ai suoi confratelli Ser Mandon Moore e Sandor Clegane, \u00e8 uno degli uomini scelti da Tyrion per guidare le sortite dei difensori contro gli assedianti. In seguito assiste impotente alla morte di Re Joffrey durante il suo matrimonio ed \u00e8 il primo testimone a essere interpellato contro Tyrion durante il processo per la morte del Re. In seguito viene inviato da Cersei a Dorne per riportare Myrcella e il suo promesso Trystane nella Capitale e consegnare il teschio della Montagna che Cavalca al Principe Doran. Arrivato a Lancia del Sole, dopo un viaggio in cui tutti i Lord Alfieri di Casa Martell hanno cercato di ritardare il pi\u00f9 possibile, viene informato dell'attentato contro Myrcella e per questo si muove, scortato da Obara Sand, contro il Castello di Alto Eremo per catturare Ser Gerold Dayne, il cavaliere accusato di aver aggredito Myrcella e ucciso Ser Arys Oakheart della Guardia Reale. Doran Martell \u00e8 a conoscenza dell'ordine affidatogli di uccidere suo figlio Trystane.\nBarbrey Dustin.\nBarbrey Dustin, nata Ryswell, \u00e8 l'attuale lady di Barrowton. Ha uno stemma personale che riunisce gli emblemi dei Dustin e dei Ryswell. \u00c8 una donna di mezza et\u00e0 (ma ancora piuttosto attraente), intelligente e astuta e con un'indole cinica e vendicativa. Compare per la prima volta nel romanzo \"Una danza con i draghi\", in cui confessa a Theon Greyjoy di odiare la famiglia Stark e che solo per questo motivo rimarr\u00e0 sempre fedele a Roose Bolton, nonostante disprezzi fortemente il suo figlio bastardo Ramsay. Da giovane ebbe una relazione con Brandon Stark, che termin\u00f2 quando fu costretto a fidanzarsi con Catelyn Tully; in seguito, sper\u00f2 di potersi sposare con Eddard Stark, ma anch'egli fu destinato a lady Catelyn alla morte di Brandon; infine rimase vedova di suo marito Willam Dustin dopo appena un anno di matrimonio, morto al servizio di Eddard Stark durante la ribellione di Robert Baratheon, e sepolto in un punto imprecisato sulle montagne di Dorne. Piena di rancore verso il defunto Eddard, Barbrey \u00e8 intenzionata a impedire che le sue ossa prendano posto nella cripta di Grande Inverno, preferendo darle in pasto ai cani.\nBeric Dondarrion.\nLord Beric Dondarrion \u00e8 il signore di Blackhaven, ed \u00e8 un famoso cavaliere dei Sette Regni. Arriva ad Approdo del Re per partecipare al torneo del Primo cavaliere e durante la competizione viene disarcionato da Thoros di Myr.\n\u00c8 presente nella sala del trono della Fortezza Rossa quando il Primo Cavaliere del Re, lord Eddard Stark, condanna a morte ser Gregor Clegane. A Lord Beric, a circa 22 anni, viene quindi affidato il comando di una schiera di cavalieri con il compito di trovare la \"Montagna che cavalca\" ed eseguire la sentenza\nDopo essere stato ucciso da quest'ultimo, verr\u00e0 resuscitato da Thoros e insieme fonderanno la Fratellanza senza Vessilli, gruppo di fuorilegge dedito a difendere il popolino delle Terre dei Fiumi. Verr\u00e0 ucciso diverse altre volte, per poi essere ripetutamente riportato in vita. Queste continue resurrezioni lo portano a perdere ogni volta parte dei ricordi legati alla sua vita precedente. Viene ucciso da ser Burton Crakehall, impiccato da ser Amory Lorch alle Cascate Impetuose, Gregor Clegane gli conficca uno stiletto nell'occhio e viene ucciso dal Mastino di fronte ad Arya. Alla fine, Beric \u00e8 ridotto come uno spaventapasseri, il volto quasi completamente coperto dalla barba ramata, la parte sinistra del cranio infossata a causa di un colpo; il suo corpo malridotto porta tutti i segni delle ferite inflitte nelle morti precedenti. Morir\u00e0 definitivamente quando dona la sua vita per riportare indietro Catelyn Tully, il cui corpo viene trovato dalla fratellanza dopo le Nozze Rosse.\nNella serie televisiva \"Il Trono di Spade\", tratta dai romanzi, \u00e8 interpretato da David Michael Scott (stagione 1) e da Richard Dormer (stagione 3-8) e in italiano \u00e8 doppiato da Francesco Prando.\nBoros Blount.\nSer Boros Blount \u00e8 membro della Guardia Reale, ma \"creatura\" della regina Cersei Lannister. Viene destituito per codardia, ma sar\u00e0 reintegrato da Lord Tywin Lannister dopo la Battaglia delle Acque Nere. Dopo la morte di Joffrey per avvelenamento Jaime lo nomina assaggiatore reale.\nColemon.\nMaestro Colemon, guaritore di Nido dell'Aquila. Riferisce a Catelyn Stark di esser sicura che il defunto Jon Arryn aveva intenzione di mandare il figlio Robert come protetto alla Roccia del Drago con Stannis Baratheon e non a Castel Granito da lord Tywin Lannister.\nDeziel Dalt.\nDeziel Dalt \u00e8 un cavaliere di Bosco dei Limoni e capo della Casa Dalt. Fa parte del gruppo di nobili che accompagna Oberyn Martell ad Approdo del Re per il matrimonio di re Joffrey Baratheon.\nDonnel Waynwood.\nSer Donnel Waynwood scorta Catelyn Stark sino alle Porte della Luna.\nNella serie televisiva \u00e8 interpretato da Alisdair Simpson.\nEdric Dayne.\nLord Edric Dayne, conosciuto anche come Ned, \u00e8 lord di Stelle al Tramonto e capo della Casa Dayne. Suo padre, il cui nome \u00e8 sconosciuto, era il fratello maggiore di ser Arthur Dayne, lady Ashara e lady Allyria Dayne. Edric \u00e8 stato allevato a Stelle al Tramonto da una balia di nome Wylla, la donna che si crede essere la madre di Jon Snow. Quando Edric aveva sette anni, la zia Allyria viene promessa in moglie a lord Beric Dondarrion, che Edric segue a Blackheaven come paggio. Continua a servire Beric anche dopo la creazione della Fratellanza senza Vessilli, ma dopo la morte definitiva di lord Beric, Edric e alcuni membri del gruppo si separano da quelli che decidono di seguire la vendicativa Lady Stoneheart.\nEon Hunter.\nLord Eon Hunter, vecchio anche pi\u00f9 di Jon Arryn, malato di gotta e padre di tre figli in perenne lite tra loro. Fa parte di quella schiera di nobili, grandi e piccoli, intenzionati a sposare Lysa Arryn per governare la Valle con lei.\nGalbart Glover.\nFratello di Robbert Glover si trova a Porto Bianco ospite di lord Manderly, con il quale stringe un accordo con Davos Seaworths. La sua casata \u00e8 gi\u00e0 fedele a Stannis Baratheon in quanto il re ha liberato il loro seggio dagli uomini di casa Greyjoy.\nGerold Dayne.\nSer Gerold Dayne, altres\u00ec noto come \"Stella Nera\", \u00e8 il capo della Casa Dayne di Alto Eremo, una casa di cavalieri branca cadetta della Casa Dayne. \u00c8 d'indole crudele e ha una lingua tagliente. Appoggia la principessa Arianne Martell nel suo piano d'incoronare Myrcella Baratheon come nuova regina del Continente Occidentale. La principessa e i suoi sostenitori si trovano per\u00f2 il cammino sbarrato da Areo Hotah, il capitano delle guardie, che intima al gruppo di arrendersi. Ser Gerold cerca di assassinare la principessa Myrcella, ma fallisce, riuscendo solo a staccare un orecchio alla bambina. A questo punto, Stella Nera si dilegua sfuggendo alla cattura.\nGilbert Farring.\nCavaliere fedele a Stannis Baratheon, \u00e8 l'uomo incaricato da quest'ultimo a governare il castello di Capo Tempesta una delle ultime roccaforti fedeli al Re nelle Terre della Tempesta. Assediato da Lord Rowan e difende la citt\u00e0 con una guarnigione di 800 uomini nella citt\u00e0.\nGladden Wylde.\n\u00c8 presente nella sala del trono della Fortezza Rossa quando il Primo Cavaliere del Re, lord Eddard Stark, condanna a morte ser Gregor Clegane e fa parte della schiera di cavalieri e armati, comandati da lord Beric Dondarrion, che hanno il compito di trovare la Montagna che cavalca ed eseguire la sentenza.\nHarys Swift.\nCapo di Casa Swift, \u00e8 suocero di Kevan Lannister, viene nominato Primo Cavaliere del re da Cersei, in seguito alla morte di Tywin Lannister, per poi essere declassato a Maestro del Conio e sostituito da Orton Merryweather.\nHodor.\nGigantesco stalliere, ritardato ma buono e gentile, molto affezionato a Bran Stark. Il suo vero nome non \u00e8 Hodor ma Walder, ma tutti lo chiamano Hodor perch\u00e9 \u00e8 l'unica parola che \u00e8 in grado di pronunciare. La Vecchia Nan \u00e8 la sua bis-nonna.\nQuando Theon Greyjoy conquista Grande Inverno, Hodor si nasconde nelle cripte con Osha, Bran, Rickon e i fratelli Meera e Jojen Reed facendo credere agli occupanti e gli abitanti della fortezza che invece siano riusciti a fuggire. In seguito alla distruzione del castello il gruppo esce allo scoperto e decide di dividersi e Hodor si dirige verso la Barriera con Bran, Meera e Jojen. Hodor e gli altri raggiungono la Caverna del Corvo con Tre Occhi, ma poco prima di riuscire a entrare sono attaccati da un gruppo di non-morti. Bran sfrutta le sue abilit\u00e0 da metamorfo per impossessarsi del corpo di Hodor e combattere i nemici, ma poi perde il contatto all'improvviso e si risveglia all'interno della caverna.\nQuel luogo \u00e8 protetto da Estranei e non-morti, per questo Manifredde non pu\u00f2 guidarli al suo interno, dove il gruppo incontra gli ultimi sopravvissuti dei Figli della Foresta e il Corvo con Tre Occhi. Mentre si trova nella caverna, Bran continua a prendere possesso del corpo di Hodor per esplorare i cunicoli pi\u00f9 profondi.\nNella serie televisiva \"Il Trono di Spade\", tratta dai romanzi, \u00e8 interpretato da Kristian Nairn e in italiano \u00e8 doppiato da Massimiliano Virgilii.\nIlyn Payne.\nSer Ilyn Payne \u00e8 un cavaliere della Casa Payne, nonch\u00e9 boia reale. Fu comandante della Guardia Reale di Tywin Lannister al tempo in cui era Primo Cavaliere di Aerys II. Quando afferm\u00f2 che era Tywin Lannister a governare realmente il regno, Re Aerys gli fece tagliare la lingua e per questo motivo non pu\u00f2 pi\u00f9 parlare. Quando Eddard Stark viene arrestato dai Lannister, entra in possesso dell'ancestrale spada in acciaio di Valyria di Eddard, \u201cGhiaccio\u201d. Esegue poi la condanna di Eddard al Grande Tempio di Baelor con la stessa spada, cosa che gli far\u00e0 guadagnare un posto nella lista dei nomi dell'odio di Arya. Durante la Battaglia delle Acque Nere, la Regina Cersei ordina a Ser Ilyn di rimanere con lei nella Fortezza Rossa, nel caso in cui Stannis vincesse. Se quella circostanza si fosse avverata, Ser Ilyn avrebbe ucciso Sansa e lei stessa. In seguito Jaime lo sceglier\u00e0 come compagno di allenamento perch\u00e9 non pu\u00f2 n\u00e9 parlare n\u00e9 scrivere, e di conseguenza non pu\u00f2 rivelare a nessuno le difficolt\u00e0 di Jaime nel combattere con la mano sinistra.\nPayne \u00e8 un boia estremamente abile. Non ha mai sbagliato un'esecuzione, e raramente gli \u00e8 necessario pi\u00f9 di un singolo colpo per finire i condannati a morte. Per via del suo aspetto, nonch\u00e9 per il suo silenzio, molti personaggi lo trovano terrificante.\nNella serie televisiva \u00e8 interpretato da Wilko Johnson.\nLuwin.\nMaestro Luwin \u00e8 consigliere e guaritore presso Grande Inverno. Ometto grigio e anziano, veste una tunica dalle grandi maniche dalle quali nasconde le cose pi\u00f9 disparate. Si occupa di curare Bran dopo la caduta dalla torre. Fa parte del gruppo uscito da Grande Inverno il giorno che Bran Stark ha subito un tentativo di rapimento da parte di un gruppo di disertori dei Guardiani della notte.\nHa fatto nascere e ha allevato tutti i figli di Catelyn Stark. Con la partenza di Robb Stark, il controllo e la protezione del Nord sono nelle mani di Ser Rodrik Cassel e Maestro Luwin, che governano agendo attraverso il piccolo Lord, Bran. Quando Ser Rodrik lascia Grande Inverno per occuparsi di Ramsey Snow, il governo del Nord ricade completamente sulle spalle di Luwin. Dopo che Theon Greyjoy conquista Grande Inverno, continua a servire il Castello e durante il saccheggio di Grande Inverno avvenuto per mano degli uomini dei Bolton, viene mortalmente ferito. Mentre giace in fin di vita nel Parco degli Dei di Grande Inverno, Luwin dice a Osha che sarebbe pi\u00f9 sicuro dividere i piccoli Stark. Osha conceder\u00e0 poi a Luwin il dono della misericordia.\nNella serie televisiva \"Il Trono di Spade\", tratta dai romanzi, \u00e8 interpretato dall'attore Donald Sumpter e in italiano \u00e8 doppiato da Dante Biagioni.\nLyn Corbray.\nSer Lyn Corbray appartiene a una nobile famiglia decaduta della Valle di Arryn. Vanesio e di pessimo carattere si sussurra che alla compagnia femminile preferisca quella maschile, fa comunque parte di quella schiera di nobili, grandi e piccoli, intenzionati a sposare Lysa Arryn per governare la Valle con lei. Fratello minore di Ser Lyonel, partecip\u00f2 alla Ribellione di Robert combattendo sotto entrambi gli schieramenti, dapprima contro i ribelli davanti alle porte di Citt\u00e0 del Gabbiano successivamente al loro fianco nella Battaglia del Tridente. Durante lo scontro pi\u00f9 importante della guerra suo padre venne gravemente ferito ma mentre suo fratello port\u00f2 in salvo il genitore lui afferr\u00f2 Signora Piangente (Lady Forlon, in originale) l'antica spada di Valyria della sua casata e guid\u00f2 la carica contro il fianco destro dell'esercito di Rhaegar, tenuto da diecimila dorniani guidati dal Principe Lewyn Martell della Guardia Reale. Durante la carica Ser Lyn Corbray e Ser Lewyn Martell si affrontarono in duello e la vittoria arrise al cavaliere della Valle, Ditocorto afferma che il Cavaliere della Guardia Reale era gi\u00e0 seriamente ferito quando si trov\u00f2 ad affrontare Signora Piangente. Le sue eroiche gesta sul campo di battaglia gli permetteranno di poter ereditare la spada del padre che non sopravvisse alla battaglia: il fratello, bench\u00e9 ottenesse la carica di Lord, si sent\u00ec defraudato della sua eredit\u00e0 e da allora fu in cattivi rapporti con Lyn. Compare per la prima volta alla corte di Lysa Arryn quando Catelyn conduce il Folletto prigioniero a Nido dell'Aquila e si offre volontario per affrontare Bronn nel processo per duello ma inutilmente dato che Lady Lysa sceglie Ser Vardys Egen. Dopo il duello \u00e8 lui a scortare Tyrion e il mercenario fino alla Porta Insanguinata. Di lui si perdono le tracce fino al volume \"Il banchetto dei corvi\" (dato che i cavalieri della Valle non hanno ruolo nella Guerra dei Cinque Re) quando si unisce ai principali Lord della Valle contro Petyr Baelish e il suo ruolo di tutore del piccolo Lord Robert e di Protettore della Valle. Il suo atteggiamento scontroso durante un colloquio tra i Lord Alfieri e Ditocorto, con cui Lyn si era accordato di nascosto, sar\u00e0 la scusa vincente di Baelish per strappare un anno di governo ai Lord della Valle.\nJanos Slynt.\nJanos Slynt comandante della guardia cittadina di Approdo del Re, i cui membri vengono anche chiamati \"cappe dorate\". Viene descritto come un personaggio corrotto e adulatore. Ha una corporatura massiccia e la mascella marcata. \u00c8 pelato, e quando si arrabbia gli si arrossa la cima della testa e gli si gonfia il collo, ricordando un rospo. Verr\u00e0 prima esiliato da Tyrion Lannister sulla Barriera e poi giustiziato da Jon Snow per insubordinazione.\nNella serie televisiva \"Il Trono di Spade\", tratta dai romanzi, \u00e8 interpretato dall'attore Dominic Carter e in italiano \u00e8 doppiato da Carlo Reali.\nJason Mallister.\nLord di \"Seagard\", nella battaglia del Tridente abbatt\u00e9 tre alfieri di Rhaegar Targaryen. Partecipa al torneo del Primo cavaliere ove abbatte il maestro d'armi della Fortezza Rossa Aron Santangar. Risponde alla chiamata di Edmure Tully per proteggere le terre dei fiumi dall'attacco dei Lannister, \u00e8 uno dei Lord a disperdersi dopo le sconfitte subite dagli alfieri di Hoster Tully per mano di Jaime Lannister ma si unisce successivamente alla cavalleria Stark e partecipa alla Battaglia di Bosco dei Sussurri e alla Battaglia dei Campi durante le quali Jaime Lannister viene catturato, il suo esercito distrutto e Delta delle Acque liberata dall'assedio. Riconoscer\u00e0 Robb Stark come Re del Nord e del Tridente e sar\u00e0 sempre un suo fedele alfiere. Quando l'esercito del Nord si prepara a far ritorno al Nord Robb Stark decide che sua madre Catelyn dovr\u00e0 andare nel suo castello dopo il matrimonio tra suo zio Edmure Tully e Roslin Frey per evitare che tutti i suoi parenti si ritrovino nello stesso luogo e cos\u00ec complicare i piani dei loro nemici. Non partecipa alle Nozze Rosse in quanto \u00e8 uno dei lord inviati dal Re del Nord a cercare di contattare Howland Reed e dopo l'infausto evento fa ritorno a Seagard ma qui viene raggiunto da un esercito Frey guidato da Walder il Nero e assediato. Insieme a Tytos Blackwood, \u00e8 l'unico alfiere delle Terre dei Fiumi a non essersi ancora sottomesso. Consegna il suo castello ai Frey quando Walder il Nero minaccia di impiccare il suo erede Patrek Mallister, qualora non dovesse cedere.\nJeyne Poole.\nFiglia dell'attendente di Grande Inverno e miglior amica di Sansa. Fa parte del seguito di lord Eddard ad Approdo del Re. Sopravvive al massacro degli alfieri di lord Stark successivo al suo arresto per tradimento, e viene confinata da ser Boros Blount della Guardia Reale in una stanza con Sansa. Sfortunatamente, suo padre muore durante il massacro e lei viene affidata a Ditocorto. Successivamente viene costretta dai Lannister e da Ditocorto a spacciarsi per Arya, in modo da sposare Ramsay Bolton e legittimare il dominio dei Bolton sul Nord.\nLa cerimonia si tiene a Grande Inverno e, pi\u00f9 volte prima del matrimonio, chiede a Theon Greyjoy di aiutarla e di scappare insieme. Quando la ragazza viene spogliata da Theon per la \u201cmessa a letto\u201d, il ragazzo nota che la schiena di lei \u00e8 costellata di cicatrici che suggeriscono che la ragazza sia stata ripetutamente frustata. Jeyne passa il suo tempo confinata in una torre e rimane traumatizzata da ci\u00f2 che Ramsay le fa passare. La donna che le fa il bagno si accorge dei lividi sul suo corpo e i pianti e i lamenti della giovane sono ben conosciuti tra le mura di Grande Inverno. Un tentativo di soccorso viene fatto da Mance Rayder, mandato a Grande Inverno proprio con il fine di salvare \u201cArya\u201d. Mance, sotto la falsa identit\u00e0 di Abel, porta con s\u00e9 sei mogli di lancia mascherate da cameriere. Le donne convincono Theon ad aiutarle e i due riescono a scappare da Grande Inverno mentre Mance e le donne falliscono nel tentativo. Dopo essere scappati da Grande Inverno, Jeyne e Theon vengono trovati da Mors Umber e portati nell'accampamento di Stannis Baratheon.\nCon l'eccezione di una breve apparizione nella prima stagione, il personaggio di Jeyne non appare nella serie televisiva. Nel suo ruolo come sposa di Ramsay, e vittima dei suoi soprusi, viene invece sostituita da Sansa Stark.\nJory Cassel.\nComandante della Guardia presso Grande Inverno. Accompagna lord Eddard e i suoi uomini ad Approdo del Re, dove prende parte al torneo indetto per il nuovo Primo Cavaliere disarcionando ser Horas Redwyne e un Frey, perdendo per\u00f2 contro un mercenario di nome Brune. Viene ucciso in uno scontro con soldati dei Lannister nel de \"Il gioco del trono\".\nNella serie televisiva \u00e8 interpretato da Jamie Sives.\nJustin Massey.\nSer Justin Massey \u00e8 un cavaliere al servizio di Stannis Baratheon, partecipa sia alla Battaglia della Baia delle Acque Nere, sia alla Battaglia al Castello Nero. Parte con il re verso Grande Inverno, ma viene rimandato al Forte Orientale dove si imbarcher\u00e0 per Essos con il compito di assoldare delle compagnie mercenarie.\nMandon Moore.\nA detta di Jaime \u00e8 il pi\u00f9 pericoloso dopo di lui dei sette di Robert perch\u00e9 il suo sguardo vuoto non trapela nulla delle sue intenzione. Ne \"Lo scontro dei re\" \u00e8 scelto insieme ai suoi confratelli ser Balon Swann e Sandor Clegane dal Folletto per guidare le sortite dei difensori di Approdo del Re durante la Battaglia delle Acque Nere: durante la battaglia cerca di assassinare Tyrion, probabilmente per ordine di Cersei Lannister, ma fallisce per l'intervento dello scudiero di Tyrion, Podrick Payne, e rimane ucciso.\nNelle serie televisiva \u00e8 interpretato da James Doran.\nMarillion.\nCantastorie, \u00e8 presente nella locanda dove Catelyn Tully fa prigioniero Tyrion Lannister e, pensando che dalla vicenda si possa trarre l'ispirazione per una ballata, segue Catelyn a Nido dell'Aquila, unendosi al suo seguito. Durante il viaggio prende di mira con le sue note il Folletto. Il gruppo subisce vari attacchi e proprio nel primo scontro, Marillion si trova a esser bloccato sotto il cavallo morto di un membro dei Clan delle Montagne. Tyrion coglie l'occasione per prendersi una piccola vendetta e gli schiaccia con un piede la mano e rompendogli alcune dita. Perde inoltre ai dadi, sempre con Tyrion, una pelliccia di pantera-ombra che aveva razziato da un cadavere.\nDopo qualche settimana, a Nido dell'Aquila, diventa il favorito di lady Lysa Tully. Durante la permanenza di Sansa Stark alle Dita, Marillion, giunto nel luogo al seguito di lady Lysa, cerca di sedurre Sansa, ma viene protetta da Lhotar, capo delle guardie di Lord Petyr Baelish.\nQuando lady Lysa viene scaraventata dalle Porte della Luna da lord Petyr Baelish, Marillion viene incriminato per la sua morte.\nNella serie televisiva \"Il Trono di Spade\", tratta dai romanzi, \u00e8 interpretato da Emun Elliott e in italiano \u00e8 doppiato da Gabriele Lopez.\nMartyn Cassel.\nPadre di Jory e fratello di ser Rodrik. Dopo il saccheggio di Approdo del Re, sul finire della ribellione di Robert Baratheon, si unisce al gruppo composto da sei fedelissimi (Martyn Cassel, Theo Wull, Ethan Glover, ser Mark Ryswell, Howland Reed e lord Dustin) comandati da Eddard Stark, che si reca a cercare Lyanna in un posto chiamato da Rhaegar Targaryen Torre della Gioia, ubicato nel sud dei Sette Regni tra le Montagne Rosse e Dorne. L\u00ec il gruppo combatt\u00e9 contro tre cavalieri della Guardia reale, ser Gerold Hightower, comandante della stessa, ser Arthur Dayne e ser Oshell Whent. Gli unici sopravvissuti allo scontro furono Ned Stark e Howland Reed.\nMathis Rowan.\nLord di Goldengrove \u00e8 un alfiere di Mace Tyrell, come il suo Lord giura fedelt\u00e0 a Renly Baratheon. Alla sua morte, segue sempre Mace ad Approdo del Re, dove diventa consigliere nel Concilio Ristretto di Re Joffrey Baratheon. Secondo Jamie Lannister pu\u00f2 essere considerato un ottimo Primo Cavaliere. Durante \"Una danza con i draghi\" assedia Capo Tempesta, citt\u00e0 fedele a Re Stannis, al momento sotto il controllo di Ser Gilbert Farring.\nMeryn Trant.\nSer Meryn Trant \u00e8 membro della Guardia Reale di Re Robert Baratheon, ma \"creatura\" della regina Cersei Lannister. Partecipa al torneo del Primo cavaliere, dove sconfigge Harwin, ma viene poi sconfitto da Loras Tyrell. A seguito dell\u2019arresto di lord Eddard, ser Meryn viene incaricato di andare a prendere Arya Stark, ma Syrio Forel lo ferma, prima di essere ucciso dallo stesso, e permette alla bambina di fuggire. Per questo motivo viene incluso nella lista dei nomi dell\u2019odio di Arya. Joffrey ordina spesso a ser Meryn di picchiare Sansa Stark al suo posto. Quando Jaime Lannister torna ad Approdo del Re, dove viene nominato nuovo Lord Comandante della Guardia Reale, una delle sue prime azioni \u00e8 rimproverare duramente ser Meryn per aver obbedito agli ordini di Joffrey riguardo al picchiare Sansa Stark.\nNella serie televisiva \"Il Trono di Spade\", tratta dai romanzi, \u00e8 interpretato da Ian Beattie e in italiano \u00e8 doppiato da Alessandro Budroni.\nMord.\nCarceriere delle \"celle del cielo\" di Nido dell'Aquila, molto grasso, senza un orecchio e parte di guancia a causa di un colpo d'ascia e definito molto stupido. In cambio di oro, promessogli da Tyrion Lannister, riferisce il messaggio di quest'ultimo di voler rendere confessione dei propri crimini.\nNella serie televisiva \"Il Trono di Spade\", tratta dai romanzi, \u00e8 interpretato da Ciaran Bermingham e in italiano \u00e8 doppiato da Claudio Fattoretto.\nMordente.\nUno dei criminali che Yoren preleva dalle celle di Approdo del Re quando va a cercare nuove reclute per i Guardiani della notte, e parte poi col gruppo alla volta della Barriera. In seguito si unisce alla compagnia. Dopo che Rorge viene ucciso in duello da Brienne di Tarth, Mordente riesce a sopraffare la donna e inizia a morderle la faccia selvaggiamente. Viene fermato da Gendry che gli infilza una lancia nel collo uccidendolo. \u00c8 un uomo enorme e calvo, con la pelle molle e cascante. La lingua gli \u00e8 stata tagliata via e non riesce a parlare, ma emette solo sibili. Ha fatto affilare i denti.\nNella serie televisiva \"Il Trono di Spade\", tratta dai romanzi, \u00e8 interpretato da Gerard Jordan.\nNestor Royce.\nLord Nestor Royce \u00e8 l'alto attendente della Valle di Arryn e custode delle Porte della luna. Dopo il ritorno di Lysa Arryn a Nido dell'Aquila chiede pi\u00f9 volte la mano di quest'ultima.\nOrton Merryweather.\nOrton Merryweather \u00e8 lord di Lunga Tavola e capo della Casa Merryweather. Viene nominato da Cersei maestro delle Leggi nel Concilio Ristretto, e poi Primo Cavaliere dopo aver degradato Harys Swyft al ruolo di tesoriere. A seguito dell'incarcerazione della regina Cersei da parte della Fede, Orton si dimette e torna a Lunga Tavola insieme alla moglie.\nPaxter Redwyne.\nPaxter Redwyne \u00e8 il lord di Arbor e capo della Casa Redwyne. \u00c8 sposato con Mina Tyrell, sua cugina e sorella del suo signore lord Mace Tyrell. La coppia ha tre figli, i gemelli Horas e Hobber e Desmera, l'unica femmina. Grazie alla ricchezza di Arbor, alla sua flotta e all'amicizia di vecchia data che lo lega a lord Mace, Paxter gode di un notevole prestigio. Viene scelto dal Primo Cavaliere del Re Tywin Lannister per ricoprire il ruolo di Maestro della Flotta nel Concilio Ristretto e gli viene ordinato di portare la sua flotta ad Approdo del Re per prepararsi ad attaccare Stannis Baratheon a Roccia del Drago.\nPetyr Baelish.\n\u00c8 un membro del Concilio ristretto ed \u00e8 il Mastro del Conio di Approdo del Re. Il nonno era un mercenario braavosiano al servizio di Lord Corbray che divenne cavaliere. L'avo sceglie quale proprio simbolo la testa del titano di Braavos, ma Petyr successivamente lo cambia con un usignolo.\nPodrick Payne.\nPodrick Payne \u00e8 il giovanissimo scudiero di Tyrion Lannister e lontano cugino del boia Illyn Payne; nonostante la sua estrema timidezza, Podrick si dimostra spesso sveglio e coraggioso, salvando persino la vita di Tyrion. Il Folletto \u00e8 spesso sgarbato con il suo scudiero, ma in realt\u00e0 lo stima e si fida di lui; il ragazzo \u00e8 una delle poche persone a cui Tyrion tiene, oltre a Shae e Jaime. In seguito si unisce a Brienne di Tarth nella sua missione di trovare Sansa Stark, allo scopo di trovare Tyrion. Brienne accetta di portarlo con s\u00e9 e lungo la strada lo aiuta a migliorare nell'arte della scherma. Dopo uno scontro con alcuni membri dei Bravi Camerati alla Locanda dell'Incrocio, Podrick \u00e8 tra quelli che vengono presi prigionieri dai fedeli a Lady Stoneheart. Giudicato colpevole per essere un alleato della Casa Lannister, viene condannato a morte per impiccagione insieme con Brienne e Ser Hyle Hunt. Quando per\u00f2 la corda inizia a sollevarlo da terra, Brienne grida una parola ancora sconosciuta, ma che le salva la vita poich\u00e9 ricompare successivamente nel quinto libro. Non si sa se Pod \u00e8 stato risparmiato.\nNella serie televisiva \"Il Trono di Spade\", tratta dai romanzi, \u00e8 interpretato dall'attore Daniel Portman e in italiano \u00e8 doppiato da Raffaele Carpentieri. A differenza del personaggio originale, che ha circa dodici anni, nella serie Podrick \u00e8 un adulto. Per avergli salvato la vita durante la battaglia delle Acque Nere, Tyrion lo ricompensa comprandogli i servigi delle migliori prostitute di Approdo del Re, ma con grande stupore del lord e di ser Bronn, qualche ora dopo Podrick torna restituendo il denaro: inizialmente i due pensano che il ragazzo non abbia avuto il coraggio di giacere con le ragazze, ma lo scudiero rivela che sono state loro ad essere rimaste talmente soddisfatte del tempo passato con lui che, alla fine, non hanno voluto i suoi soldi, con gran stupore dei due che, esterrefatti, obbligano Podrick a rivelargli cos'ha fatto. Da l\u00ec in avanti, quasi ogni volta che si incontrano, Bronn prender\u00e0 in giro Podrick ricordando l'aneddoto. Quando Tyrion viene accusato per la morte di Joffrey, a Podrick viene offerto il cavalierato in cambio della sua testimonianza contro il Folletto. Il fedele scudiero rifiuta e lo racconta al suo padrone che, appresa la notizia, gli ordina di scappare da Approdo del Re, non volendo che anche il ragazzo venga ucciso. Quando, come nei romanzi, Podrick viene affidato a Brienne, questa, dopo un'iniziale titubanza, comincia a insegnargli l'arte della spada. I due continuano la loro ricerca delle ragazze Stark e, dopo non essere riusciti a recuperare Arya, alla fine riescono a salvare Sansa, appena fuggita dai Bolton. Successivamente sono mandati a Delta delle Acque per tentare, invano, di convincere il Pesce Nero ad aiutare Sansa, dove lo scudiero rincontra brevemente ser Bronn. Podrick, intanto, continua ad essere allenato da Brienne, che ormai gli riconosce capacit\u00e0 sufficienti da proporlo come guardia del corpo di Sansa in sua assenza. Quando il giovane torna ad Approdo del Re, reincontra Tyrion che, felice, definisce la loro riunione una \"bella sorpresa in una brutta occasione\". Di nuovo a Grande Inverno, prima della battaglia contro gli Estranei, Podrick, sotto lo sguardo soddisfatto di Brienne, viene visto allenarsi con altri soldati, mostrando di essere diventato un eccellente spadaccino. Sopravvissuto alla guerra, Podrick riceve il cavalierato e, alla fine, diventa ser Podrick Payne, della Guardia Reale di re Bran Stark.\nPreston Greenfield.\nUno dei sette cavalieri della guardia reale sia di re Robert Baratheon sia di re Joffrey. Considera Sansa Stark una bambina stupida e non esita a picchiarla in seguito all'ordine del suo sovrano Joffrey, sebbene con meno crudelt\u00e0 rispetto a Moore, Trant o Blount. Morir\u00e0 durante la sommossa di approdo del Re mentre proteggeva il suo sovrano.\nPycelle.\nIl Gran maestro Pycelle \u00e8 membro del Concilio ristretto e guaritore presso la corte di Robert Baratheon ed \u00e8 una persona molto anziana con una folta barba bianca. Da quarant'anni \u00e8 gran maestro dei \"Sette Regni\" e serve molti re. Il primo fu, seppur per breve periodo Aegon V l'improbabile, per poi continuare con Jaehaerys II, Aerys II il folle, Robert Baratheon.\nGiunto Eddard Stark ad Approdo del re, gli consegna un Poderoso tomo contenente la descrizione fisica della maggior parte dei membri delle grandi case dei \"Sette Regni\". Quando questi rimane ferito dopo uno scontro con i soldati Lannister lo cura all'interno della Fortezza Rossa. \u00c8 presente nella sala del trono della Fortezza Rossa quando il Primo Cavaliere del Re, lord Eddard Stark, condanna a morte ser Gregor Clegane. Il Gran maestro e lord Petyr Baelish, tentano di far recedere Eddard dai suoi intenti, ma il Primo Cavaliere del re dispone ugualmente che la \"Montagna che cavalca\" sia spogliato di tutti i titoli, delle terre e che venga condannato a morte assegnando il compito di eseguire la sentenza a una schiera di cavalieri e soldati comandati da lord Beric Dondarrion. Si occupa della ferita che re Robert Baratheon si \u00e8 procurato durante la battuta di caccia e ne comunica poi la morte a Eddard. \u00c8 presente quando Eddard presenta il testamento di Robert e viene arrestato.\nDopo essere diventato Primo cavaliere, Tyrion Lannister scopre che il vecchio ha tradito il regno pi\u00f9 volte, col solo intento di servire la Casa Lannister. Ha lasciato che Jon Arryn morisse e ha convinto re Aerys II ad aprire le porte all'esercito di Tywin Lannister durante la Ribellione di Robert Baratheon. Aggiunge inoltre che avrebbe dato personalmente il colpo di grazia a re Robert Baratheon, se la ferita non fosse stata gi\u00e0 fatale. Pycelle giustifica la morte di Jon Arryn dicendo che l'uomo aveva quasi scoperto la verit\u00e0 sull'incesto di Cersei e la vera identit\u00e0 dei genitori di Joffrey Baratheon, ammettendo, seppur non apertamente, che le cure di maestro Colemon avrebbero potuto essere efficaci, ma la regina voleva Arryn morto. Riguardo alla morte di Robert, dice invece che Renly Baratheon stava complottando con i Tyrell per uccidere Cersei e far diventare Margaery regina. Tyrion ordina quindi che Pycelle venga imprigionato nelle celle nere della Fortezza Rossa. Pycelle riprende poi il ruolo di Gran Maestro su decisione di Tywin Lannister. Il periodo di detenzione nelle celle nere \u00e8 stato devastante per Pycelle, che appare ora indebolito e ancora sbarbato. Viene chiamato per testimoniare contro Tyrion al processo per la morte di Joffrey. Tywin gli ordina poi di curare Gregor Clegane, avvelenato da Oberyn Martell durante il duello, ma i suoi tentativi non hanno per\u00f2 successo.\nDopo la morte di Joffrey, i rapporti tra Pycelle e Cersei Lannister si fanno pi\u00f9 tesi. Il vecchio si oppone alla nomina di Qyburn, un maestro caduto in disgrazia, al Concilio Ristretto, e contesta numerosi proclami emessi da Cersei, tra cui rifiutarsi di pagare il debito che la corona deve alla Banca di Ferro di Braavos e la decisione di permettere alla Fede di ricreare il Credo Militante. Sotto la pressione di Cersei, Pycelle ammette pubblicamente di aver dato alla regina Margaery Tyrell il t\u00e8 della luna, un contraccettivo. Questa scoperta \u00e8 fondamentale per attuare il piano di Cersei, ovvero accusare Margaery di tradimento e adulterio, e la consegna all'Alto Septon. Dopo l'arresto di Cersei, assume il comando del Concilio Ristretto.\nPycelle continua a ricoprire il ruolo di Gran Maestro, ma \u00e8 sospettoso nei confronti di Mace Tyrell, furibondo nei suoi confronti per aver rivelato che la figlia Margaery ha fatto uso del t\u00e8 della luna. Pycelle arriva addirittura a chiedere a Kevan Lannister delle guardie, temendo per la sua incolumit\u00e0. Le paure di Pycelle si rivelano fondate dato che viene ucciso nella sua stanza, ma non dai Tyrell, bens\u00ec da Varys, che si occupa anche di Kevan Lannister per assicurarsi che non possano riparare al danno che Cersei Lannister ha inflitto all'alleanza Lannister-Tyrell.\nNella serie televisiva \"Il Trono di Spade\", tratta dai romanzi, \u00e8 interpretato da Julian Glover e in italiano \u00e8 doppiato da Dario Penne. La principale differenza \u00e8 la sua dipartita: essendo, nella serie, Varys scappato assieme a Tyrion dopo la morte di Tywin, ad uccidere il Gran Maestro sono gli Uccelletti un tempo al servizio del Ragno Tessitore, ora al servizio di Qyburn.\nQyburn.\nQyburn \u00e8 un ex Maestro e membro della compagnia di mercenari dei Guitti Sanguinari. Studia alla Cittadella e diventa un abile guaritore. Tuttavia, nel tentativo di andare oltre le sue abilit\u00e0, invece di dissezionare i corpi dei morti per scoprire i segreti della vita, come si fa da secoli alla Cittadella, inizia a dissezionare corpi di uomini in fin di vita per scoprire i segreti della morte. Quando viene scoperto, viene sollevato dai suoi incarichi come Maestro. Si unisce ai Guitti Sanguinari per sopravvivere e porta rispetto solo per l'Arcimaestro Marwyn della Cittadella, soprannominando gli altri Arcimaestri \u201cpecore grigie\u201d.\nDopo la cattura, Jaime Lannister viene portato a Harrenhal e Roose Bolton lo fa condurre da Qyburn, che utilizza le sue eccezionali qualit\u00e0 di guaritore per prevenire l'espansione della gangrena del polso di Jaime. In seguito, quando Roose decide di rimandare Jaime da suo padre Tywin, Qyburn lo accompagna ad Approdo del Re. Qyburn si unisce quindi alla corte di Approdo del Re, e Cersei gli permette di compiere esperimenti sull'ormai in fin di vita Gregor Clegane. Successivamente guadagner\u00e0 la fiducia della Regina, utilizzando la propria conoscenza per torturare e compiere esperimenti, spesso fatali, su i suoi prigionieri. Dopo che Varys scompare da Approdo del Re, lo nomina Maestro dei Sospiri e membro del Concilio Ristretto. L'ex maestro lavora a un progetto che gli permetter\u00e0 di creare un \u201ccampione invincibile\u201d per Cersei. Qyburn \u00e8 presente nella Fortezza Rossa quando Cersei sconta la sua pena. Successivamente, presenta alla regina il suo campione, il nuovo membro della Guardia Reale \u201cSer Robert Strong\u201d. Sebbene verr\u00e0 poi dimesso dal Concilio Ristretto, collabora ancora con le spie dell'eunuco Varys.\nNella serie televisiva \"Il Trono di Spade\", tratta dai romanzi, \u00e8 interpretato da Anton Lesser e in italiano \u00e8 doppiato da Sergio Lucchetti. Essendo Vargo Hoat assente nella serie, Qyburn non ha mai fatto parte dei Guitti Sanguinari e compare per la prima volta tra i prigionieri dei Lannister a Harrenhal. Quando i Lannister sotto il comando di ser Gregor Clegane abbandonano il castello, prima trucidano tutti quanti i prigionieri in esso rinchiusi. Qyburn riesce per\u00f2 a sopravvivere poich\u00e9 ferito superficialmente alla gola. In seguito, come nei romanzi, passa al servizio di Roose e cura Jaimie quando viene portato a Harrenhal. Per il resto delle vicende, il suo ruolo rimane abbastanza invariato, a parte il fatto che \u00e8 lui, tramite gli uccelletti di Varys, adesso suoi, a fare uccidere il Gran Maestro Pycelle. A partire dalla fine della sesta stagione, quando il Grande Tempio di Baelor viene distrutto e Cersei diventa la nuova regina dei Sette Regni, Qyburn ne diventa Primo Cavaliere. Durante la settima stagione, dopo aver aiutato la regina a vendicarsi di Ellaria Sand, mette a punto uno scorpione da utilizzare contro i draghi di Daenerys, ma che risulta non abbastanza efficace. Nell'ottava stagione incarica Bronn di uccidere Tyrion e Jamie per ordine di Cersei, a cui poi costruisce un nuovo scorpione che risulta, questa volta, efficace e con cui Rhaegal viene ucciso. Durante la battaglia di Approdo del Re scorta, assieme a Ser Gregor Clegane e alcuni soldati, Cersei verso le uscite, ma vengono fermati da Sandor Clegane. Non ascoltando gli ordini della donna, la Montagna si appresta ad affrontare il fratello, pertanto Qyburn cerca di impedirlo frapponendosi tra i due e intimandogli di obbedire: Gregor risponde afferrando l'ex maestro e frantumandogli il cranio contro la parete, per poi buttarne il corpo senza vita sulla scalinata.\nRandyll Tarly.\nRandyll Tarly \u00e8 il Lord della Collina del Corno e il Capo della Casa Tarly, \u00e8 sposato a Melessa Florent ed \u00e8 il padre di Samwell Tarly. In battaglia Randyll brandisce l'ancestrale Veleno del Cuore, uno spadone in Acciaio di Valyria. Randyll \u00e8 un uomo magro e calvo, con una corta e ispida barba grigia. \u00c8 un uomo basso ma dalla volont\u00e0 di ferro, scaltro ed esperto. \u00c8 considerato uno dei migliori comandanti e guerrieri di Westeros. Durante la Ribellione di Robert il suo esercito inflisse ai ribelli l'unica sconfitta subita, nella celebre Battaglia di Ashford. Essendo molto rigido, rimane deluso dal suo gentile e timido primogenito, Samwell e fa molti tentativi per coinvolgerlo nelle attivit\u00e0 marziali, ma senza ottenere alcun effetto. Alla fine Melessa d\u00e0 alla luce un altro figlio, Dickon, e mentre i due fratelli crescono diviene evidente che il secondogenito \u00e8 il figlio che Randyll avrebbe voluto come erede. Randyll permette a Samwell di continuare le sue tranquille attivit\u00e0 finch\u00e9 non raggiunge l'et\u00e0 adulta; allora minaccia di ucciderlo se il giovane non scegliesse di unirsi ai Guardiani della notte, rinunciando cos\u00ec ai suoi diritti sulla Collina del Corno.\nQuando Renly Baratheon riunisce i suoi vessilli, Randyll si unisce alla Casa Tyrell nel sostenerlo. Successivamente, Randyll continua a seguire i Tyrell nella scelta di schierarsi contro la causa di Stannis, impossessandosi delle scorte di Renly e mettendo a morte un gran numero di uomini, soprattutto quelli leali alla Casa Florent, la famiglia di sua moglie. Durante la Guerra dei Cinque Re, prende la citt\u00e0 di Maidenpool e si assicura la Strada del Re. Brienne lo incontra mentre sta dispensando una severa ma imparziale giustizia nella piazza del mercato. Randyll le estorce delle informazioni circa la sua missione, ma le permette di andarsene. Quando viene raggiunto dalla notizia dell'imprigionamento di Margaery Tyrell, marcia con la sua armata verso Approdo del Re. Il Credo quindi rilascia Margaery e le sue cugine e le affida alla sua custodia dopo che Tarly pronuncia il sacro giuramento di riconsegnarle per la prova di innocenza. Per cercare di sistemare il danno che Cersei ha fatto all'alleanza tra i Lannister e i Tyrell, Kevan Lannister nomina Randyll nuovo giudice supremo (Maestro delle Leggi) nel Concilio Ristretto di Re Tommen Baratheon.\nNella serie televisiva \"Il Trono di Spade\", tratta dai romanzi, \u00e8 interpretato da James Faulkner e in italiano \u00e8 doppiato da Edoardo Siravo. Quando il figlio Sam giunge a Collina di Corno insieme a Gilly, Randyl lo tratta nuovamente con il disprezzo che il figlio ha sempre descritto. Scopre rapidamente che la ragazza \u00e8 una Bruta, perci\u00f2 caccia il figlio dal castello. Sam allora se ne va assieme alla ragazza e al figlio di lei, andando a Vecchia Citt\u00e0. Quando Daenerys sbarca a Westeros grazie all'appoggio dei Tyrell, Randyll, essendo un alfiere di questi ultimi, inizialmente \u00e8 restio ad appoggiare i Lannister, ma alla fine Jamie riesce a convincerlo suggerendogli che, una volta vinta la guerra, Randyll potrebbe essere nominato nuovo Protettore del Sud. Sotto il suo comando, l'esercito Lannister conquista Altogiardino, ma poi viene rapidamente distrutto da Daenerys in groppa ai propri draghi. Rimasto tra i superstiti assieme al figlio Dickon, Randyll si rifiuta di inchinarsi alla giovane Targaryen, quindi viene giustiziato assieme al figlio. Questa decisione ha importanti conseguenze, perch\u00e9 il gesto costa a Daenerys l'amicizia di Samwell Tarly, una volta che questi viene a sapere del fatto, dando inizio alla serie di eventi che culmineranno con la distruzione di Approdo del Re e la morte della Madre dei Draghi. Alla fine, Sam diventa Gran Maestro della Fortezza Rossa, cio\u00e8 quello che Randyll aveva sempre cercato di impedirgli di diventare.\nRichard Horpe.\nSer Richard Horpe \u00e8 un membro di Casa Horpe, casata fedele a re Stannis Baratheon, combatte al suo fianco sia durante la Battaglia delle Acqua Nere, sia durante la Battaglia al Castello Nero, dove uccide Dormund, uno dei figli di Tormund Veleno dei Giganti. Riveste un ruolo molto importante nell'esercito di Stannis, tanto da diventare il suo secondo in comando, data l'assenza di lord Davos Seaworth.\nRobar Royce.\nSer Robar Royce \u00e8 presente nella sala del trono della Fortezza Rossa quando il Primo Cavaliere del re, lord Eddard Stark, condanna a morte ser Gregor Clegane e viene incaricato di portare la notizia a re Robert Baratheon che in quel momento si trova a caccia oltre il fiume delle Rapide Nere. In seguito allo scoppio della guerra dei cinque re, giura fedelt\u00e0 a Renly Baratheon, diventando anche membro della sua guardia reale. Verr\u00e0 ucciso da ser Loras Tyrell, il quale \u00e8 accecato dalla rabbia per l'assassinio di Renly.\nRodrik Cassel.\nSer Rodrik Cassel, maestro d'armi di Grande Inverno. Di corporatura robusta ha formidabili baffi bianchi. Segue Catelyn Stark nel viaggio via mare che li porta da Grande Inverno ad Approdo del Re passando per l'imbarco a Porto Bianco su una nave (Danzatrice delle Tempeste) appartenente a un capitano della citt\u00e0 libera di Tyrosh. Durante il viaggio lungo il Mare Stretto, a causa delle forti tempeste che incontrate, soffre enormemente di mal di mare ed \u00e8 costretto a tagliarsi i suoi enormi baffi in quanto maleodoranti per il vomito.\nDopo che Eddard Stark viene edotto del tentativo di assassinio di Bran, ser Rodrik e Catelyn Stark decidono di tornare a Grande Inverno. Sulla via del ritorno, in una locanda nei pressi delle Terre dei fiumi, incontrano casualmente Tyrion Lannister ritenuto il mandante dell'attentato al piccolo Stark e lo prendono il prigioniero. Catelyn porta il Folletto a Nido dell'Aquila ove si \u00e8 rifugiata la sorella. Durante il viaggio attraverso le Montagne della Luna, il gruppo viene assalito dai clan montagna e Ser Rodrik rimane gravemente ferito. A causa delle ferite non sale sino al fortezza dimora dei lord della Valle, ma viene lasciato a recuperare le forze alla Porta insanguinata. Dopo che Tyrion Lannister riesce a riconquistare la libert\u00e0 fa ritorno, unitamente a lady Catelyn, a Grande Inverno ove viene nominato castellano.\nIn seguito alla partenza di Robb e Catelyn, ser Rodrik amministra Grande Inverno insieme a Maestro Luwin. Successivamente uccide un uomo che crede essere Ramsay Snow, il Bastardo di Bolton, dopo che egli ha preso con la forza Lady Hornwood e le sue terre. Quando gli Uomini di Ferro attaccano Piazza di Torrhen, guida un'armata, che comprende gran parte della guarnigione di Grande Inverno, a scacciarli. Gli Uomini di Ferro, sotto il comando di Dagmer Mascella Spaccata, gli permettono di respingere le loro forze, attirando Ser Rodrik lontano dal castello mentre altri Uomini di Ferro guidati da Theon Greyjoy attaccano e conquistano Grande Inverno. Ser Rodrik raduna pi\u00f9 forze, questa volta per assediare Grande Inverno, ma prima che la battaglia possa iniziare, un'armata composta da uomini dei Bolton si avvicina agli assedianti, apparentemente per unirsi a loro. Ser Rodrik va a incontrarli ma viene ucciso dal vero Ramsay Snow, insieme alla maggior parte dei suoi comandanti.\nNella serie televisiva \"Il Trono di Spade\", tratta dai romanzi, \u00e8 interpretato da Ron Donachie e in italiano \u00e8 doppiato da Angelo Nicotra.\nRodrik Ryswell.\nLord di Rill e capo di casa Ryswell \u00e8 uno dei primi lord del Nord a schierarsi dalla parte di Roose Bolton, assieme alla figlia, vedova Dustin, e i suoi figli maggiori. Importante sostenitore dei Bolton \u00e8 tuttavia ostile ai Frey in quanto molti suoi uomini sono morti durante le Nozze Rosse.\nRorge.\nUno dei criminali che Yoren preleva dalle prigioni di Approdo del Re quando va a cercare nuove reclute per i Guardiani della notte e parte col gruppo alla volta della Barriera. In seguito si unisce alla compagnia. In seguito trova e indossa l'elmo da mastino appartenuto a Sandor Clegane e lo usa per commettere stupri e saccheggi. Duella contro Brienne di Tarth, che lo uccide. \u00c8 un uomo tozzo, grosso e peloso, ed \u00e8 privo di naso.\nNella serie televisiva \"Il Trono di Spade\", tratta dai romanzi, \u00e8 interpretato da Andy Beckwith e in italiano \u00e8 doppiato da Claudio Fattoretto.\nSepta Mordane.\nTutrice delle ragazze di alto rango al castello di Grande Inverno. Nonostante sia severa, \u00e8 una brava donna e ha molto a cuore sia Sansa sia Arya, nonostante gli scherzi e l'atteggiamento ribelle della seconda la esasperino. Fa parte del seguito che Eddard Stark porta con s\u00e9 ad Approdo del Re e verr\u00e0 uccisa insieme agli altri servitori di Eddard.\nNella serie televisiva \"Il Trono di Spade\", tratta dai romanzi, \u00e8 interpretata da Susan Brown e in italiano \u00e8 doppiata da Paola Giannetti.\nShae.\nShae \u00e8 la concubina di Tyrion Lannister, in precedenza una prostituta per soldati: \u00e8 sveglia e maliziosa. All'inizio dimostra di tenere molto a Tyrion, ma quando il Folletto viene accusato ingiustamente di regicidio, lei dimostra la sua vera natura, spietata e opportunista, testimoniando contro di lui. Verr\u00e0 uccisa da Tyrion stesso quando la sorprende nel letto di suo padre.\nNella serie televisiva \u00e8 interpretata da Sibel Kekilli e in italiano \u00e8 doppiata da Valentina Mari; a differenza dei romanzi, la Shae della serie TV \u00e8 realmente innamorata di Tyrion e il suo tradimento \u00e8 dovuto alla rabbia e delusione per il fatto che Tyrion, per proteggerla da Tywin e Cersei, che ormai l'avevano individuata, la caccia via in malo modo, facendole credere di non amarla pi\u00f9. Inoltre, a differenza del romanzo, la sua uccisione da parte di Tyrion avviene maggiormente per autodifesa da parte di quest'ultimo: nel momento in cui lei lo vede, afferra un coltello da un piatto vicino, quindi il nano la ferma, dando inizio a una colluttazione in cui, alla fine, Shae viene strangolata.\nVardis Egen.\nSer Vardis Egen, comandante della Guardia di Jon Arryn. \u00c8 stato comandante della Guardia personale del Primo Cavaliere del re quando Jon Arryn rivestiva quella carica.Viene scelto, suo malgrado, da lady Lysa come campione nel singolar tenzone contro il mercenario Bronn, quest'ultimo campione di Tyrion Lannister. I due si affrontano in quello che, secondo i costruttori, avrebbe dovuto essere il parco degli dei a Nido dell'Aquila. Ser Vardis Egen indossa un'armatura da battaglia completa di enorme e pesante scudo di quercia, mentre Bronn al contrario indossa una semplicissima cotta di maglia e un mezzo elmo. Nel combattimento Bronn, agile e veloce, evita ogni colpo del suo avversario che carica con furia il mercenario. Bronn evitando colpo dopo colpo riesce in questo modo a sfiancare ser Vardis Egen e sfruttando la stanchezza di quest'ultimo gli assesta varie ferite fino al colpo finale.\nNella serie televisiva \"Il Trono di Spade\", tratta dai romanzi, \u00e8 interpretato da Brendan McCormack e in italiano \u00e8 doppiato da Alessandro Budroni.\nVecchia Nan.\nBalia e narratrice di leggende presso Grande Inverno. \u00c8 la donna pi\u00f9 vecchia di Grande Inverno, arrivata per fare la nutrice a un Brandon Stark, probabile cugino o fratello di lord Rickard Stark, la cui madre era morta di parto; successivamente anche il bambino mor\u00ec a causa di una gelata estiva. Nan rimase a Grande Inverno con i suoi figli: i due maschi morirono durante la rivolta di Robert Baratheon e le figlie si sposarono e partirono lontano, e infine morirono anche loro. Il suo ultimo nipote mor\u00ec invece durante la rivolta dei Greyjoy. L'unico parente di Nan rimane Hodor, di cui \u00e8 la bisnonna.\nNella serie televisiva \"Il Trono di Spade\", tratta dai romanzi, \u00e8 interpretata da Margaret John e in italiano \u00e8 doppiata da Graziella Polesinanti.\nWillis Wode.\nSer Willis Wode, presente all'interno della locanda ove Catelyn Tully fa prigioniero Tyrion Lannister, \u00e8 un oscuro cavaliere di Harrenhal alfiere di lady Whent ed \u00e8 il primo a spalleggiare la lady di Stark nei suoi intenti. Successivamente segue Catelyn al Nido dell'Aquila unendosi al suo seguito.\nWyman Manderly.\nWyman Manderly \u00e8 il lord di Porto Bianco e il pi\u00f9 ricco tra i vassalli di lord Stark. \u00c8 un uomo esageratamente grasso, ma tutt'altro che stupido. Ha due figli, ser Wylis e ser Wendel Manderly. Durante la Guerra dei Cinque Re, i Manderly e i Bolton iniziano una guerra privata nelle terre degli Hornwood, dopo che Ramsay Snow rapisce la vedova lady Donella Hornwood, cugina di Wyman, che costringe a sposarlo per poi affamarla a morte. L'erede di Wyman, Wylis, viene catturato quando Roose Bolton invia una grande forza del Nord che sar\u00e0 eliminata da Randyll Tarly. Il figlio pi\u00f9 giovane, Wendel, viene assassinato dai Frey, durante le Nozze Rosse. A causa della condizione di ostaggio del figlio maggiore, Wyman non pu\u00f2 sfidare apertamente i Lannister. Tre Frey giungono in citt\u00e0 con le ossa di Wendel e apparentemente viene siglato un accordo di pace che prevede che le nipoti di Wyman, Wynafryd e Wylla, sposino Rhaegar Frey e Walder Frey il Piccolo. Quando Davos Seaworth giunge a Porto Bianco per chiedere a Wyman l'appoggio a Stannis, Davos accusa i Frey presenti di tradimento. Wyman lo condanna a morte, ma segretamente giustizia un criminale al suo posto, ottenendo da Cersei il rilascio del figlio. Wyman rivela a Davos che sa dove Rickon Stark si nasconde e promette che supporter\u00e0 Stannis se Davos riuscir\u00e0 a rintracciarlo. Inoltre probabilmente \u00e8 il responsabile delle strane morti che colpiscono i soldati Frey a Grande Inverno.\nNella serie televisiva \"Il Trono di Spade\", tratta dai romanzi, \u00e8 interpretato da Sean Blowers.\nYohn Royce.\nYohn Royce, soprannominato \"Yohn il bronzeo\" \u00e8 uno degli uomini pi\u00f9 influenti della Valle, nonch\u00e9 lord di Rune e capo della Casa Royce. Ha tre figli, Andar, Robar e Waymar, quest'ultimo nei Guardiani della notte, e una figlia, Ysilla. Dopo la morte di Lysa Arryn, Lord Yohn raduna altri cinque lord della Valle a Runestone, ove essi firmano un documento che sancisce la formazione dei \"Lord Dichiaranti\", con l'intento di rimuovere Ditocorto dal suo ruolo di Lord Protettore della Valle.\nNella serie televisiva \u00e8 interpretato da Rupert Vansittart, doppiato da Ugo Maria Morosi. A differenza dei libri, non cerca di togliere a lord Baelish il titolo di Lord Protettore della Valle. Viene visto pi\u00f9 volte impegnato nell'educazione del piccolo Robin Arryn dopo la morte della madre, restando sempre molto imbarazzato dalla totale inettitudine del giovane lord. Quando Grande Inverno viene riconquistata grazie al suo intervento sotto gli ordini di lord Arryn (manipolato da Ditocorto), manifesta il suo disprezzo per i bruti l\u00ec presenti, ma grazie alla mediazione di Jon l'alterco ha breve durata. Quando Jon Snow viene nominato Re del Nord, lord Royce si unisce all'ovazione verso il nuovo sovrano. Qualche mese dopo assiste al processo di Ditocorto e, dopo aver rifiutato di scortarlo a Nido dell'Aquila, ne osserva indifferente l'esecuzione. Come gli altri lord, non \u00e8 felice dell'arrivo di Daenerys. Dopo la battaglia partecipa al concilio di guerra come rappresentante di Casa Arryn, e poi, successivamente, partecipa al concilio in cui Bran Stark \u00e8 eletto nuovo Re dei Sei Regni mentre il Nord viene reso un regno indipendente, sotto la guida di Sansa.\nGuardiani della notte.\nLa confraternita dei Guardiani della notte (\"Night's Watch\") presidia e protegge la Barriera, l'imponente muro di ghiaccio che divide i Sette Regni dalle terre selvagge del nord. \u00abPrendere il nero\u00bb significa fare giuramento di povert\u00e0, di castit\u00e0 e di fedelt\u00e0 alla confraternita.\nBruti.\nI Bruti (\"Wildlings\"), noti anche come il Popolo libero (\"Free Folk\") sono per definizione tutti gli uomini che vivono a Nord della Barriera. Sono raggruppati in popoli selvaggi divisi in trib\u00f9, alcuni semicivilizzati e altri selvaggi, ritenuti barbari e anarchici dagli altri abitanti di Westeros. Tra i bruti vige l'usanza di non inginocchiarsi di fronte a un qualunque leader, inoltre \u00e8 diffuso il libertinismo.\nCraster.\nCraster \u00e8 il padrone di un fortino in legno a breve distanza dalla Barriera. \u00c8 un uomo sospettoso, incestuoso e poligamo, sposato con 19 mogli, molte delle quali sono le sue stesse figlie femmine: i figli maschi vengono abbandonati nei boschi. Nonostante la sua reputazione riprovevole, \u00e8 amico dei Guardiani della notte, a cui offre spesso cibo e riparo. Durante la missione al di la della Barriera, Jon Snow e Samwell Tarly scoprono che i neonati abbandonati non vengono lasciati a morire, ma sono offerti agli \"Estranei\" come nuova progenie. Stremati e affamati, i sopravvissuti alla Battaglia al Pugno dei Primi Uomini trovano riparo al Castello, ma alcuni si ammutinano uccidendo il loro Lord comandante Jeor Mormont e lo stesso Craster, convinti che il bruto nascondesse loro viveri e legna da ardere.\nNella serie televisiva \"Il Trono di Spade\", tratta dai romanzi, \u00e8 interpretato da Robert Pugh e in italiano \u00e8 doppiato da Gerolamo Alchieri.\nDalla.\n\u00c8 la moglie di Mance Rayder e sorella maggiore di Val. \u00c8 una donna bella e timida, ma anche saggia e intelligente, e per questo \u00e8 una dei principali consiglieri di Mance. Incinta del Re oltre la Barriera, muore di parto mentre l'armata del marito viene sconfitta dagli uomini di Stannis Baratheon. In seguito a ci\u00f2, suo figlio viene affidato alle cure di Gilly.\nGilly.\nGilly (da \"gillyflower\", garofano) \u00e8 una ragazza dei Bruti, figlia e moglie di Craster. Samwell Tarly la conosce incinta e dopo la disfatta sul Pugno dei Primi Uomini la porta con s\u00e9, affezionandosi a lei e al suo bambino appena nato. Viene mandata a sud su una nave diretta a Vecchia Citt\u00e0 con Samwell, Dareon, Maestro Aemon e quello che sembra suo figlio: in realt\u00e0 Jon Snow ha scambiato il figlio della ragazza con quello di Mance Rayder per salvarlo da Melisandre, che ha intenzione di darlo alle fiamme in quanto figlio di re. Gilly \u00e8 distrutta dal dolore per la separazione dal figlio, ma la morte di Aemon a bordo della Vento di Cannella la fa rinsavire. Per un breve periodo, diventa l'amante di Samwell.\nUna volta arrivati a Vecchia Citt\u00e0 viene deciso che Gilly e il bambino sarebbero andati a Collina del Corno, la vecchia casa di Samwell, dove lei presenter\u00e0 il bambino come figlio di Sam.\nNella serie televisiva \"Il Trono di Spade\", tratta dai romanzi, \u00e8 interpretata da Hannah Murray e in italiano \u00e8 doppiata da Valentina Favazza.\nMance Rayder.\nMance Rayder, noto come \"Re oltre la Barriera\" (\"King Beyond the Wall\") \u00e8 il comandante in capo delle trib\u00f9 unite del Popolo Libero; un tempo Guardiano della notte, disert\u00f2 e si un\u00ec ai bruti oltre la Barriera, dove divenne in breve una figura di spicco. \u00c8 un uomo di mezza et\u00e0 dalla vita semplice, molto intelligente e ambizioso che indossa ancora il suo mantello nero (dotazione dei Guardiani della notte). Nel suo passato da Guardiano della Notte, visit\u00f2 Grande Inverno e fu compagno di Qhorin il Monco.\nMance \u00e8 presente a Grande Inverno durante il banchetto al re Robert Baratheon tra i commensali non-nobili, in funzione di spionaggio. Incontra il Guardiano della Notte disertore Jon Snow, a cui rivela di conoscere il pessimo stato delle difese della Barriera, e di possedere un corno magico (il Corno dell'Inverno) in grado di abbatterla (aggiungendo di essere contrario a usarlo, conoscendo l'esistenza degli Estranei e del Re della Notte). Mance intraprende la conquista della Barriera ma viene dapprima respinto e poi schiacciato dall'esercito di Stannis Baratheon che sconfigge l'armata disorganizzata dei Bruti. Catturato come prigioniero, viene condannato al rogo, ma viene scambiato per \nRattleshirt grazie alla magia di Melisandre. Ora agli ordini di Jon, si reca a Grande Inverno per salvare Arya Stark (in realt\u00e0 Jeyne Poole fatta spacciare pubblicamente per lei) dal nuovo \"Lord Protettore del Nord\" Roose Bolton: infiltratosi come cantastorie, riesce a far scappare Jeyne dal castello, e viene apparentemente catturato.\nNella serie televisiva \"Il Trono di Spade\", tratta dai romanzi, \u00e8 interpretato da Ciar\u00e1n Hinds e in italiano \u00e8 doppiato da Mario Cordova.\nOsha.\nDonna dei Bruti fatta prigioniera da Robb Stark e Theon Greyjoy per aver tentato di rapire Bran Stark a Grande Inverno insieme ai disertori dei Guardiani della notte Stiv e Wellen, alla donna bruta Hali e altri due uomini ignoti. Viene interrogata a Grande Inverno.\nDura come il clima da cui proviene, ha un carattere forte e crede molto nelle tradizioni e negli Antichi Dei dei Primi Uomini. Sembra non avere un gran pudore non esitando a farsi un bagno nuda davanti a Bran o ad avere rapporti sessuali con la servit\u00f9 di Grande Inverno; tuttavia sa essere fedele con coloro che l'hanno risparmiata dalla morte e gentile con Bran e Rickon Stark.\nNella serie televisiva \"Il Trono di Spade\", tratta dai romanzi, \u00e8 interpretata da Natalia Tena e in italiano \u00e8 doppiata da Laura Lenghi.\nRattleshirt.\nRattleshirt, detto \u201cLord delle Ossa\u201d, \u00e8 il primo luogotenente di Mance Rayder. Veste una corazza formata da ossa di pecora, mammut, capra e anche uomini. Temuto dalla sua gente, \u00e8 leader di una trib\u00f9 di bruti selvaggi unitasi a tutte le altre trib\u00f9 del popolo libero sotto la guida di Mance Rayder. Durante la battaglia alla Barriera, \u00e8 alla guida un attacco diversivo al Forte Orientale, ma viene catturato e deportato a Castello Nero: qui testimonia, alla presenza di ser Alliser Thorne e Janos Slynt, che Jon Snow ha ucciso il suo confratello Qhorin il Monco. Alla fine della battaglia, Mance Rayder (anch'egli catturato dai Guardiani della notte) viene condannato al rogo. Grazie alla magia di Melisandre, Rattleshirt e Mance Rayder si scambiano le fattezze fisiche e Rattleshirt muore subendo la condanna alla pena capitale che spetterebbe invece a Mance.\nNella serie televisiva \"Il Trono di Spade\", tratta dai romanzi, \u00e8 interpretato da Edward Dogliani nella seconda e nella terza stagione, e da Ross O'Hennessy nella quinta stagione.\nStiv.\nDisertore dei Guardiani della notte, fa parte di un piccolo gruppo che attraversa la Barriera e che incontra casualmente Bran Stark nei boschi vicino a Grande Inverno. Viene ucciso da Theon Greyjoy.\nStyr.\nStyr, il \"Maknar\" (\"leader\") di Thenn, \u00e8 il leader dei bruti \"Thenn\" e uno dei comandanti del Popolo Libero. Si allea con Mance Rayder quando gli Estranei iniziano ad arrivare dal nord. Guida la spedizione a sud della Barriera e l'attacco diversivo da sud al Castello Nero, passando per Citt\u00e0 della Talpa. Durante la battaglia muore travolto da un frammento della Barriera che si stacca e crolla al suolo.\nNella serie televisiva \"Il Trono di Spade\", tratta dai romanzi, \u00e8 interpretato dall'attore Yuri Kolokolnikov.\nTormund.\nConosciuto tra i Bruti come \"Pugno di Tuono\", \"Soffiatore di Corno\", \"Re della birra di Sala Fangosa\", \"Marito di Orse\", \"Padre di Eserciti\", \"Grande Affabulatore\", \"Distruttore del Ghiaccio\", \"Voce degli dei\" e soprattutto \"Veleno dei Giganti\" per essersi rifugiato nel ventre di una gigantessa durante una tempesta di neve, la quale l'ha poi allattato per tre mesi credendolo suo figlio. Tormund \u00e8 un uomo enorme con una folta barba bianca, nonch\u00e9 uno dei generali dell'esercito di Mance Rayder. Feroce guerriero, temuto dai nemici e rispettato dai suoi alleati, \u00e8 anche un uomo gioviale e incline alla risata. Dopo la sconfitta di Mance Rayder, diviene il leader (non pi\u00f9 \"Re\") dei membri del popolo libero rimasti. Successivamente \u00e8 lui a stringere il patto di alleanza tra i Bruti e i Guardiani della notte per difendersi dagli Estranei. Parla l'antico linguaggio dei giganti e tra i figli spiccano Toregg e Dormund.\nNella serie televisiva \"Il Trono di Spade\", tratta dai romanzi, \u00e8 interpretato da Kristofer Hivju e in italiano \u00e8 doppiato da Massimo Lodolo (nella terza e quarta stagione) e da Pino Insegno (dalla quinta in poi). Nella serie, Tormund \u00e8 pi\u00f9 giovane, ha barba e capelli rossi invece che bianchi e, anche se in un episodio viene accennato che abbia due figlie, nella serie esse non compaiono mai n\u00e9 sono nominati eventuali altri figli. Quando Jon Snow viene ucciso, Tormund e i suoi uomini aiutano Edd l'Addolorato a sconfiggere e imprigionare Alliser Thorne e gli altri ammutinati, per poi assistere alla resurrezione dell'amico, a opera di Melisandre. Successivamente, convince il resto dei clan ad appoggiare gli Stark contro i Bolton. La sera prima della battaglia dei bastardi, Tormund e Davos fanno amicizia. Dopo la riconquista di Grande Inverno, Jon commissiona a Tormund e ai suoi di pattugliare la Barriera, rendendo, di fatto, il popolo libero i nuovi Guardiani della notte, con grande divertimento del bruto. A Grande Inverno, inoltre, Tormund continua a flirtare con Brienne, di cui si \u00e8 infatuato da prima della sconfitta dei Bolton. Quando Jon Snow torna da Roccia del Drago per andare oltre la Barriera a catturare un non-morto, Tormund lo accompagna. Durante la missione, il bruto stringe un altro insolito legame: un reciproco rispetto con lo scontroso e misantropo Sandor Clegane, a cui salva la vita. Sopravvissuto e tornato dall'altra parte della Barriera, Tormund e Edd assistono alla sua distruzione ad opera del Re della Notte, in groppa a Viserion. Fortunatamente sopravvive e torna a Grande Inverno, dove combatte, questa volta, a difesa della citt\u00e0, assistendo alla fine alla scomparsa degli Estranei. La notte dei festeggiamenti, esultante, acclama pubblicamente Jon Snow, per poi piangere per non essere riuscito a conquistare il cuore di Brienne, che invece passa la notte con Jaime Lannister. Nonostante le buone intenzioni, la solennit\u00e0 del suo discorso sar\u00e0 uno degli eventi che aumenteranno sempre di pi\u00f9 la paranoia di Daenerys Targaryen, che sentir\u00e0 nelle parole del bruto tutto la stima e l'affetto che il Nord e il Popolo libero provano per Jon ma non per lei. Mentre le forze del Nord e dei Targaryen si preparano a muovere verso Approdo del Re, Tormund e il suo popolo si preparano a muoversi verso il Castello Nero, dove aspetteranno la fine dell'inverno per tornare oltre la Barriera. Prima di dividersi, Tormund saluta Jon, ricordandogli ancora una volta come ormai sia chiaro che il ragazzo sia anche un uomo del \"vero\" Nord. Quando, qualche mese dopo, Jon torna al Castello Nero, vi trova ad aspettarlo Tormund e il resto del Popolo libero, assieme a cui parte per tornare nelle loro terre.\nVal.\nSorella minore di Dalla, \u00e8 una splendida donna dai capelli biondi sempre raccolti in una treccia, occhi grigi, zigomi alti e un corpo prosperoso e attraente; proprio per la sua avvenenza viene soprannominata \"Principessa dei Bruti\". Quando Stannis Baratheon sconfigge gli uomini di Mance Rayder, sua sorella muore di parto e lei viene catturata da Stannis, che progetta di farla sposare a Jon Snow, lord comandante dei Guardiani della notte e, apparentemente, ultimo figlio rimasto in vita di Eddard Stark: con tale matrimonio, il re progetta di unire il Nord col popolo libero e poter ottenere il loro appoggio. Jon rifiuta la proposta, vincolato dai voti di Guardiano della notte, ma tra lui e Val nasce comunque una forte stima, tanto che la manda in cerca di Tormund per convincerlo a far emigrare il suo popolo a Sud della Barriera e far unire le forze dei Bruti a quelle dei Guardiani per l'imminente attacco degli Estranei, missione in cui Val ha successo.\nWellen.\nDisertore dei Guardiani della notte, fa parte di un piccolo gruppo che attraversa la Barriera e che incontra casualmente Bran Stark nei boschi vicino a \"Grande Inverno\". Viene ucciso da Vento Grigio.\nYgritte.\nYgritte \u00e8 una ragazza del popolo libero che vive una relazione sentimentale con Jon Snow. Ha i capelli rossi, caratteristica che la rende \"baciata dal fuoco\" e che la rende ben vista e rispettata dagli altri Bruti. \u00c8 pi\u00f9 grande di Jon Snow di non pi\u00f9 di due anni, ed \u00e8 considerata una donna bellissima tra la sua gente grazie ai suoi capelli. Ha gli occhi nerissimi, e un sorriso smagliante. \u00c8 un'abile combattente (come molte donne del Popolo Libero) e ha un carattere forte e deciso, spesso sfrontato e un po' selvaggio; una frase con cui si rivolge spesso a Jon \u00e8 \u00abTu non sai niente, Jon Snow\u00bb. Durante l'assalto al Castello Nero, Ygritte viene uccisa da una freccia. Jon la trova sul campo di battaglia, dove muore tra le sue braccia.\nNella serie televisiva \"Il Trono di Spade\", tratta dai romanzi, \u00e8 interpretata da Rose Leslie e in italiano \u00e8 doppiata da Chiara Gioncardi.\nBarbari delle montagne.\nI Barbari delle montagne sono un popolo che vive nei monti che circondano la valle di Arryn. Sono suddivisi in clan, fra cui i Corvi di pietra, i Fratelli di luna e gli Uomini bruciati. Tyrion e Bronn riescono ad assoldare alcuni di questi barbari, fra cui:\nDothraki.\nI Dothraki sono un popolo nomade originario di Essos, che si sposta a cavallo per le sterminate praterie delle terre al di l\u00e0 del mare. Vivono di caccia e razzie, muovendosi all'interno di un gruppo chiamato khalasar, che fa capo a un khal, il guerriero pi\u00f9 forte e rispettato, la cui moglie viene invece chiamata khaleesi.\nAltri personaggi non originari di Westeros.\nChataya.\nLenona di un bordello di Approdo del Re, originaria delle Isole dell'Estate. Presso la sua attivit\u00e0 risiede la giovane meretrice che rimane incinta di Robert Baratheon e che successivamente d\u00e0 alla luce Barra. Sua figlia Alayaya lavora con lei.\nDaario Naharis.\nDaario Naharis \u00e8 un comandante della compagnia di mercenari detti Corvi della Tempesta, originario della citt\u00e0 libera di Tyrosh. Ne diviene in seguito capitano, dopo aver ucciso gli altri due comandanti. Ha barba tinta di blu tagliata a tre cuspidi, ha gli occhi azzurri e i capelli ricci, anch'essi tinti di blu. I suoi baffi sono dorati e ha un grande naso ricurvo, \u00e8 snello e ha la pelle liscia. Ha un dente d'oro ed \u00e8 solito vestire in maniera molto elegante e con abiti di colori accesi.\nDaario fa parte dei Corvi della Tempesta quando questi stipulano un contratto con Yunkai per difenderla dall'armata di Daenerys Targaryen. Durante un incontro la giovane offre oro e bottini di guerra nel caso in cui i Corvi della Tempesta decidessero di passare dalla sua parte. La proposta viene respinta da uno dei capitani, Prendahl na Ghezn. Daario per\u00f2, conquistato da Daenerys, uccide Prendahl e l'altro suo capitano Sallor il Baldo conducendo i Corvi della Tempesta dalla parte della regina.\nIn seguito Daenerys lo manda come ambasciatore a Lhazar con il compito di convincerli a riaprire la trattativa di commercio con Meereen. Al suo ritorno, lui e la regina diventano amanti. Daario diventa molto irrequieto dopo il matrimonio di Daenarys con Hizdahr zo Loraq e lascia la corte. Egli con Jhogo, l'ammiraglio Groleo e molti altri vengono dati in ostaggio a Yunkai come garanzia di pace. Quando Daenerys sparisce cavalcando il suo drago e Yunkai rifiuta di rilasciare gli ostaggi fin quando gli altri due draghi e Groleo non verranno uccisi, Daario rimane prigioniero e il comando dei Corvi della Tempesta passa al Vedovo e Jokin.\nNella serie televisiva \"Il Trono di Spade\", tratta dai romanzi, \u00e8 interpretato da Ed Skrein nella terza stagione e da Michiel Huisman dalla quarta in poi; in italiano, \u00e8 doppiato da Stefano Crescentini.\nDoreah.\nDoreah, ragazza originaria di Lys ed ex-prostituta, \u00e8 una delle ancelle di Daenerys Targaryen, incaricata di istruirla delle arti del piacere. Muore di stenti durante la traversata della Desolazione Rossa.\nNella serie televisiva \"Il Trono di Spade\", tratta dai romanzi, \u00e8 interpretata da Roxanne McKee.\nHarry Strickland.\nHarry Strickland \u00e8 il capitano al comando della Compagnia Dorata. Il suo bisnonno fu esiliato dai Targaryen perch\u00e9 si alle\u00f2 con Daemon Blackfyre durante la ribellione per impossessarsi del trono. Harry \u00e8 nato in esilio ed \u00e8 stato allevato nella Compagnia Dorata, come il padre e il nonno. Non ha molto l'aspetto del guerriero: \u00e8 corpulento, con una testa grossa e tonda, miti occhi grigi, capelli sempre pi\u00f9 radi riportati da una parte per nascondere un principio di calvizie. Lavorava come tesoriere della compagnia prima di diventarne capitano. Decide assieme a Jon Connington e Aegon Targaryen di abbandonare la causa di Daenerys e di imbarcarsi per il continente occidentale senza i draghi. Durante l'invasione delle Terre della Tempesta Harry \u00e8 cauto e riluttante a combattere, per questa ragione viene definito un codardo da Jon Connington.\nNella serie televisiva \"Il Trono di Spade\", tratta dai romanzi, \u00e8 interpretato dall'attore Marc Rissmann.\nHizdahr zo Loraq.\nHizdahr zo Loraq \u00e8 un nobile ghiscariano della citt\u00e0 di Meereen. \u00c8 molto benestante e pu\u00f2 contare tra i suoi antenati diversi insigni cittadini Ghiscariani. Hizdahr \u00e8 un uomo alto e magro, dalla liscia pelle ambrata. I suoi capelli sono pettinati alla moda ghiscari a formare due ali, ma li rasa per compiacere Daenerys Targaryen.\nDopo aver conquistato Meereen, Daenarys chiude le fosse da combattimento, e Hizdar la prega numerose volte affinch\u00e9 le riapra. Con i Figli dell'Arpia che continuano a causare agitazioni nelle strade, l'alta Sacerdotessa di Meereen consiglia a Daenerys di sposare Hizdahr. Sebbene Daenerys sia riluttante, chiede a Hizdahr di darle 90 giorni di pace, senza nessuna uccisione da parte dei Figli dell'Arpia, perch\u00e9 lei prenda in considerazione l'idea del matrimonio. Hizdahr accetta e tiene fede alla sua parte dell'accordo, Daenerys cos\u00ec lo sposa nonostante non provi nessun desiderio per lui.\nCerca di prendere il controllo di Meereen dopo la scomparsa di Daenerys, ma Verme Grigio e i suoi Immacolati si rifiutano di obbedirgli e ser Barristan Selmy scopre che Hidzahr stava complottando per avvelenare la sua consorte, ristabilire la schiavit\u00f9 e uccidere i due draghi prigionieri. Hizdar vien quindi arrestato da Barristan e dalle forze leali a Daenerys, ma Barristan si rifiuta di ucciderlo finch\u00e9 non \u00e8 sicuro della sua colpevolezza. Dalla cattura di Hizdahr i Figli dell'Arpia ricominciano la loro guerra fantasma e Yunkai prosegue il suo assedio contro Meereen.\nNella serie televisiva \"Il Trono di Spade\", tratta dai romanzi, \u00e8 interpretato dall'attore Joel Fry.\nIllyrio Mopatis.\nIllyrio Mopatis \u00e8 un ricco e potente magistro della citt\u00e0 libera di Pentos, che deve la sua ricchezza al commercio di gemme, pietre preziose, ossa di drago e altre cose meno nobili. \u00c8 descritto come un uomo obeso vestito con abiti sfarzosi e appariscenti nonch\u00e9 numerosi anelli d'oro tempestati di pietre preziose. Possiede numerosi schiavi, nonostante risieda in una delle citt\u00e0 libere in cui la schiavit\u00f9 \u00e8 vietata. Personaggio enigmatico, \u00e8 in combutta con Varys il Ragno Tessitore, ma nel corso della saga offre spesso aiuto a Daenerys.\nPrima degli eventi della serie, Illyrio accolse l'esiliato Viserys Targaryen e sua sorella Daenerys nella sua casa come ospiti. In \"Il gioco del trono\", Illyrio media un matrimonio tra Daenerys e khal Drogo, affinch\u00e9 Viserys possa avere a disposizione un esercito Dothraki per invadere i Sette Regni. Il piano tuttavia va in fumo quando l'arroganza di Viserys induce Drogo a ucciderlo. In \"Lo scontro dei re\" aiuta Daenerys, inviandole tre navi e il guerriero Barristan Selmy sotto mentite spoglie. In \"Una danza con i draghi\" offre ospitalit\u00e0 a Tyrion Lannister, in fuga da Westeros, e lo manda ad accompagnare Aegon VI nel suo viaggio per aiutare Daenerys.\nNella serie televisiva \"Il Trono di Spade\", tratta dai romanzi, \u00e8 interpretato da Roger Allam.\nJalabhar Xho.\nPrincipe in esilio delle isole dell'Estate.\nJaqen H'ghar.\nJaqen H'ghar (pronuncia ) \u00e8 un alias utilizzato da un membro degli Uomini Senza Volto, una setta di assassini che adora personificazione della morte nota come il Dio dei Mille Volti.\nNe \"Lo scontro dei re\" prende l'aspetto di un criminale nativo di Lorath. Viene descritto come un uomo molto attraente, dai capelli bianchi e rossi, raffinato e galante. I suoi metodi per uccidere sono infallibili, micidiali e misteriosi e conosce qualcosa di simile alla magia, che gli consente ad esempio di controllare gli animali e di mutare aspetto. Stringe un accordo con Arya dopo che lei lo fa scappare dalla prigionia salvandogli la vita. Arya lo usa per eliminare due dei suoi nemici a Harrenhal. Minacciando di selezionare lo stesso Jaqen come sua terza scelta, Arya riesce a costringerlo ad aiutarla a liberare gli uomini del Nord imprigionati a Harrenhal. Una volta pagato il debito, Jaqen d\u00e0 ad Arya una vecchia moneta di ferro, e le dice di darla a un qualsiasi Braavosiano dicendo le parole \"Valar Morghulis\" (in valyriano \"tutti gli uomini devono morire\"), qualora dovesse mai aver bisogno di aiuto. Quindi le annuncia che Jaqen H\u2019ghar deve morire, e passa una mano davanti al proprio volto. La sua faccia cambia magicamente forma in quella di un uomo con il naso adunco e un dente d\u2019oro.\nNella serie televisiva \"Il Trono di Spade\", tratta dai romanzi, \u00e8 interpretato dall'attore tedesco Tom Wlaschiha, mentre in due episodi porta il volto di Patrick O'Kane (stagione 2) e Cedric Henderson (stagione 5).\nMaggy la Rana.\nMaggy la Rana \u00e8 una \"maegi\", ossia una strega che pratica la magia del sangue, residente a Lannisport, ma originaria di un'ignota localit\u00e0 di Essos. Giunse a Westeros insieme a suo marito, un commerciante di spezie. Il figlio dei due \u00e8 il fondatore della Casa Spicer. Maggy non compare mai direttamente nella saga, ma solo in alcuni flashback nel romanzo \"Il banchetto dei corvi\", per cui non \u00e8 certo se sia ancora viva. Molto bella in giovent\u00f9, assunse, man mano che invecchiava, un aspetto orripilante, che le valse appunto il soprannome di \"Maggy la Rana\", storpiatura della parola \"maegi\", nonch\u00e9 riferimento alla sua spaventosa bruttezza. Il suo vero nome, invece, non viene mai svelato nel corso della saga. Da bambina, Cersei Lannister si rec\u00f2 da Maggy la Rana per costringerla a usare i suoi poteri e predire il futuro a lei e le sue amiche Jeyne Farman e Melara Hetherspoon. Dopo la fuga di Jeyne, terrorizzata dall'aspetto della vecchia, Maggy predisse un destino nefasto alle due bambine rimaste: Melara sarebbe morta dopo pochi giorni, mentre Cersei sarebbe divenuta regina solo per essere spodestata da una donna pi\u00f9 giovane e bella, avrebbe visto morire tutti i suoi figli e infine sarebbe stata uccisa dal \"valonqar\", parola valyriana che significa \"fratello minore\".\nNella serie televisiva \"Il Trono di Spade\", tratta dai romanzi, Maggy \u00e8 interpretata da Jodhi May, che conferisce al personaggio un aspetto completamente diverso rispetto a quello descritto nei romanzi.\nMirri Maz Durr.\nMirri Maz Durr \u00e8 una strega del sangue (\"maegi\") di Lhazar. Mirri \u00e8 una donna robusta di circa quarant'anni, con il naso schiacciato e i capelli neri. \u00c8 la sacerdotessa del tempio del Grande Pastore, una divinit\u00e0 venerata a Lhazar. Sua madre era stata sacerdotessa prima di lei, insegnandole tutti gli incantesimi e i canti. Quando era ancora giovane, viaggi\u00f2 fino ad Asshai per appendere l\u2019arte della magia del sangue e studi\u00f2 inoltre i canti della nascita dei Cantori della Luna di Jogos Nhai, i poteri dell\u2019erba del popolo Dothraki, e la medicina di Maestro Marwyn.\nNel romanzo \"Il gioco del trono\", Mirri viene fatta schiava dal khalasar di Khal Drogo. Quando Daenerys Targaryen, moglie di Drogo, raggiunge a cavallo Lhazar, ormai bruciata e distrutta dall'attacco del khalasar, vede che uno dei guerrieri del marito sta stuprando Mirri, e pone immediatamente fine alla cosa. Mentre Daenerys da a Mirri e alle altre vittime di stupro protezione da ulteriori attacchi, Drogo, accusa dolore a causa delle ferite che si \u00e8 provocato in battaglia contro Khal Ogo. Cos\u00ec Daenerys insiste affinch\u00e9 Mirri curi le sue ferite con un impacco, ma le condizioni di Drogo peggiorano, fino a quando cade dal suo cavallo, un segno per i suoi cavalieri che egli non \u00e8 pi\u00f9 in grado di guidarli. Poich\u00e9 la morte per lui \u00e8 ormai vicina, Daenerys convince Mirri a usare la sua magia del sangue per salvare la vita a Drogo. Mirri la tradisce, per vendicarsi dell\u2019attacco al villaggio, e il rituale magico restituisce a Daenerys un Drogo in stato vegetativo e provoca come effetto collaterale la morte di Rhaego, il figlio che Daenerys porta ancora in grembo. Daenerys si vendica a sua volta, bruciando viva Mirri sulla pira funeraria di Drogo, gesto che si trasforma in una sorta di incantesimo, grazie al quale le uova di drago di Daenerys si schiudono.\nNella serie televisiva \"Il Trono di Spade\", tratta dai romanzi, \u00e8 interpretata da Mia Soteriou e in italiano \u00e8 doppiata da Antonella Giannini.\nMissandei.\nMissandei \u00e8 una scriba di soli dieci anni al servizio di Daenerys Targaryen, la quale l'ha liberata dalla schiavit\u00f9 ad Astapor. Ha un volto rotondo e piatto, pelle scura e occhi dorati. Nonostante la sua giovane et\u00e0, ha una spiccata forza di volont\u00e0 ed \u00e8 estremamente intelligente. Proviene dall'isola di Naath. Tre dei suoi fratelli fanno parte degli Immacolati, ma uno di essi \u00e8 stato ucciso in allenamento e rimangono solo Marselen e Massador. Le \u00e8 stato insegnato a parlare la Lingua Comune del Continente Occidentale, l'Alto Valyriano e il Valyriano semplice. Conosce anche un po' la lingua di Ghis.\nNella serie televisiva \"Il Trono di Spade\", tratta dai romanzi, \u00e8 interpretata da Nathalie Emmanuel e in italiano \u00e8 doppiata da Veronica Puccio. Nella serie \u00e8 adulta e attratta, ricambiata, da Verme Grigio, il comandante degli Immacolati, per quanto la sua condizione di eunuco sia un grande ostacolo a una possibile storia d'amore.\nMoqorro.\nMoqorro \u00e8 un sacerdote a servizio del culto di R'hllor, originario della citt\u00e0 libera di Volantis. Piuttosto alto, ha la pelle scurissima, capelli e barba bianchi che gli incorniciano il volto come la criniera di un leone e dei tatuaggi rosso fuoco su fronte e zigomi. Come Melisandre, \u00e8 in grado di vedere il futuro nelle fiamme, anche se le sue profezie sono molto pi\u00f9 accurate di quelle della donna. Viene incaricato da Benerro, Alto Sacerdote di R'hllor al Tempio Rosso di Volantis, di andare a offrire i servigi del dio rosso a Daenerys Targaryen.\nSale quindi su una nave diretta a Qarth, ben sapendo, grazie a ci\u00f2 che ha visto nelle fiamme, che la nave non riuscir\u00e0 ad arrivare a destinazione, ma in qualche modo lo condurr\u00e0 Baia degli Schiavisti, dove avrebbe trovato la regina: la nave, infatti, viene catturata da dei mercanti di schiavi. A differenza del resto della ciurma, Moqorro si salva e non viene catturato. Il sacerdote viene trovato dieci giorni dopo aggrappato a una nave della Flotta di Ferro. I marinai vogliono ucciderlo, ma Moqorro parla direttamente a Victarion Greyjoy, comandante della flotta, dicendogli di essere a conoscenza della sua missione di trovare Daenerys e confessandogli che morir\u00e0, se non gli permetter\u00e0 di curare la ferita alla mano, ormai gravemente infetta. Con l'aiuto della magia, Moqorro cura la ferita di Victarion e mette al servizio del capitano le sue arti per aiutarlo a raggiungere Mereen e trovare Daenerys. Le previsioni del sacerdote si rivelano utilissime nella campagna della Flotta di Ferro.\nPenny.\nPenny \u00e8 una ragazza affetta da nanismo originaria di Pentos. \u00c8 descritta come una giovane nana dai capelli ricci e castani, occhi marroni, fronte prominente e naso schiacciato. Insieme a suo fratello Oppo \u00e8 stata cresciuta come fenomeno da baraccone, ruolo nel quale lei sembra per\u00f2 trovarsi decisamente a suo agio, non avendo, a differenza di Tyrion Lannister, mai avuto la possibilit\u00e0 di conoscere altre opportunit\u00e0 di vita per un nano. Compare per la prima volta nel romanzo \"Tempesta di spade\", quando lei e Oppo si esibiscono durante il matrimonio di Joffrey Baratheon e Margaery Tyrell, mettendo in scena un duello tra Joffrey e Robb Stark, a cavallo di un maiale e un cane. In seguito alla morte di Joffrey e la fuga del presunto assassino Tyrion, la regina Cersei mette una taglia sulla testa del fratello, cosa che provocher\u00e0 una vera e propria caccia ai nani e che coster\u00e0 la vita a Oppo. Nel romanzo \"Una danza con i draghi\", Penny incontra Tyrion e Jorah Mormont a Volantis e, ritenendo il primo responsabile per la morte del fratello, cerca di ucciderlo: fermata da Jorah, si unir\u00e0 infine ai due, nel loro viaggio verso la Baia degli Schiavisti. Insieme a Tyrion e Jorah verr\u00e0 catturata dagli schiavisti di Yunkai e successivamente li seguir\u00e0 verso la salvezza nell'accampamento dei Secondi Figli, i quali, per\u00f2, non le permetteranno di diventare un loro membro ufficiale, in quanto donna. Nel frattempo, Penny sviluppa un crescente amore per Tyrion, il quale dal canto suo prova una certa tenerezza nei suoi confronti, nonostante disprezzi diverse cose di lei, in particolare la sua tendenza a cercare il benessere e la sicurezza anche discapito della libert\u00e0 e della dignit\u00e0, come dimostrato dal poco entusiasmo con cui fugge dagli schiavisti di Yunkai.\nSalladhor Saan.\nSalladhor Saan \u00e8 un noto pirata di Lys e buon amico di Davos Seaworth. \u00c8 inoltre un contrabbandiere, mercante, e banchiere. Non ha mogli, ma solo concubine. Si autoproclama Principe del Mare Stretto ed \u00e8 parente di Samarro Saan, famigerato pirata membro della Banda dei Nove. Davos lo recluta per farlo combattere dalla parte di Stannis Baratheon durante un viaggio a Lys. Viene nominato lord della Baia delle Acque Nere da Alester Florent in nome di re Stannis. Dopo che le forze di Stannis vengono sconfitte dall'alleanza Lannister-Tyrell, Salladhor ordina alle sue navi di raccogliere i sopravvissuti lungo la costa. Quando uno dei suoi vascelli trova e riporta a Roccia del Drago Davos Seaworth, fino a quel momento creduto morto, Salladhor consiglia all'amico di lasciar perdere Stannis e seguirlo nella sua vita da pirata, ma Davos rifiuta.\nSalladhor e la sua flotta accompagnano poi Stannis alla Barriera e Davos a Porto Bianco. Durante il viaggio, per\u00f2 perde numerose altre navi a causa delle tempeste: Salladhor, stufo di aspettare il pagamento promesso da Stannis, decide di abbandonare la causa e si dirige verso le Septstones con le navi rimaste per continuare la vita da pirata.\nNella serie televisiva \"Il Trono di Spade\", tratta dai romanzi, \u00e8 interpretato da Lucian Msamati e in italiano \u00e8 doppiato da Roberto Draghetti.\nSyrio Forel.\nPrimo spadaccino della Citt\u00e0 Libera di Braavos; vive ormai da tempo presso la corte di Approdo del Re. Eddard Stark lo assume come maestro di scherma per sua figlia Arya. Poco dopo la morte di re Robert e il conseguente colpo di Stato di sua moglie Cersei, Syrio affronta da solo sei uomini dei Lannister che cercano di catturare Arya, uccidendone cinque e rimanendo ad affrontare ser Maeryn Trant, membro delle \"spade bianche\"; mentre la bambina riesce a fuggire. Non si sa nulla del coraggioso spadaccino.\nNella serie televisiva \"Il Trono di Spade\", tratta dai romanzi, \u00e8 interpretato da Miltos Yerolemou e in italiano \u00e8 doppiato da Vittorio Guerrieri. A differenza del personaggio originale, calvo e glabro, l'attore ha una capigliatura vistosa e ha la barba.\nTaena Merrywheater.\nTaena Merryweather \u00e8 la moglie di Orton Merryweather, proveniente dalla citt\u00e0 di Myr. Lo conosce e lo sposa mentre lui si trova in esilio a est. I due hanno un figlio, Russell Merryweather. Diventa presto la maggior confidente di Cersei, e occasionalmente la sua amante. \u00c8 una donna alta e sensuale, dai capelli, pelle e occhi scuri. Fugge insieme al marito dopo l'arresto di Cersei da parte della Fede.\nThoros di Myr.\nSacerdote-guerriero di R'hllor proveniente dalla citt\u00e0 libera di Myr e membro della corte di re Robert Baratheon. Ultimo di otto fratelli, venne mandato ancora molto piccolo dai preti del tempio di R'hllor locale. Nonostante abbia seguito tutti gli insegnamenti e sia diventato un sacerdote a tutti gli effetti, non ha mai messo in pratica o divulgato il suo credo, ammettendo di preferire i combattimenti, il bere e le donne. Venne mandato ad Approdo del Re per provare a convertire re Aerys II al culto di R'hllor, facendo leva sull'ossessione del sovrano per il fuoco. Thoros fall\u00ec e mise in dubbio la sua stessa fede. Diventer\u00e0 poi un membro importate della Fratellanza senza Vessilli. Mentre viveva ad Approdo del Re, Thoros era un prete sovrappeso, famoso per la spada infiammata che usava durante i tornei. Dopo qualche tempo passato nella Fratellanza \u00e8 sensibilmente dimagrito, ha i capelli grigi, e indossa un'armatura e le vesti scolorite del culto di R'hllor.\nDurante l'assedio di Pyke scal\u00f2 le mura con una spada fiammeggiante in pugno. Partecipa al torneo del Primo Cavaliere riuscendo a disarcionare lord Beric Dondarrion e uscendo vincitore dalla competizione della Grande Mischia. \u00c8 presente nella sala del trono della Fortezza Rossa quando il Primo Cavaliere del Re, lord Eddard Stark, condanna a morte ser Gregor Clegane e fa parte della schiera di cavalieri armati, comandati da lord Beric Dondarrion che hanno il compito di trovare la \"Montagna che cavalca\" ed eseguire la sentenza. Sar\u00e0 Thoros a riportare in vita varie volte Beric Dondarrion.\nDopo la morte definitiva di Dondarrion, Thoros lascia il comando della Fratellanza nelle mani di lady Stoneheart, pur non approvando i suoi scopi. La nuova leadership mette di nuovo a dura prova la fede di Thoros.\nNella serie televisiva \"Il Trono di Spade\", tratta dai romanzi, \u00e8 interpretato da Paul Kaye e in italiano \u00e8 doppiato da Alessio Cigliano.\nTobho Mott.\nTobho Mott \u00e8 il migliore mastro armaiolo dei \"Sette Regni\". La sua bottega \u00e8 ubicata nella strada dell'Acciaio di Approdo del Re. Da ragazzo ha imparato a lavorare l'acciaio di Valyria presso le fucine della citt\u00e0 libera di Qohor. \u00c8 lui a fornire le splendide armature al Cavaliere di fiori e a Renly Baratheon ed \u00e8 a lui che Tywin Lannister si rivolge per fondere Ghiaccio, l'ancestrale spadone di Casa Stark, e forgiare due nuove spade. Sotto mentite spoglie, molti anni prima Varys gli affid\u00f2 Gendry come apprendista, pagandolo parecchio perch\u00e9 non facesse domande sulle motivazioni. Tobho insegna a Gendry il suo mestiere, che il ragazzo impara con grande abilit\u00e0.\nNella serie televisiva \"Il Trono di Spade\", tratta dai romanzi, \u00e8 interpretato da Andrew Wilde.\nTycho Nestoris.\nTycho Nestoris \u00e8 un rappresentante della Banca di Ferro di Braavos. Tycho \u00e8 un uomo alto e scheletrico, con le gambe lunghe e la barba sottile come una corda che gli arriva quasi fino alla vita. Viene inviato alla Barriera per negoziare il pagamento del debito del Trono di Spade con Re Stannis Baratheon. Jon Snow negozia con lui per l'uso delle sue navi per un viaggio e un prestito per acquistare cibo per l'inverno, mentre i Guardiani della notte gli forniscono la guida per raggiungere Stannis, che ha lasciato il Castello Nero.\nNella serie televisiva \"Il Trono di Spade\", tratta dai romanzi, \u00e8 interpretato da Mark Gatiss.\nVargo Hoat.\nVargo Hoat \u00e8 leader dei Bravi Camerati, una compagnia mercenaria particolarmente crudele e attiva nei Sette Regni. Proviene da Qohor e viene talvolta soprannominato \u201cil Caprone\u201d per il suo elmo a forma di corna di capra. Vargo \u00e8 un uomo alto e magro. Porta un pizzetto lungo due piedi che pende dal mento a punta. Indossa una catena di monete provenienti da tutti i luoghi in cui ha combattuto. Sul suo stemma personale \u00e8 rappresentato il Capro Nero di Qohor. A causa della lingua perennemente gonfia ha una pronuncia blesa e sbava continuamente.\nLa compagnia di Vargo viene assunta da lord Tywin Lannister con l'ordine di razziare le Terre dei Fiumi nel tentativo di far uscire allo scoperto Robb Stark in modo da poterlo scambiare per Jaime Lannister. Quando Tywin e le sue truppe lasciano Harrenal per rispondere agli attacchi di Robb Stark nelle Terre dell'Ovest. Vargo decide di cambiare schieramento. Guida quindi un gruppo di Bravi Camerati all'accampamento di Roose Bolton, dove stringe un accordo con lord Bolton in persona: avrebbe consegnato Harrenhal agli uomini del Nord in cambio di divenirne il signore quando avrebbero lasciato la fortezza.\nQuando Jaime Lannister e Brienne di Tarth vengono catturati dai Bravi Camerati, Vargo ordina a Zollo di tagliare la mano a Jaime per mandare un messaggio a Tywin Lannister. Cerca di violentare Brienne, ma lei lo morde all'orecchio. Il Caprone, infuriato, d\u00e0 il permesso di gettarla nella fossa dell'orso con una spada da torneo e senza armatura, ma la donna viene salvata da Jaime. Su ordine di Tywin Lannister, gli Uomini di ser Gregor Clegane riconquistano Harrenhal e uccidono Vargo facendolo a pezzi.\nNella serie televisiva \"Il Trono di Spade\", tratta dai romanzi, \u00e8 rappresentato (e sostituito) dal personaggio di Locke, interpretato da Noah Taylor.\nVarys.\nLord Varys, detto il Ragno tessitore (\"Spider\"), \u00e8 un eunuco e fa parte del Concilio Ristretto del Re come Maestro dei Sussurri, responsabile dell'apparato di spionaggio del Regno. \nDisprezzato in pubblico ma temuto in privato, trame e segreti sono infatti il suo pane quotidiano e grazie alla sua fittissima rete di informatori raramente esiste qualcosa nei Sette Regni e al di l\u00e0 del Mare Stretto che sfugge alla tela del Ragno Tessitore. Egli stesso \u00e8 abilissimo nell'arte del travestimento tale da rendersi, volendo, irriconoscibile, riuscendo a cambiare persino la propria voce e la propria andatura. A corte per\u00f2 \u00e8 solito presentarsi sempre con sgargianti vesti di seta e pantofole morbidissime che gli permettono di camminare senza produrre alcun suono.\nNella serie televisiva \"Il Trono di Spade\", tratta dai romanzi, \u00e8 interpretato da Conleth Hill e in italiano \u00e8 doppiato da Simone Mori.\nVerme Grigio.\nVerme Grigio \u00e8 uno degli Immacolati liberati da Daenerys Targaryen ad Astapor. Come tutti gli Immacolati, \u00e8 stato venduto da piccolo ad Astapor come schiavo, castrato e addestrato all'uso delle armi. Il suo nome deriva dalla tradizione degli schiavisti di Astapor di assegnare ogni giorno a ciascun Immacolato un nome dispregiativo a caso, per poi cambiarglielo il giorno seguente, in modo da assicurarsi che i guerrieri non avessero alcuna dignit\u00e0 e neppure un'identit\u00e0 propria. Quando in \"Tempesta di spade\" Daenerys libera tutti gli Immacolati di Astapor e offre loro l'opportunit\u00e0 di scegliere il proprio nome, Verme Grigio decide di chiamarsi per sempre cos\u00ec, in quanto tale nome era quello che aveva il giorno in cui ha ottenuto la libert\u00e0. Egli diventa comandante degli Immacolati e uno dei consulenti di fiducia di Daenerys. Dopo che Daenerys conquista Mereen, Verme Grigio diventa membro del consiglio governativo della citt\u00e0.\nNella serie televisiva \"Il Trono di Spade\", tratta dai romanzi, \u00e8 interpretato da Jacob Anderson e in italiano \u00e8 doppiato da Massimo Triggiani.\nXaro Xhoan Daxos.\nXaro Xhoan Daxos \u00e8 un ricco mercante della citt\u00e0 di Qarth, membro dei Tredici, un importante gruppo di mercanti della citt\u00e0. Si offre di ospitare Daenerys Targaryen e il suo khalasar nella sua magione per tutto il periodo che rimarranno a Qarth, e questa accetta. Viene descritto come un uomo elegante, pelato e col naso grosso adornato di rubini, opali e schegge di giada. Nonostante voglia ardentemente sposare Daenerys, ha chiare inclinazioni omosessuali. Dopo che Drogo brucia la Casa degli eterni, Daenerys \u00e8 costretta a fuggire dato che la Fratellanza della Tormalina e l'Antico Ordine degli Speziali chiedono la sua espulsione e probabilmente il suo assassinio. Solo l'influenza di Xaro evita che i Tredici si uniscano alle richieste delle altre corporazioni.\nIn seguito si reca a Meereen in qualit\u00e0 di ambasciatore di Qarth per convincere la regina Daenerys Targaryen a partire per il Continente Occidentale: la sua presenza ha infatti distrutto il commercio degli schiavi da cui dipendono molte citt\u00e0 del Continente Orientale, tra cui Qarth. Xaro offre in dono tredici navi a condizioni che Daenerys lasci la Baia degli Schiavisti alla volta dell'Occidente. La regina fa ispezionare le navi, ma poi rifiuta.\nXaro risponde lasciando un guanto insanguinato su un cuscino di seta, segno che Qarth ha dichiarato guerra a Daenerys.\nNella serie televisiva \"Il Trono di Spade\", tratta dai romanzi, \u00e8 interpretato da Nonso Anozie.\nYezzan no Qaggaz.\nYezzan no Qaggaz \u00e8 un nobile di Yunkai che acquista Tyrion e Jorah a un'asta di schiavi. \u00c8 descritto come estremamente obeso (al punto da non riuscire pi\u00f9 a stare in piedi), ma comunque a suo modo gentile con i propri schiavi. Muore colpito dalla dissenteria che imperversa in Meereen, dove era giunto in occasione dei Grandi Giochi.\nNella serie televisiva \"Il Trono di Spade\", tratta dai romanzi, \u00e8 interpretato da Enzo Cilenti, anche se l'aspetto del personaggio \u00e8 stato sostanzialmente modificato.\nEsseri non umani.\nEstranei.\nGli Estranei (\"Others\"), detti anche Ombre bianche (\"White Walkers\"), sono esseri soprannaturali che molti ora considerano solo un mito. Gli Estranei vivono a nord della Barriera, l'immenso muro di ghiaccio che separa il mondo civilizzato dalle primitive terre del gelo. Popolo di guerrieri quasi invincibili, gli Estranei, secondo le leggende, hanno pi\u00f9 volte attaccato gli umani durante i lunghi inverni (caccia selvaggia). Ora il nome di questi esseri rimane nei motti e nelle frasi fatte (\"Gli Estranei lo portino alla dannazione!\" o \"Gli Estranei se lo prendano!\", e cos\u00ec via).\nGli Estranei sono creature simili agli umani e presumibilmente intelligenti. Si presentano come uomini alti e magrissimi, dalla pelle bianchissima e gli occhi azzurri; sono incredibilmente leggeri (non intaccano la neve su cui camminano) e si muovono in modo velocissimo ed elegante. Questi esseri indossano armature che si \"increspano\" continuamente come acqua e che si mimetizzano con l'ambiente ghiacciato del Nord; impugnano spade di un materiale simile a un cristallo azzurro, che rilucono debolmente. Possono essere feriti solo dall'ossidiana (\"vetro di drago\"): la loro carne brucia e sublima al contatto con questo materiale. Gli Estranei sembrano non provare dolore fisico e sentimenti umani; hanno anche il potere di resuscitare i morti, umani e non: cavalcano cavalli non-morti e combattono insieme ad animali non-morti (ad esempio gli orsi).\nNella serie televisiva \"Il Trono di Spade\" gli Estranei sono interpretati dagli stuntman Ian Whyte, Spencer Wilding e Ross Mullan, anche se in diverse scene sono realizzati in CGI.\nNon-morti.\nI non-morti (\"Wight\") sono le vittime degli oscuri processi di risurrezione degli Estranei. Le persone acquistano un aspetto comune: pelle bianca e livida, mani e piedi neri, occhi azzurrissimi incrostati di ghiaccio, sono veri e propri zombie. Sono immuni alle ferite e non sanguinano, mentre i loro arti mutilati si muovono autonomamente; i non-morti sono sensibili solo al fuoco.\nGiganti.\nI giganti sono un popolo che vive al di l\u00e0 della Barriera. Sono umanoidi alti diversi metri, ricoperti di pelo, che si esprimono nell'Antica lingua. Cavalcano mammut e si alleano con i bruti contro i Sette Regni. Nel libro viene affermato che la loro popolazione, dopo la sconfitta alla Barriera, sia di circa duecento unit\u00e0.\nPersonaggi storici o leggendari.\nArthur Dayne.\nSoprannominato \"La spada dell'alba\" (\"The sword of the dawn\" in inglese) e appartenente alla casa Dayne di Dorne, ser Arthur era considerato il guerriero pi\u00f9 letale dei sette della Guardia reale a difesa di re Aerys II. Oltre che per le sue eccelse abilit\u00e0 marziali era famoso per essere il possessore di Alba, una spada forgiata con il metallo di un meteorite.\nGuid\u00f2 la campagna per sgominare la banda di fuorilegge che imperversava nella foresta del re, ottenendo l'aiuto della popolazione locale grazie a molte concessioni. Nello scontro contro la Fratellanza del Bosco del Re affronta in singolar tenzone il Cavaliere Sorridente: Jaime Lannister ricorda come Dayne si offr\u00ec di interrompere il duello per permettere all'avversario di recuperare una nuova spada in sostituzione alla sua, distrutta dalla pi\u00f9 resistente Alba, prima di ucciderlo. Ser Barristan Selmy, parlando con Daenerys, afferma che era il miglior amico di suo fratello Rhaegar, che ne condivideva molti segreti e che durante il Torneo di Harrenhal venne disarcionato in finale proprio dal Principe della corona.\nDurante la Ribellione di Robert \u00e8 stato una delle guardie a protezione di Lyanna Stark alla Torre della Gioia e in questa occasione partecipa allo scontro con i sette uomini del Nord guidati da Eddard Stark insieme ai suoi confratelli, ser Gerold Hightower e ser Oswell Whent, affrontando il Lord di Grande Inverno in persona: il duello sarebbe finito con la sua vittoria senza l'intervento di Howland Reed, Signore di Torre delle Acque Grigie, che permette a Eddard di decapitarlo. Il Lord di Grande Inverno riporter\u00e0 poi la sua spada a sua sorella.\nNella serie televisiva \u00e8 interpretato da Luke Roberts.\nAshara Dayne.\nAshara Dayne \u00e8 una nobildonna della Casata Dayne, sorella pi\u00f9 giovane del celebre cavaliere Ser Arthur Dayne. Molti uomini s'invaghirono di lei, compresi Barristan Selmy e, secondo i pettegolezzi, Eddard Stark. Dopo gli accadimenti alla Torre della Gioia, Ned Stark torna a Stelle al Tramonto per informare la Casata Dayne della morte di Ser Arthur e per riportare ai suoi familiari il suo spadone Alba. Ashara si butta da una delle torri di Stelle al Tramonto, situata su una scogliera a strapiombo sul mare. Dopo questi eventi Ned Stark torna a Grande Inverno con il neonato Jon Snow, che riconosce come suo bastardo rifiutandosi di rivelare il nome della madre del bambino. Questo suscita dei pettegolezzi secondo i quali Ashara sarebbe la madre di Jon.\nAzor Ahai.\nSi tratta di un personaggio leggendario, protagonista di numerosi miti tra i vari popoli che abitano i continenti di Westeros ed Essos. Conosciuto come \"l'Ultimo Eroe\" presso gli abitanti dei Sette Regni, \u00e8 il leggendario guerriero che sconfisse i demoniaci Estranei che avevano assalito i regni degli uomini durante il periodo conosciuto come \"Lunga Notte\" ricacciandoli oltre le Terre del Perenne Inverno. A seguito della vittoria Brandon il Costruttore eresse la Barriera e la affid\u00f2 alla Confraternita dei Guardiani della notte affinch\u00e9 mai pi\u00f9 gli Estranei potessero minacciare i regni degli uomini. Sono poche le informazioni sul suo conto e la maggior parte di essi nei romanzi viene rivelata da Melisandre di Asshai, Sacerdotessa di R'hollor il Dio Rosso.\nA Essos \"l'Ultimo Eroe\" \u00e8 conosciuto con il nome di Azor Ahai, il Guerriero della Luce e del Fuoco che ha combattuto con il Dio Estraneo in nome di R'hollor e che alla fine dei tempi scender\u00e0 in campo per scacciare completamente le tenebre. Nel culto salvifico orientale di R'hollor egli \u00e8 colui che \u00e8 rinato dal fumo e dal sale e armato della spada di fuoco Portatrice di Luce, forgiata dopo cento giorni e cento notti di lavoro e bagnata con il sangue della moglie Nissa Nissa. Quando giunger\u00e0 il tempo della Battaglia per l'Alba, lo scontro finale con il Dio Estraneo al termine di una estate molto lunga e quando le stelle cominceranno a piangere, il Guerriero della Luce si reincarner\u00e0 e si erger\u00e0 nuovamente per difendere l'umanit\u00e0. Questa figura messianica \u00e8 conosciuta anche come \"il Principe che fu Promesso\" e, oltre a essere presente nelle profezie della religione di R'hollor, si ritrova in alcune storie legate alla famiglia Targaryen, dalla quale dovrebbe nascere.\nLa figura di Azor Ahai si delinea a partire da \"Lo scontro dei re\" e lentamente finisce per acquisire una certa importanza davanti alla crescente minaccia degli Estranei, tanto da essere divenuta uno dei principali misteri della storia. A oggi chi sia non \u00e8 stato ancora rivelato e molte ipotesi sono state avanzate.\nDunk.\nDunk, in seguito conosciuto come ser Duncan l\u2019Alto, \u00e8 il protagonista di una serie di racconti ambientati circa novant\u2019anni prima delle \"Cronache del Ghiaccio e del Fuoco\", di cui i tre episodi finora usciti sono stati pubblicati nella raccolta \"Il cavaliere dei Sette Regni\". \u00c8 descritto come un ragazzo di meno di vent'anni, esageratamente alto (misura sette piedi meno un pollice, pi\u00f9 di due metri) e dalla mente non molto svelta (lui stesso si ripete in continuazione \"Dunk dal cervello fino come le mura di un castello\"). Dunk fu trovato nel Fondo delle Pulci da ser Arlan di Pennytree, che decise di farne il suo scudiero. Alla morte di ser Arlan si autoproclam\u00f2 cavaliere, facendo credere a chiunque di essere stato investito ser Arlan in punto di morte, e assunse il nome di ser Duncan l'Alto. Prese come suo scudiero il giovane Egg, destinato a diventare re Aegon V l'Improbabile. Servir\u00e0 Egg fino alla morte, in qualit\u00e0 di Lord Comandante della Guardia Reale e morir\u00e0 insieme a lui e al giovane principe Duncan il Basso nell'incendio di Sala d'Estate. Il suo stemma \u00e8 un cielo color del tramonto attraversato da una stella cadente sul quale si staglia un verde olmo.\nEthan Glover.\nScudiero di Brandon Stark. Dopo il saccheggio di Approdo del Re, sul finire della ribellione di Robert, si unisce al gruppo composto da sei fedelissimi (Martyn Cassel, Theo Wull, Ethan Glover, ser Mark Ryswell, Howland Reed e lord Dustin) comandati da Eddard Stark, che si reca a cercare Lyanna in un posto, chiamato da Raeghar Targaryen, Torre della Gioia ubicato nel sud dei Sette Regni tra le Montagne Rosse e Dorne. L\u00ec il gruppo combatt\u00e9 contro tre cavalieri della Guardia reale, ser Gerold Hightower, comandante della stessa, ser Arthur Dayne e ser Oshell Whent. Gli unici sopravvissuti allo scontro furono Eddard Stark e Howland Reed.\nGerold Hightower.\nLord Comandante detto \"Il Toro Bianco\", originario della Casa Hightower dell'Altopiano. Dalle parole di Ser Jorah Mormont si evince che \u00e8 lo zio di Lord Leyton Hightower, Lord di Vecchia Citt\u00e0. Assiste alla morte di Rickard e Brandon Stark nella Fortezza Rossa e successivamente parler\u00e0 con il giovane Jaime Lannister, ricordandogli che come membro della Guardia Reale il suo compito \u00e8 proteggere e obbedire al Re e non giudicarlo. Durante il suo comando vennero nominati cavalieri Barristan Selmy e Jaime Lannister, cos\u00ec come \u00e8 scritto nel Libro Bianco, tomo che deve essere compilato dal Lord Comandante, in cui sono registrati tutti i membri che compongono la Guardia Reale. Prima della campagna contro la banda di fuorilegge che infestava Bosco del Re viene ferito da uno dei banditi, Ulmer, alla mano mentre cerca di proteggere la Principessa Elia di Dorne ed \u00e8 costretto a cedere il comando della spedizione al suo confratello Ser Arthur Dayne. Durante il Torneo di Harrenhal, dopo l'investitura di Jaime Lannister a Cavaliere della Guardia Reale, si offre per scortare la Regina alla Capitale al posto del nuovo membro e per permettergli di giostrare ma Aerys II, intenzionato solo a offendere Tywin Lannister, rifiuta. Durante la Rivolta di Robert rimane inizialmente nella Capitale, in seguito gli \u00e8 affidata la missione di cercare il Principe Rhaegar scomparso. Trovato l'erede presso le Montagne Rosse di Dorne rimane insieme ai suoi confratelli Ser Arthur Dayne e Ser Oswell Whent a guardia della Torre della Gioia, luogo dove si trovava Lyanna Stark. Ebbe un breve colloquio con il Lord di Grande Inverno prima di affrontare lui e il suo gruppo a duello: nello scontro rimase ucciso.\nNella serie televisiva \u00e8 interpretato da Eddie Eyre.\nJonothor Darry.\nOriginario della Casa Darry delle Terre dei Fiumi. Durante la Ribellione di Robert raduna insieme a Ser Barristan i superstiti degli scontri contro l'esercito di Robert e li porta a unirsi all'esercito che il Principe Rhaegar raduna per affrontare i ribelli. Scorta l'erede Targaryen nella Battaglia del Tridente insieme ai suoi confratelli ser Barristan Selmy e ser Lewyn Martell: rimarr\u00e0 ucciso nel corso della battaglia.\nOswell Whent.\nOriginario della Casa Whent delle Terre dei Fiumi partecipa insieme a molti suoi congiunti al Torneo di Harrenhal, dimora della sua famiglia. Durante la Ribellione dell'Usurpatore il suo ruolo \u00e8 sconosciuto se non per il fatto di essere una delle guardie di Lyanna a Torre della Gioia dove rimarr\u00e0 ucciso insieme ai suoi confratelli Ser Gerold Hightower e Ser Arthur Dayne nello scontro contro i sette uomini del Nord guidati da Eddard Stark. Jaime Lannister ricorda che aveva un umorismo nero.\nWillam Dustin.\nLord di Barrowton; dopo il saccheggio di Approdo del Re, sul finire della ribellione di Robert, si un\u00ec al gruppo composto da sei fedelissimi (Martyn Cassel, Theo Wull, Ethan Glover, ser Mark Ryswell e Howland Reed) comandati da Eddard Stark, che si rec\u00f2 a cercare Lyanna in un luogo, chiamato da Raeghar Targaryen, Torre della Gioia, ubicato nel sud dei Sette Regni tra le Montagne Rosse di Dorne. L\u00ec il gruppo combatt\u00e9 contro tre cavalieri della Guardia reale, ser Gerold Hightower, comandante della stessa, ser Arthur Dayne e ser Oshell Whent. Gli unici sopravvissuti allo scontro furono Eddard Stark e Howland Reed.\nWillem Darry.\nSer Willem Darry di Casa Darry nelle Terre dei Fiumi \u00e8 stato Maestro d'Armi della Fortezza Rossa durante il regno di Aerys II Targaryen. Non si conosce la data in cui prende servizio nella Fortezza Rossa, ma ser Barristan Selmy, mentre ancora si finge Arstan Barbabianca, rivela che occupava l'incarico gi\u00e0 quando un giovanissimo Rhaegar decide di imparare a combattere dopo aver letto qualcosa nei suoi libri. Durante la Guerra dell'Usurpatore come tutti i membri di Casa Darry si schier\u00f2 dalla parte della Casa Targaryen. Su ordine di Aerys scort\u00f2 la Regina Rhaella incinta e il loro figlio pi\u00f9 giovane Viserys da Approdo del Re alla \"Roccia del drago\". Nove lune dopo la Regina Rhaella mor\u00ec dando alla luce Daenerys in una notte di tempesta che distrugger\u00e0 la flotta reale. Nonostante la Guerra dell'Usurpatore si concluse con la vittoria dei ribelli, ser Willem Darry rimase fedele a Casa Targaryen e riconobbe Viserys come suo Re. Quando Stannis Baratheon, fratello di Robert, salp\u00f2 per conquistare Roccia del Drago alla fine della guerra, la guarnigione decise di vendere gli ultimi due Targaryen all'usurpatore per aver salva la vita. Ser Willem vanific\u00f2 ogni sforzo fuggendo con i due giovani per rifugiarsi nella Citt\u00e0 Libera di Bravoos. Visse qui per alcuni anni tenendo al sicuro Viserys e sua sorella; in questo periodo si accord\u00f2 in segreto con la Casa Martell di Dorne per far sposare in futuro i due giovani Targaryen ai figli del Principe Doran. Mor\u00ec prima di veder realizzati i suoi sforzi: alla sua morte i servi saccheggiarono la sua casa e gettarono in strada Viserys e Daenerys. Dany ricorda con affetto il periodo con cui visse con lui, ricordando come fosse sempre gentile con lei.\nPersonaggi creati per la serie televisiva.\nAlcuni personaggi sono stati creati per la serie televisiva \"Il Trono di Spade\" e non sono presenti nei romanzi.\nRos.\nRos (Esm\u00e9 Bianco) \u00e8 un'esperta prostituta che lavorava a Grande Inverno. Fra i suoi clienti sono noti Tyrion, Theon e persino Jon (quest'ultimo tuttavia si pente e si tira indietro prima di consumare qualsiasi rapporto, come racconta in seguito a Sam). Ros si reca poi a cercar fortuna ad Approdo del Re, dove trova lavoro in un bordello gestito da Ditocorto, diventandone poi gestrice. Va a letto persino con il gran maestro Pycelle. Dalla seconda stagione, a livello di trama, il personaggio di Ros sostituisce Chataya (proprietaria del bordello, nei romanzi) e la figlia di questa, Alayaya. Nella terza stagione, diventa una delle spie di Varys, rivelando a quest'ultimo informazioni su Ditocorto. Esce di scena nella medesima stagione, quando trova la morte per mano di Joffrey che la usa come bersaglio per la sua balestra su suggerimento di Ditocorto, come ritorsione per essersi presa gioco di lui.\nAlton Lannister.\nAlton Lannister (Karl Davies) \u00e8 un giovane parente dei Lannister, prigioniero di guerra usato come messo da Robb. Divide la cella con suo cugino Jaime, che rispetta da sempre desiderando diventare un grande spadaccino come lui, finch\u00e9 questi non lo uccide come parte di un piano per liberarsi dalle catene. \u00c8 presente nella seconda stagione della serie televisiva.\nTalisa Maegyr.\nTalisa Maegyr (Oona Chaplin) \u00e8 una ragazza della citt\u00e0 libera di Volantis. Curatrice, ha una storia con Robb Stark. Il personaggio adatta e sostituisce completamente il personaggio di Jeyne Westerling, presente nei romanzi, ma non nella serie televisiva. Talisa \u00e8 presente nella seconda e nella terza stagione, quando perder\u00e0 la vita durante le Nozze Rosse pugnalata al ventre insieme al bambino che portava in grembo.\nKovarro.\nKovarro (Steven Cole) \u00e8 un cavaliere di sangue della khaleesi Daenerys Targaryen. Non \u00e8 presente nei romanzi e compare nella seconda stagione del telefilm.\nLocke.\nLocke (Noah Taylor) \u00e8 un soldato dei Bolton e uomo di fiducia di Lord Roose. \u00c8 colui che mutiler\u00e0 Jaime Lannister amputandogli una mano, tenter\u00e0 di stuprare Brienne con i suoi compagni prima di essere convinto da Jaime a non farlo, e si divertir\u00e0 a torturare la stessa Brienne facendola combattere contro un orso a Harrenhal. Roose Bolton lo invier\u00e0 poi alla Barriera per scovare e uccidere Bran e Rickon Stark, credendo che i due piccoli Stark si stiano rifugiando dal loro fratellastro Jon Snow. Locke decide di seguire Jon nella spedizione per uccidere i responsabili dell'ammutinamento contro Jeor Mormont e nei pressi del castello di Craster trova Bran, che tenter\u00e0 di rapire. Verr\u00e0 fermato e poi ucciso da Hodor controllato mentalmente da Bran. Locke disprezzava fortemente i lord e i ricchi, preferendo di gran lunga umiliarli anzich\u00e9 ottenere ricompense per averli aiutati, come afferma lui stesso a Jaime. Andava molto d'accordo con Ramsay Snow invece, presumibilmente perch\u00e9 sadico anche pi\u00f9 di lui e perch\u00e9 era un bastardo, non un nobile. Presumibilmente per la medesima ragione sembrava gradire Jon Snow, sebbene dovesse farlo per scoprire se tenesse nascosti i suoi fratelli. Locke adatta e sostituisce nella terza stagione il personaggio di Vargo Hoat dei romanzi, mentre nella quarta stagione ha un ruolo completamente inedito.\nKarl Tanner.\nKarl Tanner (Burn Gorman) \u00e8 un confratello dei Guardiani della notte che, insoddisfatto della situazione oltre la barriera, si ribella a Craster e guida l'ammutinamento contro il comandante Jeor Mormont. Dopo aver preso il controllo del castello di Craster e dedicarsi al malmenare e violentare le mogli e figlie di quest'ultimo, viene ucciso da Jon Snow e dagli altri confratelli fedeli a Mormont insieme ai suoi compagni traditori. Appare nella terza e nella quarta stagione della serie televisiva, e adatta pi\u00f9 personaggi dai romanzi, soprattutto quello di Dirk, colui che nell'opera originale uccide Craster e d\u00e0 inizio alla ribellione.\nOlyvar.\nOlyvar (Will Tudor) \u00e8 uno degli uomini al servizio di Ditocorto, sua spia e gestore del bordello quando Lord Bealish \u00e8 assente. Olyvar \u00e8 omosessuale e inizia una relazione con Loras Tyrell dopo la morte di Renly Baratheon. Olyvar partecipa anche a un'orgia con Oberyn Martell ed Ellaria Sand, durante il loro soggiorno ad Approdo del Re. Grazie alla sua testimonianza, Cersei fa in modo che Loras e Margaery vengano imprigionati dal Credo Militante. Il personaggio appare nella terza, nella quarta e nella quinta stagione della serie televisiva.\nMyranda.\nMyranda (Charlotte Hope) \u00e8 una giovane ragazza al servizio dei Bolton di Forte Terrore, serva, amante e complice di Ramsay Snow, figlio bastardo di Roose Bolton. \u00c8 la figlia del maestro del canile. Partecipa all'evirazione di Theon Greyjoy e si trasferisce a Grande Inverno quando i Bolton stabiliranno l\u00ec la loro residenza. \u00c8 solita accompagnare Ramsay nei suoi sadici e perversi passatempi. A differenza di Ramsay, lei \u00e8 sinceramente innamorata di lui e ne \u00e8 molto gelosa, infatti non sopporta Sansa. Cercher\u00e0 di torturare quest'ultima mentre tenter\u00e0 di scappare ma verr\u00e0 uccisa da Theon. Ramsay, malgrado non l'amasse, nutriva un affetto contorto per lei, la sola persona a Forte Terrore che non lo avesse mai temuto poich\u00e9 abituata a vivere vicino ai mastini dello stesso Ramsay. Quest'ultimo ammette candidamente che, se non fosse stato legittimato dal padre, l'avrebbe sposata. Ramsay promette di vendicare la sua morte ma, quando gli viene chiesto se voglia seppellirla o cremarla, questi dice di darla in pasto ai mastini, in quanto \u00e8 \"carne ottima\". Miranda \u00e8 presente nella terza, nella quarta e nella quinta stagione della serie televisiva.\nOlly.\nOlly (Brenock O'Connor) \u00e8 un bambino originario delle terre del Dono, poco a sud della Barriera. Quando il suo villaggio viene attaccato dai bruti, Olly rimane l'unico sopravvissuto dopo aver assistito alla morte dei suoi genitori, uccisi e mangiati dai Thenn, evento che lo segner\u00e0 profondamente e provocher\u00e0 il suo odio assoluto verso i Bruti. Dopo aver raggiunto il Castello Nero, Olly si unisce ai Guardiani della notte e partecipa alla battaglia contro l'esercito di Mance Rayder. \u00c8 lui a scoccare la freccia che uccider\u00e0 Ygritte. Quando Jon viene eletto Lord comandante, il ragazzino viene nominato suo attendente personale. Successivamente, il ragazzo rimane profondamente offeso dal tentativo operato da Jon per salvare le centinaia di Bruti accampati ad Aspra Dimora, gli stessi uomini che avevano trucidato i suoi genitori, tanto da arrivare a uccidere, assieme ad altri uomini dei Guardiani della notte, il Lord Comandante. Dopo la resurrezione di quest'ultimo, i congiurati, tra cui lo stesso Olly, vengono giustiziati mediante impiccagione dallo stesso Jon. Olly adatta e sostituisce il personaggio di Satin, presente nei romanzi, ma non nella serie televisiva, e appare nella quarta, quinta e sesta stagione.\nApparizioni dei personaggi nella serie televisiva.\n = Personaggio principale\n = Guest star\nTabella 1: personaggi principali.\nTabella 1A: stagioni 1-3.\nNella prima parte della tabella 1 sono elencati tutti i personaggi principali della serie con le corrispettive apparizioni nelle stagioni 1-3. L'ordine \u00e8 quello dei crediti della sigla.\nTabella 1B: stagioni 4-6.\nNella seconda parte della tabella 1 sono elencati tutti i personaggi principali della serie con le corrispettive apparizioni nelle stagioni 4-6. L'ordine \u00e8 quello dei crediti della sigla.\nTabella 1C: stagioni 7-8.\nNella terza e ultima parte della tabella 1 sono elencati tutti i personaggi principali della serie con le corrispettive apparizioni nelle stagioni 7-8. \u00c8 inoltre indicato il numero totale degli episodi in cui l'attore o l'attrice appare. L'ordine \u00e8 quello dei crediti della sigla.\nTabella 2: personaggi secondari.\nTabella 2A: stagioni 1-3.\nNella prima parte della tabella 2 sono elencati tutti i personaggi secondari della serie che appaiono in almeno dieci episodi con le corrispettive apparizioni nelle stagioni 1-3. L'ordine segue il numero totale di episodi in cui il personaggio appare.\nTabella 2B: stagioni 4-6.\nNella seconda parte della tabella 2 sono elencati tutti i personaggi secondari della serie che appaiono in almeno dieci episodi con le corrispettive apparizioni nelle stagioni 4-6. L'ordine segue il numero totale di episodi in cui il personaggio appare.\nTabella 2C: stagioni 7-8.\nNella terza e ultima parte della tabella 2 sono elencati tutti i personaggi secondari della serie che appaiono in almeno dieci episodi con le corrispettive apparizioni nelle stagioni 7-8. \u00c8 inoltre indicato il numero totale degli episodi in cui l'attore o l'attrice appare, il quale d\u00e0 l'ordine alla tabella.\nAltri personaggi.\nDi seguito sono elencati i personaggi apparsi in nove o meno episodi della serie.\nSegue una lista dei personaggi apparsi nei flashback o nelle visioni del passato."}
{"id": "3598397", "revid": "42392584", "url": "https://it.wikipedia.org/wiki?curid=3598397", "title": "Bombardier CRJ NextGen", "text": ""}
{"id": "3598401", "revid": "188323", "url": "https://it.wikipedia.org/wiki?curid=3598401", "title": "EVDO", "text": ""}
{"id": "3598402", "revid": "1543377", "url": "https://it.wikipedia.org/wiki?curid=3598402", "title": "Juan Jes\u00fas Guti\u00e9rrez", "text": "\u00c8 fratello di Javier, a sua volta fondista di alto livello\nBiografia.\nIn Coppa del Mondo ha esordito il 7 dicembre 1991 nella 10\u00a0km a tecnica classica di Silver Star, in Canada, (82\u00b0) e ha conquistato l'unico podio il 20 febbraio 2000 nella 72\u00a0km a tecnica libera (la Transjurassienne, quell'anno inserita nel calendario di Coppa) disputata a Lamoura/Mouthe, in Francia. Specialista delle lunghe distanze, ha conquistato tre podi (due le vittorie) in Marathon Cup e ha vinto tre volte la Marcialonga (1999, 2001 e 2002).\nIn carriera ha partecipato a cinque edizioni dei Giochi olimpici invernali (14\u00b0 nella staffetta 4x10 km di il miglior risultato) e a otto dei Campionati mondiali (6\u00b0 nella 50\u00a0km a tecnica libera di Thunder Bay 1995 il miglior risultato).\nPalmar\u00e8s.\nMarathon Cup.\nMarathon Cup - vittorie.\nLegenda:\nMS = partenza in linea\nTC = tecnica classica\nTL = tecnica libera"}
{"id": "3598418", "revid": "599013", "url": "https://it.wikipedia.org/wiki?curid=3598418", "title": "Jean Oleksiak", "text": " "}
{"id": "3598419", "revid": "84184", "url": "https://it.wikipedia.org/wiki?curid=3598419", "title": "Secondo Franchi", "text": "Diplomatosi alla Scuola d'applicazione per ingegneri di Torino, il futuro Politecnico, dal 1884 al 1887 si \u00e8 specializzato a Parigi, prima perfezionandosi all\"'\u00c9cole nationale des mines\", poi svolgendo un tirocinio al \"Bureau de la Carte g\u00e9ologique de France\", presso il quale, svolgendo anche rilievi stratigrafici, ha approfondito in particolare la petrografia con Auguste Michel-L\u00e9vy. Al rientro, ha trovato posto all'Ufficio geologico, dove sarebbe rimasto per tutta la sua vita.\nNei suoi studi, in particolare di glaciazione e tettonica, si \u00e8 interessato soprattutto delle Alpi Occidentali (Alpi Cozie e Alpi Liguri), dell'Appennino abruzzese, occupandosi del Gran Sasso, della Maiella e dei Monti Simbruini, nonch\u00e9 della Toscana e della Sardegna. Ha compiuto ricerche pedologiche in Tripolitania, i cui esiti avrebbe anticipato, con Carlo Fabrizio Parona e Camillo Crema, a Sulmona nel settembre 1913. Ha studiato anche zone sismiche, come l'area del Messinese colpita dal terremoto del 1908 e la Valle del Liri, in particolare delle zone moreniche in territorio di Alvito e Campoli Appennino, anch'esse in parte interessate dall'evento sismico del 1915.\nSocio dell'Accademia dei Lincei, dell'Accademia Nazionale delle Scienze e dell'Accademia delle Scienze di Torino, il suo nome \u00e8 ricordato da un apposito premio, istituito dalla Societ\u00e0 Geologica Italiana."}
{"id": "3598420", "revid": "1543377", "url": "https://it.wikipedia.org/wiki?curid=3598420", "title": "Ritratto di un collezionista", "text": "Il Ritratto di un collezionista \u00e8 un dipinto a olio su tavola (89x64 cm) del Parmigianino, databile al 1524 circa e conservato nella National Gallery di Londra.\nStoria.\nL'opera, con altri quattro lavori attribuiti a Parmigianino, era elencata tra i beni della Guardaroba di Ranuccio Farnese nel 1587, come \"Ritratto di prete\". Una descrizione pi\u00f9 dettagliata del 1670, relativa ai beni in Palazzo del Giardino a Parma, conferma che il \"prete\" fosse proprio l'uomo ritratto nel dipinto londinese: \"Ritratto con berretta da prete in capo con officio alla sinistra, et destra sopra un tavolo con medaglie e figure antiche, et dietro alcune figure antiche di chiaro e scuro del Parmigianino\". L'opera fu citata anche dal Barro nel 1671.\nRaggiunse l'Inghilterra all'inizio dell'Ottocento, nelle collezioni di Lord Radstock, poi venduto a un'asta di Christie's come autoritratto del Parmigianino. Nel 1857 pass\u00f2 nelle raccolte di Lord Strafford a Wrotham Park e solo nel 1977 fu acquistato dal museo londinese.\nIl primo a pubblicarlo fu Gamba nel 1940 (fino ad allora era stato ignorato negli studi su Parmigianino) sulla rivista \"Emporium\", assegnandolo per\u00f2 al soggiorno romano dell'artista. La critica successiva ha leggermente anticipato la datazione agli anni attorno al 1524, in base a confronti stilistici con opere di quel periodo. In particolare il bassorilievo ricorderebbe quello nell'affresco delle \"Sante Lucia e Apollonia\" di San Giovanni Evangelista, mentre la resa realistica del soggetto richiama il \"Ritratto di Galeazzo Sanvitale\".\nDel dipinto esistono almeno due copie antiche, una nei depositi degli Uffizi (inv. 3971) e una al Walker Art Center di Minneapolis.\nDescrizione e stile.\nFreedberg, nel 1950, fu il primo a chiarire come il personaggio, rappresentato a mezza figura di tre quarti, appoggiato a un tavolo, fosse stato identificato come un prelato senza motivo, ipotizzando che rappresentasse invece il cavalier Francesco Baiardi. Oggi si ritiene che rappresenti un collezionista e che l'oggetto che ha generato l'equivoco, pi\u00f9 che il cappello (un berretto nero a tese ribaltate) fosse stato il libro tenuto in mano, un ben preciso libro d'ore, l\"'Offiziolo Durazzo\" oggi nella Biblioteca Berio di Genova. Si tratta di un libro miniato circa vent'anni prima da Francesco Marmitta, pittore di Parma, gi\u00e0 erroneamente indicato come maestro del Parmigianino (Grapaldo, 1506, e Lanzi, 1796). L'effigiato quindi potrebbe essere quindi il proprietario di allora, che Mezzetti (1965) riconobbe anche in un ritratto della collezione Bergstein esposto a Londra nel 1984 e attribuito con riserva a Dosso Dossi da Mendhelson (1914).\nL'uomo, col busto di tre quarti verso destra e il volto ruotato verso lo spettatore (ma gli occhi evitano il contatto visivo volgendo a sinistra) \u00e8 illuminato fortemente da una fonte di luce frontale, che evidenzia un incarnato liscio, dai toni quasi smaltati, e indossa un ampio mantello nero bordato di pelliccia, vero oggetto di lusso, oltre al cappello dello stesso colore. I capelli sono lunghi e a caschetto, coprenti le orecchie, incorniciando uno sguardo attento e altero, che ispira fierezza, nobilt\u00e0 e integrit\u00e0 morale. La sinistra regge l\"'Offiziolo\", dalla legatura finemente decorata, e la destra \u00e8 appoggiata sul tavolo, con un anello d'oro con pietra preziosa al mignolo, vicina a un bronzetto all'antica di una divinit\u00e0 o una personificazione femminile (forse \"Cerere\"), tre medaglie di bronzo e un'antica moneta argentea. Tali oggetti chiariscono gli interessi raffinati del gentiluomo. Sullo sfondo si vede a sinistra, ben illuminato, un bassorilievo di Marte, Venere e Cupido, tema neoplatonico, mentre la parte sinistra \u00e8 occupato da un paesaggio. Pi\u00f9 che a una finestra, che avrebbe l'imposta particolarmente bassa, verrebbe da pensare piuttosto a un quadro nel quadro, mostrante un albero frondoso e un cielo all'aurora."}
{"id": "3598423", "revid": "36426", "url": "https://it.wikipedia.org/wiki?curid=3598423", "title": "Offiziolo Durazzo", "text": ""}
{"id": "3598424", "revid": "287204", "url": "https://it.wikipedia.org/wiki?curid=3598424", "title": "Juan Jesus Gutierrez", "text": ""}
{"id": "3598425", "revid": "104458", "url": "https://it.wikipedia.org/wiki?curid=3598425", "title": "Juan Jes\u00fas Guti\u00e9rrez Cuevas", "text": ""}
{"id": "3598426", "revid": "104458", "url": "https://it.wikipedia.org/wiki?curid=3598426", "title": "Juan Jesus Gutierrez Cuevas", "text": ""}
{"id": "3598427", "revid": "521302", "url": "https://it.wikipedia.org/wiki?curid=3598427", "title": "FK In\u0111ija", "text": ""}
{"id": "3598436", "revid": "62004", "url": "https://it.wikipedia.org/wiki?curid=3598436", "title": "Miche-Silver Cross", "text": ""}
{"id": "3598444", "revid": "62004", "url": "https://it.wikipedia.org/wiki?curid=3598444", "title": "A-Style-Somn", "text": ""}
{"id": "3598445", "revid": "599013", "url": "https://it.wikipedia.org/wiki?curid=3598445", "title": "Dragoslav Poleksi\u0107", "text": ""}
{"id": "3598451", "revid": "62004", "url": "https://it.wikipedia.org/wiki?curid=3598451", "title": "Centri della Calzatura-Partizan", "text": ""}
{"id": "3598454", "revid": "767487", "url": "https://it.wikipedia.org/wiki?curid=3598454", "title": "Marko Jak\u0161i\u0107", "text": ""}
{"id": "3598462", "revid": "3831", "url": "https://it.wikipedia.org/wiki?curid=3598462", "title": "Domenico Salvadori", "text": ""}
{"id": "3598464", "revid": "203463", "url": "https://it.wikipedia.org/wiki?curid=3598464", "title": "Museo egizio (Berlino)", "text": ""}
{"id": "3598466", "revid": "203463", "url": "https://it.wikipedia.org/wiki?curid=3598466", "title": "Museo egizio di Berlino", "text": ""}
{"id": "3598467", "revid": "767487", "url": "https://it.wikipedia.org/wiki?curid=3598467", "title": "Borko Novakovi\u0107", "text": ""}
{"id": "3598471", "revid": "80598", "url": "https://it.wikipedia.org/wiki?curid=3598471", "title": "An'neris", "text": ""}
{"id": "3598475", "revid": "227211", "url": "https://it.wikipedia.org/wiki?curid=3598475", "title": "San Firmino di Revello", "text": ""}
{"id": "3598476", "revid": "1318658", "url": "https://it.wikipedia.org/wiki?curid=3598476", "title": "Ritratto di Galeazzo Sanvitale", "text": "Il Ritratto di Galeazzo Sanvitale \u00e8 un dipinto a olio su tavola (108\u00d780 cm) del Parmigianino, databile al 1524 e conservato nel Museo nazionale di Capodimonte di Napoli.\nStoria.\nIl breve ma intenso periodo di lavoro del Parmigianino alla corte dei Sanvitale, molto vicini politicamente ai Farnese e in particolar modo a papa Paolo III, si data al 1524 (anno riportato anche sul retro del dipinto), mentre l'artista cominciava a farsi una fama da maestro prima di partire per Roma l'anno successivo. Nella rocca di Fontanellato (oggi in provincia di Parma) il pittore parmense realizz\u00f2 nello stesso anno la famosa \"Stufetta di Diana e Atteone\", un ciclo di affreschi in una stanza privata di Paola Gonzaga, moglie di Galeazzo Sanvitale.\nIl ritratto di Galeazzo si trovava gi\u00e0 nelle collezioni Farnese nel 1587, quando \u00e8 menzionata per la prima volta con certezza, durante la redazione di un inventario nella Guardaroba di Ranuccio Farnese: \"\u00abun ritratto del conte Galeazzo Sanvitale [...] di mano del Parmigianino\u00bb\". L'opera era probabilmente arrivata nella quadreria Farnese nel 1561, con il duca Ottavio Farnese che avrebbe acquistato dal vescovo Eucherio Sanvitale il casino di Codiponte. Eucherio infatti, figlio di Galeazzo a Paola, aveva ereditato i beni familiari alla morte del padre nel 1550 e non \u00e8 escluso che durante la compravendita dell'edificio avesse alienato anche i dipinti ivi contenuti. \nDapprima esposto nel palazzo del Giardino (1680) e poi in quello della Pilotta (1708) di Parma, assieme al \"Ritratto di giovane seduto con tappeto\" di Rosso Fiorentino (al tempo creduto dello stesso Parmigianino), nel 1734 il dipinto, con tutta la collezione Farnese, lasci\u00f2 la citt\u00e0 emiliana per Napoli. Fu requisito dai francesi nel 1799 in occasione dell'instaurazione della Repubblica napoletana e lasciato in deposito nel complesso di San Luigi dei Francesci a Roma per un anno. Ritrovato il dipinto da Domenico Venuti, emissario per conto dei Borbone di recuperare le opere trafugate e reperirne delle altre per arricchire la collezione borbonica, questo ritorn\u00f2 nel 1802 nuovamente a Napoli, esposto nella quadreria di palazzo Francavilla. La tela venne poi spedita a Palermo da Ferdinando IV Borbone, che lo tenne presso di s\u00e9 durante il decennio francese, dal 1806 al 1816, per poi tornare nel capoluogo partenopeo in occasione della restaurazione borbonica.\nNei vari passaggi della tavola, gi\u00e0 a partire dal Seicento, questa aveva nel frattempo perso l'identit\u00e0 del soggetto e dell'autore. Si parlava infatti dapprima della scuola di Raffaello, poi in occasione della razzia francese di un presunto ritratto di Cristoforo Colombo, probabilmente per un'interpretazione fantasiosa del cammeo sul cappello, raffigurante le colonne d'Ercole, finch\u00e9 un discendente dei Sanvitale, Luigi, nel 1857 non fu in grado di riconoscere, in base alle carte ancora in possesso della famiglia e ad una copia settecentesca dell'opera detenuta dalla medesima, la figura del suo antenato, mentre per ristabilire la paternit\u00e0 del Parmigianino si dovette attendere il 1894, quando se ne occup\u00f2 il Ricci.\nDescrizione e stile.\nSi tratta di un \"ritratto da parata\", destinato cio\u00e8 a magnificare l'immagine del conte presso i suoi ospiti, non un'effigie privata: ci\u00f2 si deduce dalla ricchezza di oggetti che ne qualificano i nobili interessi e la raffinatezza dei costumi.Si tratta di uno dei pi\u00f9 celebri ritratti di Parmigianino, col conte, allora ventottenne, raffigurato seduto su una sedia Savonarola, col corpo di tre quarti verso sinistra e il volto ruotato frontalmente, che direziona un intenso sguardo verso lo spettatore. Indossa un'ampia giubba nera, secondo la moda del tempo, da cui escono due maniche di pesante stoffa rossa decorate da tagli sequenziali, che scoprono la vaporosa camicia bianca, con ricami sul polsino. Il berretto \u00e8 dello stesso colore scarlatto, con tagli eleganti lungo il bordo, perline dorate, una piuma e un cammeo a decorare. Si tratta di un vestito alla francese, che in quei tempi poteva intendere anche la particolare fede politica del protagonista.\nLa mano sinistra \u00e8 poggiata sul bracciolo e, con un anello d'oro con pietra al mignolo, regge un guanto, vicino all'elsa della spada. L'altra \u00e8 invece ancora inguantata e mostra allo spettatore una medaglia bronzea, recante due simboli. Questi ultimi sono stati letti come una \"C\" e una \"F\", allusive al titolo di \"Comes Fontanellati\", o come un \"72\". Sul significato del numero sono state fatte varie ipotesi, legate soprattutto all'alchimia, che vedono nei due numeri allusioni alla Luna e a Giove; oppure alla congiunzione fra Sole e Luna, che alluderebbe all'unione matrimoniale fra Galeazzo e la moglie Paola Gonzaga. Tutte ipotesi che per\u00f2 contrastano con le fonti antiche, che in nessun caso ricordano il conte come alchimista (lo fu invero con tutta probabilit\u00e0 il Parmigianino, ma non \u00e8 questa una ragione perch\u00e9 egli inserisse messaggi in codice in un dipinto ritraente un suo committente).\nIl volto con uno sguardo magnetico, \u00e8 illuminato incisivamente da destra, evidenziando l'incarnato chiaro e liscio, la soffice barba, i lunghi favoriti e i ricci leggeri della capigliatura. La fronte \u00e8 spaziosa, gli occhi chiari ed espressivi, il naso dritto. Una certa intimit\u00e0 tra pittore e soggetto dovette essere necessaria per poter restituire cos\u00ec efficacemente la giovanile bellezza, la fiera baldanza e la ricchezza di interessi del conte, guerriero e gentiluomo al contempo.\nSu un tavolino dietro a esso si trovano appoggiati i pezzi di un'armatura lucente e una mazza ferrata, simboli evocativi della sua indole guerriera. Oltre un muro, a destra, si apre poi una veduta di un albero frondoso, elemento piacevole e decorativo, con le foglie lumeggiate con sapiente maestria. Questa vegetazione \u00e8 cos\u00ec fitta da bloccare lo spazio, assumendo una funzione di variazione di colore dell'ambiente chiuso.\nIl dipinto, di raffinatissima fattura, segue solo apparentemente i canoni della ritrattistica cinquecentesca; in realt\u00e0 presenta un elaborato gioco di piani e di effetti. La sedia \u00e8 posta di traverso, il busto \u00e8 in posizione frontale mentre il muro di sfondo si colloca in obliquo. Quest'ultimo viene presentato scialbo, in netto contrasto con la lussureggiante vegetazione che s'intravede dalla vicina finestra. Anche la luce illumina sostanzialmente solo il volto e le braccia del Sanvitale, mentre uno sprazzo si riflette sull'armatura lucidata, interrotto soltanto da una piccola ammaccatura decentrata\nNe esistono disegni preparatori al Cabinet des Dessins del Louvre e in collezione Tobley; copie antiche sono invece presso l'Historical Society di New York e nella rocca di Fontanellato."}
{"id": "3598481", "revid": "36426", "url": "https://it.wikipedia.org/wiki?curid=3598481", "title": "Galeazzo Sanvitale", "text": ""}
{"id": "3598482", "revid": "287204", "url": "https://it.wikipedia.org/wiki?curid=3598482", "title": "Nuoto ai Campionati mondiali di nuoto 2011 - 50 metri farfalla femminili", "text": "Le qualifiche per la semifinale si sono svolte la mattina del 29 luglio 2011, mentre la semifinale si \u00e8 svolta la sera dello stesso giorno. La finale, invece, si \u00e8 svolta la sera del 30 luglio 2011.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nNel corso della competizione non sono stati migliorati record."}
{"id": "3598488", "revid": "36426", "url": "https://it.wikipedia.org/wiki?curid=3598488", "title": "Ritratto di Gian Galeazzo Sanvitale", "text": ""}
{"id": "3598489", "revid": "287204", "url": "https://it.wikipedia.org/wiki?curid=3598489", "title": "Nuoto ai Campionati mondiali di nuoto 2011 - 50 metri stile libero maschili", "text": "Le qualifiche per la semifinale si sono svolte la mattina del 29 luglio 2011, mentre la semifinale si \u00e8 svolta la sera dello stesso giorno. La finale, invece, si \u00e8 svolta la sera del 30 luglio 2011.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nNel corso della competizione non sono stati migliorati record."}
{"id": "3598492", "revid": "1844579", "url": "https://it.wikipedia.org/wiki?curid=3598492", "title": "ROH World Television Championship", "text": "Il ROH World Television Championship \u00e8 il secondo titolo per ordine di importanza della Ring of Honor (ROH), una federazione di wrestling statunitense.\nStoria.\n\u00c8 stato creato nel 2010 ed \u00e8 stato assegnato per la prima volta in un torneo ad otto uomini ad eliminazione diretta, vinto da Eddie Edwards che ha sconfitto in finale Davey Richards. \nGli otto lottatori furono: Rhett Titus, El Generico, Eddie Edwards, Delirious, Kevin Steen, Kenny King, Colt Cabana e Davey Richards."}
{"id": "3598502", "revid": "287204", "url": "https://it.wikipedia.org/wiki?curid=3598502", "title": "Nuoto ai Campionati mondiali di nuoto 2011 - 200 metri dorso femminili", "text": "Le qualifiche per la semifinale si sono svolte la mattina del 29 luglio 2011, mentre la semifinale si \u00e8 svolta la sera dello stesso giorno. La finale, invece, si \u00e8 svolta la sera del 30 luglio 2011.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nNel corso della competizione non sono stati migliorati record."}
{"id": "3598503", "revid": "287204", "url": "https://it.wikipedia.org/wiki?curid=3598503", "title": "Nuoto ai Campionati mondiali di nuoto 2011 - 100 metri farfalla maschili", "text": "Le qualifiche per la semifinale si sono svolte la mattina del 29 luglio 2011, mentre la semifinale si \u00e8 svolta la sera dello stesso giorno. La finale, invece, si \u00e8 svolta la sera del 30 luglio 2011.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nNel corso della competizione non sono stati migliorati record."}
{"id": "3598504", "revid": "298229", "url": "https://it.wikipedia.org/wiki?curid=3598504", "title": "Chaunte Howard Lowe", "text": ""}
{"id": "3598506", "revid": "287204", "url": "https://it.wikipedia.org/wiki?curid=3598506", "title": "Chaunte Lowe", "text": ""}
{"id": "3598509", "revid": "36426", "url": "https://it.wikipedia.org/wiki?curid=3598509", "title": "Piet\u00e0 (Giottino)", "text": ""}
{"id": "3598510", "revid": "287204", "url": "https://it.wikipedia.org/wiki?curid=3598510", "title": "Nuoto ai Campionati mondiali di nuoto 2011 - 800 metri stile libero femminili", "text": "Le qualifiche per finale si sono svolte la mattina del 29 luglio 2011, mentre la finale si \u00e8 svolta la sera del 30 luglio 2011.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nNel corso della competizione non sono stati migliorati record."}
{"id": "3598516", "revid": "767487", "url": "https://it.wikipedia.org/wiki?curid=3598516", "title": "Heinrich von Mayr", "text": "Studi\u00f2 alla scuola d'arte di Norimberga e a Monaco di Baviera. \u00c8 noto come un pittore di genere e di soggetti storici, prevalentemente ambientati in Oriente. Uno dei suoi soggetti preferiti erano i cavalli.\nAmico del re Massimiliano II di Baviera, nel 1838 lo accompagn\u00f2 in un viaggio in Egitto e altri paesi del Medio Oriente, durante il quale nacque in lui un forte interesse per la cultura e l'architettura orientale. Al ritorno pubblic\u00f2 una raccolta di immagini del viaggio: \"Malerische Ansichten aus dem Orient gesammelt auf der Reise Sr. Hoheit des Herrn Herzogs Maximilian in Bayern nach Nubien, Aegypten, Palaestina, Syrien und Malta im Jahre\n1838 und herausgegeben von Heinrich v. Mayr.\" (Monaco, 1839-1840).\nRealizz\u00f2 molte litografie per la rivista d'arte \"Genre Bilder Gesammelt auf der Orientalischer Reise\".\nTra le sue opere pi\u00f9 caratteristiche la rappresentazione in un unico dipinto di molti oggetti o animali tra loro correlati, spesso con disposizioni simmetriche."}
{"id": "3598519", "revid": "287204", "url": "https://it.wikipedia.org/wiki?curid=3598519", "title": "Nuoto ai Campionati mondiali di nuoto 2011 - Staffetta 4x100 metri misti femminile", "text": "Le qualifiche per la finale si sono svolte la mattina del 24 luglio 2011, mentre la finale si \u00e8 svolta la sera dello stesso giorno.\nRecord.\nPrima della manifestazione il record del mondo (RM) e il record dei campionati (RC) erano i seguenti.\nDurante la competizione non sono stati migliorati record."}
{"id": "3598520", "revid": "25884", "url": "https://it.wikipedia.org/wiki?curid=3598520", "title": "Liping Ji", "text": ""}
{"id": "3598522", "revid": "767487", "url": "https://it.wikipedia.org/wiki?curid=3598522", "title": "Fitz and The Tantrums", "text": "Fitz and The Tantrums sono un gruppo musicale statunitense soul e indie pop di Los Angeles, formatosi nel 2008. Il loro album di debutto, \"Pickin' Up the Pieces\", pubblicato nell'agosto del 2010, ha ricevuto il plauso della critica ed ha raggiunto la 1\u00aa posizione sulla Billboard Heatseekers chart. Hanno eseguito il loro singolo \"MoneyGrabber\" nel programma \"Jimmy Kimmel Live!\" della ABC, nella serie TV \"Conan\" e nel programma \"The Tonight Show with Jay Leno\" su NBC, e hanno fatto una tourn\u00e9e negli Stati Uniti e all'estero.\nLa band \u00e8 composta dal musicista e voce solista Michael Fitzpatrick, da Noelle Scaggs (voce), James King al sassofono e al flauto, Joseph Karnes al basso, Jeremy Ruzumna alle tastiere ed infine John Wicks alla batteria. Sono seguiti anche da Chris Seefried, che \u00e8 il loro co-sceneggiatore."}
{"id": "3598523", "revid": "1005847", "url": "https://it.wikipedia.org/wiki?curid=3598523", "title": "Risveglio nazionale lettone", "text": "Per Risveglio Nazionale Lettone (in lingua lettone: \"latvie\u0161u tautas atmoda\") si intendono tre movimenti risorgimentali distinti ma ideologicamente collegati:\nUso del termine.\nNonostante il termine \"risveglio\" fosse stato introdotto dagli stessi Giovani Lettoni, il suo uso fu influenzato dall'intellettuale nazionalista Ernests Blanks e successivamente dall'accademico J\u0101nis Stradi\u0146\u0161; Stradi\u0146\u0161 fu il primo a usare l'espressione \"Terzo Risveglio\" (durante l'assemblea plenaria dell'Unione degli Scrittori della Repubblica Socialista Sovietica Lettone nel giugno del 1988), opponendosi a coloro che avevano iniziato a chiamare il risorgimento lettone nel periodo del \"glasnost\"' come \"Secondo Risveglio\" (considerando come \"Primo\" quello dei Giovani Lettoni).\nBlanks cerc\u00f2 di fare una distinzione tra la Nuova Corrente (in lettone: \"Jaun\u0101 str\u0101va\") - un ampio movimento radicale socio-economico, politico e culturale che perdur\u00f2 dalla fine degli anni 1880 fino alla Rivoluzione russa del 1905, condotta da Rainis e influenzata dal marxismo - e la direzione pi\u00f9 prettamente nazionalistica intrapresa nel 1903 da Ernests Rolavs e Mi\u0137elis Valters; secondo Blanks, gli anni 1890 \"potrebbero essere cancellati completamente dalla storia del pensiero nazionale\". Considerava la nazionalista Unione Socialdemocratica Lettone (in lettone: \"Soci\u0101ldemokratu savien\u012bba\"; talvolta abbreviato in \"SDS\") di Rolavs e Valters - un gruppo socialista radicale critico nei confronti del cosmopolitismo del Partito Socialdemocratico dei Lavoratori di Lettonia (\"Latvijas soci\u0101ldemokr\u0101tisk\u0101 str\u0101dnieku partija\", LSDSP) - come il discendente diretto delle ideologie dei Giovani Lettoni. Fu infatti il SDS il primo partito a chiedere l'indipendenza politica per la Lettonia.\nStradi\u0146\u0161 bas\u00f2 la sua visione sul risorgimento negli anni 1980 su quella di Blanks, considerando in maniera simile il \"Secondo Risveglio\", che secondo lui ispir\u00f2 la costituzione del gruppo dei fucilieri lettoni, le attivit\u00e0 degli immigrati lettoni in Svizzera, il comitato per la salvaguardia dei rifugiati lettoni in Russia, le battaglie e la proclamazione d'indipendenza."}
{"id": "3598525", "revid": "162719", "url": "https://it.wikipedia.org/wiki?curid=3598525", "title": "Classe Reshev", "text": ""}
{"id": "3598529", "revid": "125528283", "url": "https://it.wikipedia.org/wiki?curid=3598529", "title": "Virginia Rappe", "text": "Biografia.\nNata a Chicago, orfana della madre Mabel Rapp dall'et\u00e0 di 11 anni, Virginia Rappe inizi\u00f2 a lavorare come modella gi\u00e0 all'et\u00e0 di 14 anni. Dopo aver destato un certo interesse per aver posato con una cuffietta sulla copertina dello spartito di una canzonetta di successo, \"Let Me Call You Sweetheart\", fu soprannominata la \"ragazza con la cuffietta\". Nel 1917 si trasfer\u00ec a Hollywood e fu diretta dal regista Fred J. Balshofer in \"Paradise Garden\". Nel 1918, Balshofer la chiam\u00f2 di nuovo per recitare come comprimaria accanto a Julian Eltinge e Rodolfo Valentino in \"Over The Rhine\" (film che fu rimontato qualche anno dopo e usc\u00ec con il titolo \"An Adventuress\"), nel quale fu premiata con il titolo di \"Best Dressed Girl in Pictures\".\nIn seguito Mack Sennett le offr\u00ec di lavorare nel suo studio, facendo una serie di partecipazioni in qualche film.\nNel 1919 intraprese una relazione sentimentale con il produttore e regista Henry Lehrman, legato agli studios di Sennett, che le diede una piccola parte nel suo film \"Fantasy\" e tempo dopo le present\u00f2 Roscoe Arbuckle detto \"Fatty\", che dirigeva in \"Joey Loses a Sweetheart\".\nLo scandalo Arbuckle.\nLa sua carriera sembrava avviata al successo quando William Fox le fece firmare un contratto e pens\u00f2 di affidarle il ruolo di protagonista in un film di produzione imminente, \"Twilight Baby\", lungometraggio della Fox. Anche Roscoe Arbuckle, allora uno dei pi\u00f9 famosi attori di Hollywood, si era invaghito della ragazza, alla quale aveva offerto la parte di protagonista del suo prossimo film. In tali circostanze, \"Fatty\" la invit\u00f2, insieme ad altri personaggi di Hollywood, alla festa per celebrare il suo nuovo contratto triennale con la Paramount, party che si tenne a San Francisco il 5 settembre 1921. La festa di Arbuckle fu uno dei primi gravi scandali di Hollywood, che seguiva a ruota quello di Olive Thomas dell'anno precedente.\nApprofittando di una pausa delle riprese del film a cui stava lavorando, Fatty Arbuckle si rec\u00f2 a San Francisco in compagnia di due amici e prese alloggio al St. Francis Hotel, dove organizz\u00f2 una festa invitando anche diverse ragazze. Durante il party, verso le tre del pomeriggio quando la festa pareva appena incominciata, Fatty, che gironzolava in pigiama e accappatoio, prese Virginia, gi\u00e0 piuttosto ubriaca, e la port\u00f2 nella camera da letto dell'appartamento 1221. Secondo la testimonianza resa poi da Maude Delmont, la festa si interruppe bruscamente quando dalla camera da letto vennero delle grida laceranti. Arbuckle si affacci\u00f2 dalla porta con un risolino noncurante, col pigiama a brandelli e il cappellino di Virginia in testa, dicendo alle ragazze di andare a rivestire la donna e riportarla al Palace dove erano alloggiate poich\u00e9 \"fa troppo chiasso\". Maude e un'amica showgirl, Alice Blake, trovarono Virginia sul letto praticamente nuda che si contorceva urlando \u00abMuoio.. muoio.. mi ha fatto male\u00bb e a stento riuscirono a rivestirla con gli abiti ridotti in stracci. Il medico dell'hotel, che la visit\u00f2, diagnostic\u00f2 un'intossicazione da miscuglio alcolico e stupefacenti; ma ci\u00f2 non spiegava i dolori lancinanti al basso ventre. Fu portata all'ospedale di Pine Street e a un'infermiera avrebbe detto: \u00ab\u00c8 stato Fatty Arbuckle a ridurmi cos\u00ec... vi prego, fate che non la passi liscia\u00bb. Mor\u00ec il 10 settembre.\nUfficialmente la causa di morte non \u00e8 mai stata accertata. Insospettito da una telefonata dall'ospedale, in cui si chiedevano vaghi ragguagli sull'autopsia, il vice-medico legale di San Francisco Michael Brown, si rec\u00f2 personalmente sul luogo, dove constat\u00f2 una frenetica attivit\u00e0 di copertura: un dottore venne sorpreso mentre si avviava all'inceneritore dell'ospedale con un barattolo contenente i resti degli organi femminili lesionati della ragazza, in cui la vescica era stata lacerata da un atto di violenza imprecisato, che aveva poi condotto al decesso per peritonite. La polizia, avvisata del fatto, avvi\u00f2 subito le indagini, giungendo presto a un'accusa formale per Arbuckle di violenza carnale e omicidio.\nLa stampa fece dell'incidente uno scandalo sulla lussuriosa condotta dei divi hollywoodiani, ma nonostante le accuse, Arbuckle non fu ma incarcerato a causa di \"prove mancanti\". senza fonte"}
{"id": "3598534", "revid": "729019", "url": "https://it.wikipedia.org/wiki?curid=3598534", "title": "NWA National Heavyweight Championship", "text": "L'NWA National Heavyweight Championship \u00e8 un titolo della federazione National Wrestling Alliance. Venne creato nel 1980 e a seguito dell'unificazione con il titolo NWA United States Heavyweight Championship, venne ritirato nel 1986. Nel 1997 il titolo venne riesumato ed \u00e8 tuttora attivo."}
{"id": "3598535", "revid": "120726823", "url": "https://it.wikipedia.org/wiki?curid=3598535", "title": "Tarte trop\u00e9zienne", "text": "La tarte trop\u00e9zienne \u00e8 un dolce di Saint-Tropez, composto da una brioche guarnita di zucchero e farcita da un m\u00e9lange di tre creme, secondo una ricetta di origine familiare del pasticciere Alexandre Micka. La ricetta \u00e8 depositata e segreta.\nStoria.\nL'ideatore della ricetta \u00e8 Alexandre Micka, pasticciere di origine polacca, giunto in Provenza all'inizio degli anni cinquanta: decise di aprire una \"boulangerie p\u00e2tisserie\" a Saint-Tropez, nella quale mette in vendita un dolce-brioche realizzato secondo una ricetta portata dalla Polonia e appartenuta a sua nonna. Nel 1955, Roger Vadim gira a Saint-Tropez il film \"Et Dieu... cr\u00e9a la femme\". Alexandre Micka ebbe l'incarico di realizzare il pranzo per tutta la troupe. Dopo aver presentato la sua tarte, Brigitte Bardot gli suggerisce di chiamarla \"Tarte de Saint-Tropez\". Partendo da quel suggerimento, il pasticciere opt\u00f2 per \"Tarte Tropezienne\" e decise immediatamente di depositare il marchio e il brevetto di fabbricazione.\nA Saint-Tropez, esiste ancora oggi il ristorante \"La tarte Trop\u00e9zienne\".\nIngredienti.\nLa \"tropezienne\" \u00e8 una brioche aromatizzata all'essenza di fiori d'arancio, ed \u00e8 farcita con una crema al burro e una crema pasticcera. Dagli anni 2000, la tecnica di fabbricazione della crema pasticcera \u00e8 completamente automatizzata.\nAbbinamento a vini.\nTradizionalmente, \u00e8 consigliato l'accostamento a un C\u00f4tes-de-provence rosato, o a un \"vin moelleux\", come un Monbazillac o a un vino dolce come un Muscat de Beaumes-de-Venise."}
{"id": "3598541", "revid": "712828", "url": "https://it.wikipedia.org/wiki?curid=3598541", "title": "Episodi di Gintama (seconda stagione)", "text": "Questa \u00e8 la lista degli episodi della seconda stagione della serie anime ispirata al manga \"Gintama\" di Hideaki Sorachi, intitolata Gintama. I 51 episodi della stagione sono stati trasmessi per la prima volta su TV Tokyo dal 4 aprile 2011. Lo staff principale della prima stagione rimane inalterato anche per la seconda, con la regia curata da Yoichi Fujita. Crunchyroll ha pubblicato in simulcast gli episodi della stagioni per i territori anglofoni. Il primo DVD della serie \u00e8 stato pubblicato il 27 luglio 2011.\nPer questa stagioni sono stati utilizzati sette brani come sigle, tre in apertura e quattro in chiusura. La prima sigla di apertura, di Serial TV Drama, \u00e8 stata utilizzata per i primi 26 episodi. La canzone di ecosystem \u00e8 usata come seconda sigla di apertura per gli episodi dal 27 al 39, mentre \"Wonderland\" di FLiP \u00e8 la terza ed ultima sigla, usata per gli episodi restanti. In chiusura \u00e8 stato utilizzato invece il brano dei SPYAIR per i primi tredici episodi, mentre per quelli dal 14 al 26 il brano \"Balance Doll\" dei Prague. Come terzo tema di chiusura \u00e8 stato utilizzato il brano di Kuroneko Chelsea, per gli episodi 27 to 39. L'ultimo brano utilizzato come quarta sigla di chiusura per gli episodi restanti \u00e8 di Good Coming."}
{"id": "3598544", "revid": "1305772", "url": "https://it.wikipedia.org/wiki?curid=3598544", "title": "Tango (album Julio Iglesias)", "text": "Tango \u00e8 un album di Julio Iglesias, pubblicato nel 1996 su etichetta discografica Columbia.\nL'album contiene 12 brani celebri del genere tango, tra cui \"La cumparsita\" e \"Caminito\".\nL'album ha ottenuto 6 dischi di platino negli Stati Uniti, 4 dischi di platino in Argentina e un disco d'oro negli Stati Uniti. Ha ricevuto inoltre la nomination al Grammy Award nella categoria \"miglior album di pop latino\" ed \u00e8 arrivato in quinta posizione in Francia ed in decima nelle Fiandre in Belgio.\nL'album \u00e8 stato ripubblicato, in versione rimasterizzata, nel 2006."}
{"id": "3598546", "revid": "1543377", "url": "https://it.wikipedia.org/wiki?curid=3598546", "title": "Episodi di Gintama", "text": "Questa \u00e8 la lista degli episodi della serie televisiva anime basata sul manga Gintama, scritto e disegnato da Hideaki Sorachi e serializzato su \"Weekly Sh\u014dnen Jump\" dal 2003. La storia \u00e8 incentrata sulle vicende di un eccentrico samurai, Gintoki Sakata, del suo apprendista Shinpachi Shimura e di una ragazza aliena di nome Kagura. I tre sono freelancer sempre in cerca di un lavoro per potersi pagare l'affitto mensile, ma di solito questo resta non saldato.\nLa prima stagione, che mantiene il titolo del fumetto originale, \u00e8 stata prodotta dallo studio Sunrise. I primi 99 episodi sono stati diretti da Shinji Takamatsu, mentre gli episodi dal 100 al 105 da Takamatsu e Yoichi Fujita. Gli episodi seguenti invece sono stati diretti soltanto da Fujita. L'anime \u00e8 stato trasmesso per la prima volta in Giappone su TV Tokyo dal 4 aprile 2006 al 25 marzo 2010, per un totale di 201 episodi. La stagione \u00e8 stata suddivisa a sua volta in quattro stagioni corrispondenti agli anni di trasmissione e utilizzate da Aniplex per la pubblicazione per il mercato home video nipponico.\nAlla prima stagione sono seguite altre tre stagioni, anch'esse prodotte dallo studio Sunrise. La seconda stagione, denominata , \u00e8 composta da 51 episodi, ai quali sono seguiti altri 13 episodi extra, trasmessi con il titolo . I primi quattro episodi di questi extra sono stati trasmessi con la denominazione e tutti e 13 sono andati in onda alternati alle repliche intitolate \"Yorinuki Gintama-san\" (vedere la relativa sezione). La terza stagione dal titolo \u00e8 stata trasmessa per 51 episodi. Una quarta stagione da 12 episodi e intitolata \u00e8 stata trasmessa da gennaio a marzo 2017.\nI diritti per la distribuzione di un'edizione italiana dell'anime sono stati acquistati da Dynit, che ha pubblicato per il mercato home video italiano soltanto i primi 49 episodi della prima stagione, separandoli in due sottostagioni. La prima, intitolata \"Gintama - Season 1\" e composta dai primi 24 episodi, \u00e8 stata trasmessa da MTV Italia dal 4 dicembre 2007 al 13 maggio 2008 con doppiaggio censurato per coprire il turpiloquio, per poi essere raccolta in 7 DVD dal 13 febbraio al 27 agosto 2008 con il doppiaggio integrale. La seconda, intitolata \"Gintama - Season 2\" e composta dai restanti 25 episodi, \u00e8 stata pubblicata direttamente in 7 DVD dal 29 ottobre 2008 al 22 aprile 2009, senza essere trasmessa su MTV Italia. Entrambe le stagioni sono state pubblicate in streaming sulla piattaforma PopCorn TV nel 2012 con doppiaggio incensurato e la seconda stagione \u00e8 stata trasmessa per la prima volta in TV dal 17 ottobre al 10 novembre 2013 su Ka-Boom con lo stesso doppiaggio ma con dei \"bip\" per coprire il turpiloquio."}
{"id": "3598548", "revid": "88740", "url": "https://it.wikipedia.org/wiki?curid=3598548", "title": "Emil Kijewski", "text": "Professionista dal 1934 al 1950, vinse due volte la Rund um K\u00f6ln e fu secondo nei Campionati del mondo del 1937.\nCarriera.\nPassato professionista molto giovane nel 1935, vinse la Rund um K\u00f6ln, fu convocato per i campionati mondiali di Floreffe in Belgio che riusc\u00ec a chiudere al decimo posto e prese parte al Tour de France, dove per\u00f2 si ritir\u00f2.\nNel 1936 fu terzo nel campionato tedesco in linea, mentre nel 1937 riusc\u00ec a imporsi in quattro gare, fra le quali una tappa del Tour de Suisse che fu il primo e unico successo ottenuto fuori dalla natia Germania. Fu inoltre secondo nel campionato nazionale e sesto nel Deutschland Tour, dove vinse una tappa. Fu quindi convocato nuovamente per i mondiali di ciclismo che riusc\u00ec a concludere al secondo posto.\nNel 1938 vinse la sua seconda e ultima tappa al Deutschland Tour, ma lo scoppio della Seconda guerra mondiale lo costrinse a un lungo stop, proprio nel periodo di maturit\u00e0 atletica.\nKijewski pot\u00e9 tornare a gareggiare solo dopo la fine del conflitto, in cui fu anche fatto prigioniero dall'esercito russo. Nel 1948 fu ottavo nella classifica generale del Deutschland Tour, sfiorando anche la vittoria nel corso della ottava tappa. Chiuse la carriera nel 1950, vincendo una frazione di una corsa a tappe tedesca."}
{"id": "3598549", "revid": "120852019", "url": "https://it.wikipedia.org/wiki?curid=3598549", "title": "Rebelde (telenovela brasiliana)", "text": "Rebelde \u00e8 una telenovela brasiliana che si \u00e8 svolta dal 21 marzo 2011 al 12 ottobre 2012. \u00c8 un remake dalla telenovela messicana omonima, che a sua volta si ispira alla telenovela argentina \"Rebelde Way\".\nDalla serie \u00e8 nato il gruppo Rebeldes.\nIn Italia va in onda dal 15 febbraio 2016 su La5. Dal 30 marzo 2016 vengono trasmessi due episodi. Mediaset Italia ha acquistato e doppiato soltanto 80 episodi della serie.\nTrama.\n\"Rebelde\" racconta la storia di sei giovani che studiano nel Collegio Elite Way. Alice (Sophia Abrah\u00e3o), Pedro (Micael Borges), Roberta (Lua Blanco), Diego (Arthur Aguiar), Carla (Mel Fronckowiak) e Tom\u00e1s (Chay Suede) sono molto diversi, ma al di l\u00e0 di tutte le barriere per inseguire il loro sogno che \u00e8 avere una band. Oltre a loro, la telenovela ha diverse storie parallele, come quella di altri studenti del Elite Way e gli abitanti di Vila Lene.\nIn seguito, le vicende narrate seguono in particolar modo la vita quotidiana di sei adolescenti, i quali affrontano determinati tipi di problemi della loro et\u00e0, come la scoperta del primo amore, i conflitti di auto-immagine, lo sviluppo di disturbi alimentari, il rapporto conflittuale con i genitori e l'alcolismo."}
{"id": "3598552", "revid": "28592", "url": "https://it.wikipedia.org/wiki?curid=3598552", "title": "Tommaso I d'Aquino, conte di Acerra", "text": ""}
{"id": "3598553", "revid": "406204", "url": "https://it.wikipedia.org/wiki?curid=3598553", "title": "Ritratto d'uomo col petrarchino", "text": "Il Ritratto d'uomo col petrarchino \u00e8 un dipinto a olio su tavola (66x31 cm) di Francesco Mazzola, detto il Parmigianino, databile al 1524 circa e conservato in una collezione privata.\nStoria e descrizione.\nL'opera venne assegnata al Parmigianino solo nel 1981, da Philip Poncey, attribuzione confermata dal Beguin (2000 e 2001) e da Mario Di Giampaolo. L'unica proposta di identificazione avanzata (Beguin) vede nell'opera una somiglianza con gli autoritratti dell'autore, come l\"'Autoritratto entro uno specchio convesso\". Sul retro si legge l'iscrizione a penna: \"1528 a d\u00ec p.\u00b0 di / marzo, ora di anni 28\", con un timbro con le chiavi papali e il numero due: nonostante ci\u00f2, la critica ha datato l'opera piuttosto al 1524, prima della partenza del pittore per Roma, per analogie con altri ritratti di quel periodo, quali il \"Galeazzo Sanvitale\" e il \"collezionista\": il protagonista, ritratto a mezza figura su uno sfondo verde su cui proietta l'ombra, ha infatti il volto fortemente illuminato, che crea una superficie liscia e compatta, quasi smaltata, in contrasto con l'effetto soffice e scuro della lunga barba e della capigliatura. L'uomo indossa un'ampia casacca nera e un berretto dello stesso colore, la tonalit\u00e0 preferita dalla classi agiate nel primo scorcio del secolo XVI (poich\u00e9 molto costoso) e tiene in mano i guanti sfilati e un \"petrarchino\" cio\u00e8 un'edizione del \"Canzoniere\" di Francesco Petrarca, il cui nome \u00e8 accennato in lettere dorate sulla copertina. Le mani, chiarissime, non sono in ottime condizioni di conservazione. L'abito, l'anello dorato al dito, e soprattutto il libro denotano l'alto livello culturale e sociale dell'effigiato. Nel fondo intorno al profilo superiore del copricapo sono evidenti le tracce di un pentimento rivolto alla riduzione delle dimensioni del berretto stesso."}
{"id": "3598562", "revid": "298229", "url": "https://it.wikipedia.org/wiki?curid=3598562", "title": "Elena Nikolayeva", "text": ""}
{"id": "3598566", "revid": "256896", "url": "https://it.wikipedia.org/wiki?curid=3598566", "title": "Assisted GPS", "text": ""}
{"id": "3598567", "revid": "125783541", "url": "https://it.wikipedia.org/wiki?curid=3598567", "title": "Torre Spasskaja", "text": "La torre Spasskaja () \u00e8 la torre principale del Cremlino di Mosca costruita nel 1491 dall'architetto italiano Pietro Antonio Solari. Nel 1624-1625 (e secondo altre fonti nel 1626), l'architetto scozzese Christopher Galloway costru\u00ec la torre con una cima a pi\u00f9 livelli in stile gotico. Nel 1937, sulla cima fu posta una stella di rubino a cinque punte. \nEtimologia.\nIl nome originale della torre era Frolovskaja (\u0424\u0440\u043e\u043b\u043e\u0432\u0441\u043a\u0430\u044f) o Frololavrskaja (\u0424\u0440\u043e\u043b\u043e\u043b\u0430\u0432\u0440\u0441\u043a\u0430\u044f), derivante dalla chiesa di Floro e Lauro sulla \"Mjasnickaja ulica\", dove la strada dal Cremlino conduceva attraverso questa porta. Durante il regno di Ivan III di Russia, lo sviluppo urbano si avvicin\u00f2 ai bastioni e fu la causa principale della diffusione degli incendi, impedendo l'ingresso libero al Cremlino. Per ordine dello zar, i templi e le case in un raggio di 10 sa\u017een' (circa 20 metri) dalla fortezza furono smantellati, compresa la chiesa di Floro e Lauro.\nPer qualche tempo i cancelli furono chiamati \"Porta di Gerusalemme\" () dalla chiesa in onore della domenica delle palme, ma il decreto dello zar Alessio Michajlovi\u010d del 17 maggio 1658 diede il nome ufficiale di \"Spasskaja\", in riferimento alle icone del Salvatore di Smolensk () e del mandylion del Salvatore, dipinte sui lati esterno e interno del cancello. Inoltre, fino alla fine del XVIII secolo, presso la Porta Moskvoreckij era situata la Chiesa del Salvatore Smolenskij dedicata alla cattura di Smolensk del 1654. Pi\u00f9 tardi, anche la torre prese il nome dal cancello. \nStoria.\nCostruzione.\nDurante il regno di Demetrio di Russia (1362-1389), nella parte orientale del Cremlino era presente la torre Frolovskaja di pietra bianca con un cancello di ferro. Durante la ricostruzione del 1464-1466, l'architetto Vasilij Ermolin decor\u00f2 le pareti dell'edificio con rilievi raffiguranti i Santi Giorgio e Demetrio di Tessalonica. Durante l'incendio di Mosca del 1488, si bruciarono le pavimentazioni in legno dei tre piani della torre e la vicina capanna con i cannoni. \nDurante il governo di Ivan III (1462-1505), fu avviata una ricostruzione su larga scala della fortezza a partire dalla realizzazione, sulla parte orientale, della nuova torre Frolovskaja. Le Letopisi (cronache dei Rus') confermano che fu costruita sul sito della vecchia torre o nelle sue immediate vicinanze. Il lavoro fu supervisionato dall'architetto milanese Pietro Antonio Solari, come testimoniano le lastre di pietra bianca con delle iscrizioni commemorative installate sopra il cancello d'ingresso della torre. Dall'esterno l'iscrizione \u00e8 fatta in latino, dall'interno in antico slavo orientale.\nLa costruzione fu completata nel 1491. La base della struttura era un tetraedro con un portale, coperto dall'esterno da due bastioni laterali ed un barbacane usato per proteggere il cancello di passaggio. Se necessario, il passaggio veniva bloccato con una saracinesca di ferro, e il nemico rimaneva chiuso dentro. Il barbacane era aperto dall'alto, il che consentiva di bombardare il nemico dalla galleria del secondo piano. Per questo, i merli con feritoie erano situati nella parte superiore. Tale sistema di difesa \u00e8 caratteristico dell'architettura militare russa alla fine del XV secolo ed \u00e8 presente su tutte le torri del Cremlino. La torre Frolovskaja era considerata la principale tra le fortificazioni del Cremlino ed aveva una cupola di legno, sotto la quale erano collocati un orologio e delle campane d'allarme. Le persiane in ferro della Porta di Frolovskij furono dipinte su entrambi i lati con \"fiori dorati.\" Per il movimento sicuro dei soldati, nello spessore delle pareti erano presenti delle passerelle lastricate. La galleria che collega le torri Frolovskaja e Nabatnaja fu successivamente realizzata con nuclei di pietra.\nDurante il granducato di Basilio III di Russia (1505-1533), il fossato di Alevizov fu posato lungo le mura del cremlino tra la Moscova e il fiume Neglinnaja. Dalle porte Frolovskij, veniva lanciato un ponte levatoio in legno attraverso il corso d'acqua, ma a causa del traffico intenso fu presto sostituito da un ponte di pietra denominato \"Spasskij\". Sul ponte venivano esposte regolarmente i popolari lubki, e sulle spalline vi erano mendicanti, storpi e ciechi.\nXVII secolo.\nVerso la fine del XVI secolo, sulla cima della torre fu posto un piano di legno con un'aquila bicipite; le informazioni sullo stemma con la base a forma di globo risalgono al 1611. Le decorazioni furono modificato e le descrizioni dei primi modelli non sono state conservate.\nNel 1624-1625 (secondo alcune fonti, nel 1626), l'architetto scozzese Christopher Galloway eresse un'ulteriore torre a pi\u00f9 livelli in stile gotico sopra la struttura originale. Il maestro russo Ba\u017een Ogurcov prese parte ai lavori e complet\u00f2 i merli con un cornicione e degli archi a tutto sesto. Delle statue di pietra bianca in stile manierista furono poste nelle nicchie dell'arcata. Sopra il quadrangolo inferiore c'era un volume rettangolare a due piani, decorato con dettagli in pietra bianca, orologi e colonne agli angoli. La torre terminava con un livello ottagonale con archi e campate sormontate da una guglia di mattoni piastrellata. La soluzione compositiva della struttura era simile a quella della Tour Inimitable del Municipio di Bruxelles.\nPer ordine dello zar Michele di Russia (1613-1645), le statue nude sulla torre furono coperte con teli di stoffa a trama singola cucite appositamente. Tuttavia, nel 1628, le statue furono gravemente danneggiate in un incendio e furono smantellate. Secondo altre fonti, subirono danni solo nel 1654, quando un incendio colp\u00ec anche la sovrastruttura della guglia e l'orologio della Torre Frolovskaja. Presto furono restaurati sia la torre che l'orologio. Nel 1658, per ordine dello zar, la Porta Frolovskaja fu ribattezzata in \"Spasskaja\" ed in seguito la torre fu chiamata Spasskaja.Nel 1668, parte delle mura del Cremlino con la Torre Spasskaja furono ritratte nell'icona \"L'albero dello Stato Russo\" () di Simon U\u0161akov. L'opera mostra che nel periodo contemporaneo il Cremlino aveva un colore rosso. L'imbiancatura del Cremlino fu menzionata per la prima volta nei testi scritti del 1680, mentre in un memorandum fu confermato che fino a quel momento la Porta Spasskaja aveva un color rosso mattone. L'edificio \u00e8 stato decorato con piastrelle verdi in ceramica la cui tonalit\u00e0 \u00e8 stata ottenuta attraverso l'uso di smalto al piombo e calamina di rame.\nXVIII secolo.\nAll'inizio del XVIII secolo, su ordine dello zar Pietro I di Russia (1682-1725), furono effettuati dei rilievi dettagliati delle fortificazioni di Mosca. Durante la Grande guerra del Nord, temendo un attacco da parte delle truppe svedesi, lo zar ordin\u00f2 di rafforzare il Cremlino.\nVicino alla Torre Spasskaja furono installate delle fortificazioni fatte di tronchi, mentre sulla parete posteriore fu eretto un muro di guardia con una galleria retta da pilastri di pietra.\nDurante il regno di Pietro I, quando la corte imperiale si trasfer\u00ec a San Pietroburgo, gli edifici del Cremlino iniziarono gradualmente a deteriorarsi. La torre Spasskaja fu gravemente danneggiata durante l'incendio della Trinit\u00e0 del 9 giugno 1737, a causa del quale furono bruciati i numerosi elementi in legno. A causa della fragilit\u00e0 della struttura interna, le campane della torre caddero e ne ruppero gli archi. Per ordine della zarina Elisabetta di Russia (1741-1762), il sito fu presto restaurato.\nXIX secolo.\nAll'inizio del regno di Alessandro I di Russia (1801-1825), la Porta Spasskaja fu ricostruita e nelle sue vicinanze furono realizzati un portale con colonne corinzie e due cappelle di pietra. Le grate e i bastioni fatiscenti dell'epoca di Pietro il Grande furono rimossi, il fossato di Alevizov fu riempito e il ponte Spasskij fu smantellato. A quel tempo, la casa della guardia e dell'orologiaio erano situate vicino alla torre.\nDurante l'occupazione francese di Mosca del 1812, nel contesto della campagna di Russia, Napoleone Bonaparte fece preparare il Cremlino per una possibile difesa. Davanti alla porta Spasskaja furono ammucchiati tronchi e masse di terra. Quando le truppe francesi lasciarono la citt\u00e0, progettarono di minare il Cremlino ma i russi riuscirono a liberarlo in tempo.\nLa torre Spasskaja era considerata il passaggio principale del Cremlino, quindi la sua porta veniva regolarmente ristrutturata: venivano chiuse le crepe, si riapplicava l'intonaco e si sostituivano le parti marce. Nel 1820 e nel 1830, la torre fu ristrutturata sulla base del progetto dell'architetto Ivan Mironovskij. Nel 1831 furono completamente sostituite le persiane a battente in rovere; due anni dopo furono realizzate per loro speciali chiavi con il monogramma dello zar Nicola I di Russia (1825-1855), e realizzate dall'orologiaio della torre V. J. Lebedev. Furono custodite dal comandante di Mosca e nel 1887 furono trasferite per essere conservate nel Palazzo dell'Armeria. La Spasskaja veniva abbondantemente decorata con ghirlande e luci per le incoronazioni degli zar.\nNel 1861 inizi\u00f2 una ricostruzione su larga scala degli edifici del Cremlino, durante i quali furono rinnovati il rivestimento delle pareti, gli archi a tutto sesto e le cinture arcuate, ripristinando le merlature fatiscenti e le sezioni delle pareti della modanatura a tenia. Un anno dopo, l'artista Jean Baptiste Artari restaur\u00f2 le icone sopra il cancello, dipingendo le pareti e le volte dei frammenti sopravvissuti. Tra il 1866 e il 1868 fu effettuato un importante restauro, durante la quale furono smantellati il portale e il tetto spiovente. Le cappelle erette su progetto dell'architetto russo Giuseppe Bove vicino all'entrata della porta furono sostituite da due nuove.\nXX e XXI secolo.\nNel 1912, lo storico Sergej Bartenev indic\u00f2 le seguenti dimensioni della Torre Spasskaja:\nDurante la rivoluzione d'ottobre del 1917, la Porta Spasskaja, le cappelle e gli orologi furono gravemente danneggiati dai bombardamenti. Successivamente, la torre fu ricostruita sotto la direzione dell'architetto Nikolaj Markovnikov. Le cappelle furono restaurate nel 1921 sotto la guida di Il'ja Bondarenko, I. V. Pylskij e Aleksandr Latkov. Tuttavia, nel 1925 furono smantellate.\nNel 1935, furono rimosse le aquile zariste poste sulla cime della torri e furono sostituite da stelle a cinque punte incastonate di gemme e con falce e martelli, mentre nel 1937 furono rimpiazzate da stelle rosse di rubino. \nDurante la seconda guerra mondiale, gli edifici del Cremlino furono camuffati per evitare il bombardamento nemico della fortezza. Le stelle rosse sulle torri furono spente e coperte da scudi di legno. Nonostante le precauzioni, i contorni del Cremlino erano abbastanza visibili nelle strade vicine. Nel marzo del 1942, il Cremlino sub\u00ec dei bombardamenti ed una delle bombe esplose tra le torri Spasskaja e Nabatnaja, ma subirono pochi danni. Nell'aprile del 1945, il camuffamento e le protezioni furono rimosse. Durante la ricostruzione del dopoguerra, fu realizzato un tetto di rame per la guglia della Torre Spasskaja, simili a delle piastrelle. Secondo altre fonti, una nuova copertura fu installata solo venti anni dopo durante il successivo restauro.\nNel 1973 furono realizzate ampie opere importanti negli edifici del Cremlino sotto la direzione degli architetti A. V. Vorob'\u00ebv e A. I. Chamcov, con un restauro degli elementi in pietra bianca e degli elementi rovinati. Le pareti e gli archi della struttura presentavano crepe, quindi furono rinforzate con massetti d'acciaio e strutture in cemento armato. Fino agli anni novanta, soltanto le torri Spasskaja e Nikol'skaja erano illuminate di notte con speciali riflettori esterni. Successivamente, apparecchiature simili furono installate vicino ad altre fortificazioni.\nTra il 2014 e il 2015, la Torre Spasskaja \u00e8 stata restaurata. Durante i lavori, le lastre in vetro della stella sono state aggiornate, i quadranti dell'orologio sono stati restaurati, la muratura e gli elementi in pietra bianca sono stati ripuliti.\nDescrizione.\nArchitettura.\nLa struttura della torre \u00e8 realizzata in mattoni rossi dal peso di 8 kg ciascuno. Per il seminterrato e l'arredamento architettonico sono stati utilizzati mattoni sagomati. Le doppie pareti della struttura sono fissate con fermi in pietra e dotate di gallerie di passaggio, scale in pietra e legno.\nLa parte inferiore della Spasskaja \u00e8 rappresentata da un parallelepipedo allungato: nella parte superiore di ciascuno dei suoi lati ci sono sette finestre semicircolari, evidenziate da una cintura di pietra bianca. In cima al volume ci sono finestre allungate semi-bloccate. Dal lato verso la Piazza Rossa e verso l'interno del Cremlino, le facciate sono decorate con frontoni gotici poggianti su colonne doriche. Su tutti i lati, il volume tetraedrico \u00e8 coronato da una serie di archi decorati con torri e guglie di pietra bianca e colonne scolpite. Sono incorniciati da dentelli e sormontati da una cintura di piccole conchiglie e fori circolari. Sulle punte degli archi delle finestre sono situate delle sculture di leoni mitologici e orsi che reggono aste di bandiere e sfere. Gli angoli quadrangolari sono accentuati da piramidi di pietra bianca con banderuole dorate.\nLa parte superiore della torre \u00e8 rappresentata da un quadrante con un orologio, sopra il quale si alza un volume ottagonale, decorato con archi, colonne e balaustre. Si concludono con un tetto ottagonale con campate gotiche separate da doppie colonne. \nIl barbacane ha conservato le forme architettoniche del XV secolo ed \u00e8 formato da un rettangolo, ovvero il volume inferiore della torre. La struttura non ha un tetto ed \u00e8 decorata con una serie di denti nella parte superiore lungo il perimetro. Gli angoli sono decorati con lesene e basi. All'esterno della Porta Spasskaja \u00e8 presente una copia della targa di pietra danneggiata. Non \u00e8 noto l'anno in cui \u00e8 stata rimossa l'originale, ma \u00e8 conservata negli archivi dei musei del Cremlino e contiene la seguente iscrizione in latino:\nOrologio.\nI quadranti dell'orologio della Spasskaja sono posti sui tutti e quattro i lati. Il diametro di ciascuno di essi \u00e8 di 6,12 metri, l'altezza dei numeri romani \u00e8 di 0,72 metri. La lunghezza della lancetta delle ore \u00e8 di 2,97 metri, mentre quella dei minuti \u00e8 lunga 3,27 metri. Il bordo, i numeri e le frecce del meccanismo sono dorati e la massa totale della struttura raggiunge le 25 tonnellate. Sono presenti dieci campane, la cui massa supera ciascuna i 300 kg. \u00c8 inoltre installata una campana che pesa pi\u00f9 di due tonnellate. Il meccanismo occupa il decimo livello della torre.\nSecondo alcune fonti, l'orologio fu installato sulla torre subito dopo la costruzione della stessa nel 1491, ma gli orologiai della Spasskaja furono per la prima volta menzionati nelle cronache solo nel XVI secolo, e alcuni ricercatori ritengono che il meccanismo sia stato installato nello stesso periodo. L'orologio era situato solo sulla Torre Spasskaja e serviva a indicare il tempo dell'evangelizzazione della chiesa in tutta la citt\u00e0. Con decreto di Pietro I nel 1705, l'orologio fu rifatto secondo la \"maniera tedesca\" con un quadrante di dodici ore. Nel 1851-1852, i fratelli Nikolaj e Ivan Butenopy realizzarono dei nuovi campanelli. Il meccanismo occupava i piani dall'ottavo al decimo. Alle ore sei e dodici, le campane suonavano la marcia del Reggimento Preobra\u017eenskij, mentre alle tre e alle nove veniva intonato l'inno \"Kol\u2019 slaven na\u0161 Gospod\u2019 v Sione\" del compositore Dmytro Bortnjans'kyj. \nDopo le riparazioni del 1918, le campane suonavano L'internazionale a mezzogiorno e \"Vy \u017eertvoju pali\" a mezzanotte. I rintocchi dell'orologio venivano trasmessi anche via radio. A partire dal 1938, non furono suonate pi\u00f9 melodie e le campane battevano soltanto le ore e i quarti.\nCon l'inaugurazione di Boris El'cin nel 1996, le meccaniche dell'orologio furono aggiornati in modo da poter eseguire il Canto patriottico alle dodici e alle sei, e Slav'sja alle tre e nove, tratto dall'opera Una vita per lo Zar del compositore Michail Glinka. Dopo il restauro del 1999, le campane hanno iniziato a suonare il nuovo inno della Federazione Russa, approvato ufficialmente nel 2000.\nAquila bicipite e stella rossa.\nNel XVI secolo, fu posta un'aquila bicipite, simbolo del potere imperiale, sulla cima della torre Spasskaja. Si presume che la prima versione fosse stata realizzata in legno, ma verso la fine del XIX secolo le punte venivano fatte di rame dorato. L'ultima versione dell'aquila fu installata sulla Spasskaja nel 1912.\nNel 1935, in occasione del diciottesimo anniversario della Rivoluzione d'Ottobre, si decise di sostituire l'aquila della Torre Spasskaja con una stella a cinque punte con falce e martello. L'opera fu realizzata secondo gli schizzi dell'artista F\u00ebdor Fedorovskij e fu decorata con gemme degli Urali. Nel maggio del 1937, la stella fu sostituita con una in rubino in grado di ruotare in base alla direzione del vento. La stella era illuminata da lampade autonome con una potenza di 5 kilowatt ciascuna.\nDopo la dissoluzione dell'Unione Sovietica, vari personaggi pubblici di stampo conservatore hanno ripetutamente espresso proposte per ripristinare le aquile bicipiti. Tale iniziativa \u00e8 sostenuta dalla Chiesa ortodossa russa, dai movimenti \"Narodnyj sobor\", \"Vozra\u0161\u010denie\" e altri.\nImportanza.\nLa porta Frolovskie era il passaggio principale del Cremlino ed era considerata santa. Era vietato cavalcarvi attraverso, mentre gli uomini di passaggio si toglievano il cappello di fronte all'immagine del Salvatore all'esterno dell'edificio. La popolazione credeva che l'iscrizione latina sopra il cancello lanciasse una maledizione contro coloro che passavano con il copricapo. Vicino alla torre, si tenevano riti religiosi per benedire l'acqua, il che conferma lo status di sacralit\u00e0 dell'edificio. Secondo lo storico Aleksej Malinovskij, questa tradizione era nata sotto il dominio dello zar Michele di Russia. Le celle del monastero dell'Ascensione (\"Voznesenskij monastyr\"') confinavano con la torre, dove viveva la madre del sovrano Ksenija \u0160estova, dopo esser diventata \"inokinja\" Marta Ioannovna. Probabilmente, la presenza di Strel'cy in servizio al cancello richiedeva ai cittadini di togliersi il copricapo di fronte alle camere della suora. La tradizione divenne radicata e nel 1648 fu resa ufficiale con decreto dello zar Alessio Michajlovi\u010d. La pena per chi disobbediva all'ordine era di fare cinquanta inchini in ginocchio per terra. Lo storico Ivan Snegir\u00ebv riporta una credenza secondo la quale, durante l'entrata delle truppe di Napoleone al Cremlino, una forte raffica di vento strapp\u00f2 il cappello dell'imperatore francese. Lo scrittore spagnolo Juan Valera scrisse:\nIl cancello era l'ingresso principale del Cremlino per i reggimenti militari e gli inviati stranieri. Quindi, dopo l'assedio di Kazan', Ivan IV entr\u00f2 solennemente nella fortezza attraverso la strelitzia della Frolovskaja. Marina Mniszech, la moglie del falso Dimitri I di Russia, lasci\u00f2 il Cremlino dalla Spasskaja: le guardie Streleckij e Opasnyj erano in servizio sulla porta, mentre nelle vicinanze c'erano i cortili della guardia Pribylyi, che accompagnava nei viaggi i membri della famiglia reale. Prima dell'incoronazione, tutti gli zar, a partire da Michele di Russia, entravano solennemente nel Cremlino attraverso la Torre Spasskaja. Vi passavano anche tutte le processioni religiose e, in occasione della domenica delle palme, la strada era coperta di stoffa rossa e decorata con salici. Presso la porta Spasskaja venivano esposte icone ritenute miracolose e provenienti da tutto il paese. Vicino al cancello, era presente una scatola per le petizioni e le richieste al sovrano, rimossa successivamente da Pietro I. \nDurante il periodo sovietico, il comandante delle forze armate attraversava la Torre Spasskaja per sfilare sulla Piazza rossa, dirigendo anche il cambio della guardia d'onore presso il mausoleo di Lenin.\nPer celebrare il centenario della citt\u00e0 di Or\u00ebl nel 1966, una copia della torre Spasskaja in compensato fu installata sopra l'ingresso della principale stazione ferroviaria. \nIn onore della Torre Spasskaja, ogni anno viene organizzato un festival internazionale di musica militare sulla Piazza Rossa.\nIcone.\nLa data esatta della creazione delle icone della torre \u00e8 sconosciuta, ma si presume che risalgano alla fine della guerra russo-lituana del 1512-1522. Secondo la Stepennaja kniga, durante l'invasione del 1521 attuata dal Khan della Crimea Mehmed I Geray (1465-1523) nei territori del Granducato di Mosca, una delle suore anziane del Monastero dell'Ascensione preg\u00f2 per la salvezza della capitale. Durante una delle preghiere, la suora sogn\u00f2 l'uscita dal Cremlino attraverso la Porta Frolovskaja di una processione religiosa con molti sacerdoti, diaconi e frequentatori di chiese \"al suono delle campane\". Il corteo era seguito da vescovi, tra cui i santi di Mosca Pietro, Alessio, Giona e Leontij.I partecipanti alla processione portavano l'icona della Theotokos di Vladimir e altre immagini, croci e gonfaloni. Quando la processione si avvicin\u00f2 al Lobnoe mesto, i monaci Sergio di Radone\u017e e Varlaam Chutynskij si fecero avanti per incontrarla. I santi di Mosca ammetterono che stavano lasciando la citt\u00e0 \"per volont\u00e0 di Dio per i peccati degli abitanti di Mosca\". Dopo di che i santi invitarono i partecipanti della processione a pregare la Madre di Dio per la salvezza della citt\u00e0. Al termine del servizio, i sacerdoti perquisirono tutti gli angoli della capitale e tornarono nelle mura della fortezza. Secondo la leggenda, questa visione \u00e8 stata osservata anche da altri residenti di Mosca. Quando il Khan Mehmed I Geray si ritir\u00f2 dal Cremlino, in memoria del presagio miracoloso, l'icona del Cristo Salvatore fu realizzata sulla parete orientale della Torre Spasskaja, mentre quella della Vergine fu disegnata a ovest. A partire dal 21 maggio 1521 del calendario giuliano, venne organizzata nella capitale una processione religiosa verso la Chiesa dell'icona della Madre di Dio di Vladimir.\nNonostante la dubbia veridicit\u00e0 della leggenda, si conosce che alla fine del XVI secolo fu posto una iconoteca (kiot) sopra la postazione degli strel'nici, probabilmente gi\u00e0 occupato dall'icona del Santo Salvatore. Tuttavia, si ritiene che l'icona sia apparsa nel XVII secolo dopo l'epidemia di peste che colp\u00ec la Russia tra il 1654 e il 1655.\n\"Spas Smolenskij\".\nSopra la targa commemorativa sul lato est del cancello, vi \u00e8 un affresco raffigurante il Salvatore in et\u00e0 adulta. Nella mano sinistra tiene il Vangelo, che si rivela nelle parole \"Vengano da me tutti coloro che lavorano e sono gravati\" (). Ai suoi piedi vi sono i santi Sergio di Radone\u017e e Varlaam di Chutynskij. Pavel Aleppskij, che visit\u00f2 Mosca a met\u00e0 del XVII secolo, fece una delle prime descrizioni dell'icona:\nDavanto all'icona vi erano una lampada e una lanterna dorata, che veniva abbassata due volte al giorno per poter accendere le candele. I primi riferimenti ad esse si trovano nella Gazzetta del Sinodo del 22 febbraio 1722, nella quale si afferm\u00f2 che la lanterna era stata posta per ordine di Maria Alekseevna, moglie dello zar Alessio Michajlovi\u010d, e fu prelevata dalla sua stanza quando aveva circa quindici anni. Secondo l'ordine degli artiglieri, per controllare la lanterna e la vendita delle candele, Anisija Petrova rimase accanto all'immagine, ruolo precedentemente occupato dallo zio Timofej Il'in. A met\u00e0 del XVIII secolo, venivano svolte regolarmente funzioni e preghiere davanti l'icona; le offerte e le entrate della vendita di candele appartenevano al clero della Cattedrale dell'Intercessione della Madre di Ges\u00f9 sul Fossato. I condannati a morte sulla Piazza Rossa pregavano l'immagine dello \"Spas Smolenskij\".\nStoria.\nDurante l'incendio della Trinit\u00e0, l'immagine del Salvatore fu \"bruciata\" e venne successivamente restaurata nel 1738. La prima menzione dell'esistenza di un baldacchino di latta sopra l'affresco risale a questo periodo. L'icona era racchiusa in una cornice di pietra - il kiot - con una cornice di vetro. Per tradizione, veniva aperta a Natale e per tutta la Settimana santa, cos\u00ec come nel giorno della celebrazione dell'icona nel 1 agosto del calendario giuliano. Nei documenti del 1767 viene menzionata la riza che copriva l'icona. Dopo diciotto anni, il baldacchino fatiscente fu sostituito con uno nuovo fatto di latta inglese. Le campiture ai lati del volto del Salvatore, le aureole e le stelle furono dorate.\nAll'inizio del XIX secolo, attorno al kiot dell'icona, sono state applicate immagini dello Spirito Santo sotto forma di colomba e sei serafini, nonch\u00e9 due angeli che reggono un rotolo con la scritta \"\u0421\u0432\u044f\u0442, \u0421\u0432\u044f\u0442, \u0421\u0432\u044f\u0442\" (\"Svjat, Svjat, Sjat\"), ovvero \"Santo, Santo, Santo\", e altri due che sostengono la parte inferiore dell'icona. Colonne con capitelli corinzi furono poste ai lati della composizione. Lo storico Ivan Snegir\u00ebv sottolinea che durante l'occupazione del 1812, i soldati francesi cercarono di rubare la preziosa riza, ma ad ogni loro tentativo la scala si ribaltava o i suoi gradini si rompevano. Nel 1813 fu riparato il baldacchino sopra l'affresco. Nel 1851 e nel 1866, l'icona del Salvatore fu restaurata insieme al kiot. Durante il secondo restauro, l'icona \u00e8 stata rimossa per essere ripulita e successivamente riapplicata; sopra le immagini di due angeli, fu posto un occhio della provvidenza con raggi divergenti sul frontone di una cornice di pietra bianca. Le colonne e le pitture murali disposte all'inizio del XIX secolo furono smantellate. Nel 1896 fu effettuato un nuovo restauro dell'immagine, durante il quale fu lavata la lettera, fu pulita la riza, la custodia dell'icona e la lanterna furono dorate e il baldacchino fu ridipinto.\nNel 1904, il sacerdote Ioann Kuznecov descrisse l'immagine come segue:\nPer molto tempo, le icone delle torri Spasskaja e Nikol'skaja del Cremlino furono considerate perdute, ma non c'erano prove evidenti della loro eliminazione. Alcuni ricercatori hanno evidenziato che le icone sono state murate nel 1937 prima delle celebrazioni per il 20\u00ba anniversario della rivoluzione di ottobre.\nIl 7 maggio 2000, il patriarca Alessio II ha consegnato al presidente Vladimir Putin delle copie a mosaico delle icone delle torri del Cremlino ricavate da fotografie e immagini antiche. Fu inizialmente pianificato pianificato di posizionarle in un posto vuoto sugli \"strel'nicy\", ma tale idea non fu implementata. Sette anni dopo, il presidente Vladimir Jakunin della \"Fondazione di Sant'Andrea il Primo Chiamato\" propose di ripristinare le icone murate delle torri del Cremlino, per le quali un gruppo volontario inizi\u00f2 ad operare con la collaborazione della fondazione. Nell'aprile 2010, i ricercatori dell'Amministrazione artistica interregionale del restauro scientifico hanno effettuati dei sondaggi stratigrafici delle pareti delle porte Nikol'skaja e Spasskaja. Secondo i risultati dell'11 maggio 2010, Jakunin conferm\u00f2 che le icone erano state coperte da una lastra di metallo e murate sotto uno strato di dieci centimetri di intonaco.\nIl 5 luglio 2010 \u00e8 stato completato lo smantellamento del rivestimento protettivo che nascondeva l'icona. L'immagine \u00e8 stata preservata all'80% circa e consisteva in strati di periodi diversi. L'immagine pi\u00f9 antica \u00e8 stata applicata su uno sfondo giallo e successivamente su uno dorato. Lo strato della prima met\u00e0 del XVIII secolo \u00e8 stato realizzato con la tecnica dei murali a tempera. Una parte dello strato del XIX secolo \u00e8 sopravvissuto, quando durante il restauro le pieghe delle vesti furono ridipinte con colori ad olio e lo sfondo \u00e8 stato dorato. I restauratori hanno rimosso il dipinto ad olio, ma hanno mantenuto la doratura. Durante il lavoro, gli specialisti hanno utilizzato acquerelli e vernici acriliche, ripristinando in modo mirato i frammenti perduti. \nIl 26 agosto dello stesso anno, una nuova immagine fu scoperta dai ponteggi e due giorni dopo, in occasione della festa della Dormizione di Maria, l'icona della porta fu consacrata dal patriarca Cirillo I alla presenza del presidente Dmitrij Medvedev. Un anno dopo, l'immagine \u00e8 stata coperta con una cornice speciale formata da un kiot con vetro antiriflesso e dotata di un sistema di ventilazione.\n\"Spas Nerukotvornyj\" e \"Pe\u010derskaja Bogomater\u2019\".\nFino agli anni trenta, sul lato occidentale della Torre Spasskaja sopra le porte e una targa commemorativa, si trovavano l'icona dello \"Spas Nerukotvornyj\" (\"Salvatore acheropito\") e della \"Pe\u010derskaja Bogomater\u2019\" (Madonna della grotta) con i santi Pietro e Alessio che le venivano incontro. Presumibilmente, l'icona della Madre di Dio \u00e8 stata dipinta contemporaneamente allo Spas Smolenskij. L'icona del Salvatore acheropito fu consegnata da Vjatka (l'attuale Kirov) con decreto dello zar Alessio di Russia il 14 gennaio 1647. L'immagine originale fu collocata nel monastero Novospasskij e un \"spisok\" fu inviato a Chlynov. Una copia dell'immagine \u00e8 stata dipinta sopra l'icona Pe\u010derskij della porta Frolovskie sotto la guida del pittore dell'armeria Ivan Filatovi\u010d Jaroslavcev. Verso il XVIII secolo, furono posizionati davanti alle icone una lanterna per le candele dei pellegrini e un baldacchino di rame, le cornici furono incluse in un kiot e fu accesa una lampada inestinguibile davanti alle icone.\nNel 1768 le icone furono rinnovate e nel restauro del 1813, le colonne ai lati del kiot delle icone furono coperte con fogli di rame dorato. Durante il restauro del 1866, le immagini delle mura occidentali e orientali della torre furono pulite e nuovamente riposizionate, mentre i kiot furono decorati con finiture a chiglia.\nNel 1913, il protoiereo Nikolaj Skvorcov descrisse cos\u00ec le icone:\nCappelle.\nNei dipinti e nelle opere con la Torre Spasskaja del XVII secolo, non sono presenti delle cappelle. Ma secondo il libro della costruzione del 1694, vicino al cancello vi era una molennaja, ovvero una piccola casa di preghiera simile ad una cappella, sotto la quale nel 1647 fu sepolto un \"greco di terra macedone\". La cappella era sotto la giurisdizione del monastero dell'Intercessione, ma nel 1722 fu liquidata.\nI moscoviti veneravano l'immagine di Cristo sulla Torre Spasskaja e le preghiere venivano regolarmente tenute davanti all'icona. Nel XVIII secolo, il clero del Monastero Pokrovskij organizz\u00f2 le sessioni di preghiera sul ponte di fronte al cancello. Per proteggere i fedeli dalla pioggia, verso la fine del secolo fu costruita una cappella vicino alla parete destra della torre, che fu smantellata all'inizio del XIX secolo. Invece, nel 1802-1803, due cappelle di pietra simmetriche in stile neoclassico furono costruite ai lati del cancello: la Spasskaja e la Smolenskaja, appartenenti alla Cattedrale dell'Intercessione. Le molennye furono danneggiate durante l'occupazione francese del 1812 e dopo la liberazione della citt\u00e0 furono ricostruite secondo nuovi progetti. Le strutture sporgevano quasi completamente davanti al cancello e si ergevano su alte piattaforme di pietra. Delle grate metalliche racchiudevano le aree davanti agli ingressi, dove si trovavano delle piccole scale di pietra. Le cappelle erano incoronate da cupole semicircolari verdi. Nel 1817, una piccola camera fu aggiunta alla cappella Smolenskaja.\nDurante il restauro della Torre Spasskaja nel 1868, furono erette nuove cappelle in stile neorusso su progetto di P\u00ebtr Gerasimov e furono, consacrate il 22 ottobre dello stesso anno.\nSeconde alcune fonti, entrambe le cappelle furono demolite intorno al 1925, mentre altre riportano come anno il 1929."}
{"id": "3598571", "revid": "122643797", "url": "https://it.wikipedia.org/wiki?curid=3598571", "title": "Ritratto d'uomo con libro (Parmigianino)", "text": "Il Ritratto d'uomo con libro \u00e8 un dipinto a olio su tela (70x52 cm) attribuito a Parmigianino, databile al 1524 circa e conservato nella York Art Gallery di York.\nStoria e descrizione.\nL'opera fece parte delle collezioni Farnese e dopo essere approdata a Napoli nel 1724 fu rastrellata dai Francesi nel 1789 finendo poi dispersa. Una copia su smalto di H. Bone e datata 1810 ricorda nell'iscrizione come a quell'epoca l'opera originale fosse a Todi nelle collezioni di Angelo Bonelli.\nEmerso nel mercato antiquario nel 1931, fu venduto, con attribuzione al Correggio, in un'asta di Christie's a F.D. Lycett Green, il quale anni dopo ne fece dono alla galleria di York con altre centotrenta opere della sua collezione. \nGi\u00e0 il museo ne aveva modificata l'attribuzione al Parmigianino, ma Copertini (1962) formul\u00f2 una nuova ipotesi, assegnandolo a Girolamo Mazzola Bedoli come copia di un perduto originale correggesco. In quell'occasione propose anche un'interpretazione per la scritta che a malapena si legge sul libro, \"In Aet[ernum et] Ultra\". Gli studiosi successivi hanno invece ribadito l'autografia del Parmigianino, soprattutto confrontando l'opera con altri ritratti antecedenti il viaggio romano, con i quali ha in comune la forte resa psicologica, l'illuminazione forte ed espressiva, il risalto dato alla mano, ornata da anelli. Essa sembra citare, abbastanza puntualmente, la mano deformata dal riflesso nello specchio convesso dell\"'Autoritratto giovanile\" a Vienna. \nIl protagonista appare infatti a mezza figura mentre, appoggiandosi ad un piano coperto da un costoso ed esotico tappeto orientale, solleva un grosso volume aperto, avvicinandoselo e assestandolo su una diagonale, che d\u00e0 alla composizione un aspetto molto dinamico. \nEgli indossa un'ampia casacca nera e un berretto dello stesso colore. Dalla giubba spunta la camicia bianca con polsino pieghettato (con veloci pennellate di bianco) e una manica purpurea. Il volto, indagato con attento realismo, mostra capelli crespi, corti e neri, e una folta barbetta. Alcuni solchi sul viso indicano l'et\u00e0 matura dell'uomo, tra i trenta e i quaranta, e molto originale \u00e8 la posa del volto, ruotato leggermente verso il basso e con lo sguardo rialzato in avanti, per met\u00e0 in ombra, che in quanto a originalit\u00e0 e forza espressiva gareggia coi migliori esempi di ritrattistica di Tiziano dell'epoca. Lo sfondo \u00e8 verde molto scuro, con una fascia dorata che simula una stola ricamata, decorata da candelabre."}
{"id": "3598572", "revid": "110157", "url": "https://it.wikipedia.org/wiki?curid=3598572", "title": "Ramstein-Miesenbach", "text": "Ramstein-Miesenbach \u00e8 una citt\u00e0 di 7.359 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Ramstein-Miesenbach."}
{"id": "3598574", "revid": "287204", "url": "https://it.wikipedia.org/wiki?curid=3598574", "title": "Astraphon", "text": "La Astraphon Superdisco \u00e8 stata una casa discografica italiana attiva tra gli anni cinquanta e gli anni sessanta.\nStoria della Astraphon.\nL'Astraphon venne fondata nel 1957 dal maestro Aldo Pagani, noto per essere uno dei componenti del sestetto di Renato Carosone, nonch\u00e9 titolare delle edizioni musicali A. Pagani.\nLa sede della Astraphon fu dapprima in piazzale Cadorna 11, poi in via Piatti 8.\nPer la distribuzione si appoggiava alla Meazzi.\nL'etichetta pubblic\u00f2 sia dischi di jazz che di musica leggera.\nTra gli artisti pubblicati ricordiamo Jimmy Fontana, Ennio Sangiusto, Eraldo Volont\u00e8 e Mara Del Rio.\nI dischi pubblicati.\nPer la datazione ci si basa sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci si basa sulla numerazione del catalogo, se esistenti, vengono riportati oltre all'anno il mese e il giorno (quest'ultimo dato si trova, a volte, stampato sul vinile).\nEP.\nIn alcuni EP la sigla E. \u00e8 inserita prima della numerazione, in altri invece dopo."}
{"id": "3598576", "revid": "110157", "url": "https://it.wikipedia.org/wiki?curid=3598576", "title": "Otterberg", "text": "Otterberg \u00e8 una citt\u00e0 di 5.211 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Otterberg."}
{"id": "3598577", "revid": "124808", "url": "https://it.wikipedia.org/wiki?curid=3598577", "title": "Fitz &amp; the Tantrums", "text": ""}
{"id": "3598578", "revid": "1494169", "url": "https://it.wikipedia.org/wiki?curid=3598578", "title": "Sacra Famiglia con angeli", "text": ""}
{"id": "3598580", "revid": "709565", "url": "https://it.wikipedia.org/wiki?curid=3598580", "title": "Adri\u00e1n Gonz\u00e1lez (giocatore di baseball)", "text": "Figlio di genitori messicani, suo fratello \u00e8 l'ex compagno di squadra Edgar Gonz\u00e1lez. Il padre \u00e8 stato un giocatore della nazionale di baseball del Messico.\nCarriera.\nFlorida Marlins (2000-2003).\nGonzalez fu selezionato dai Florida Marlins come prima scelta assoluta del draft MLB del 2000. Proveniva dalla scuola superiore \"Eastlake High\" di Chula Vista, California.\nI Marlins lo mandarono a giocare nelle leghe minori. Nel 2001, giocando in \"Singolo A\" con i Kane County Cougars, ebbe una media battuta di.312 con 17 fuoricampo e 103 punti battuti a casa (RBI) in 127 partite giocate.\nTexas Rangers (2004-2005).\nL'11 giugno 2003 Gonz\u00e1lez fu ceduto ai Texas Rangers, insieme a Ryan Snare e Will Smih, in cambio di Ugueth Urbina.\nAdrian Gonz\u00e1lez esord\u00ec in MLB il 18 aprile 2004, al Safeco Field di Seattle, contro i Seattle Mariners. Nella squadra di American League (AL), in due anni, gioc\u00f2 59 partite con una media battuta di.229, 7 fuoricampo e 24 punti battuti a casa.\nIl 6 gennaio 2006 Gonz\u00e1lez \u00e8 stato ceduto ai San Diego Padres con il lanciatore Chris Young e l'esterno Terrmel Sledge. In cambio, i Rangers hanno ricevuto Adam Eaton e Akinori Otsuka.\nSan Diego Padres (2006-2010).\nNel suo primo anno in California, il 23 luglio 2006 fu nominato giocatore della settimana della National League (NL). Nella stagione 2006 fu il migliore dei Padres nella media battuta (.304) e nei fuoricampo (24)., e fu nominato Most Valuable Player (MVP) della squadra.\nIl 31 marzo 2007 Gonz\u00e1lez ha firmato con i Padres un contratto per 9,5 milioni di dollari in quattro anni, con un'opzione per il 2011 di 5,5 milioni di dollari. Nella stagione 2007 \u00e8 stato il migliore dei Padres in molte statistiche offensive, tra cui fuoricampo (30) e punti battuti a casa (101), con una media battuta di.282.\nNel 2008 venne convocato per la prima volta all'All-Star Game. Fece 1 su 3 in battuta con un singolo, e con una volata di sacrificio consent\u00ec a Miguel Tejada degli Houston Astros di segnare punto. Ha chiuso la stagione 2008 con una media battuta di.279 e ancora una volta ha primeggiato nelle statistiche di squadra con 36 fuoricampo e 119 punti battuti a casa. Ha vinto il suo primo guanto d'oro come miglior prima base difensivo della National League, ed \u00e8 stato nominato MVP della squadra dei Padres per la seconda volta. Sempre nel 2008 stabil\u00ec i suoi primati personali per partite giocate (162 su 162 di \"regular season\") e punti battuti a casa (119) in una singola stagione.\nNella stagione 2009 \u00e8 stato il primatista della National League nelle basi per ball con 119, e ha stabilito il suo record personale di 40 fuoricampo in una stagione. \u00c8 stato nominato MVP dei Padres per la terza volta.\nIl 24 maggio 2010 \u00e8 stato nominato giocatore della settimana della National League per la quarta volta in carriera. Il 2 giugno Gonzalez ha battuto un \"walk-off grand slam\", un fuoricampo da quattro punti all'11\u00b0 inning che ha messo fine alla partita con la vittoria 5-1 dei Padres sui New York Mets.. Nel mese di luglio, Gonzalez \u00e8 stato scelto per partecipare all'All-Star Game per la terza volta consecutiva. Nella stagione 2010 ha battuto 176 valide su 591 turni alla battuta, per una media battuta di.298. Ha avuto 93 basi per ball e 114 strikeout; nelle basi per ball \u00e8 stato terzo nella National League, dietro solo a Prince Fielder (114) e Albert Pujols (103).. Ha chiuso con 31 fuoricampo, 101 punti battuti a casa e 87 punti segnati in 160 partite. \u00c8 stato nominato MVP del team per il terzo anno consecutivo e per la quarta volta in assoluto con i Padres.\nIl 6 dicembre 2010 Gonzalez \u00e8 stato ceduto ai Boston Red Sox in cambio di quattro giocatori, il lanciatore Casey Kelly, il prima base Anthony Rizzo, l'esterno Reymond Fuentes, ed Eric Patterson.\nBoston Red Sox (2011-2012).\nIl 15 aprile 2011 Gonz\u00e1lez ha firmato con i Red Sox un'estensione del contratto per sette anni del valore xomplessivo di 154 milioni di dollari fino alla stagione 2018.. Il 19 giugno 2011 ha colpito la sua 1000\u00aa valida in carriera, un triplo al quarto inning contro i Milwaukee Brewers. A giugno \u00e8 stato scelto come giocatore del mese dell'American League (AL), e a luglio ha partecipato all'All-Star Game. Ha chiuso la stagione 2011 con una media battuta di.338 (3\u00b0 in AL), 27 fuoricampo e 117 punti battuti a casa (3\u00b0 in AL).\nNella stagione 2012 Adrian Gonzalez ha giocato 123 partite con i Red Sox, con una media battuta di.300, 15 fuoricampo e 86 punti battuti a casa, fino al 25 agosto, quando \u00e8 stato ceduto ai Los Angeles Dodgers in uno scambio che ha coinvolto sette giocatori. Oltre a Gonzalez, hanno lasciato Boston per Los Angeles Josh Beckett, Carl Crawford e Nick Punto, mentre in senso opposto hanno viaggiato Allen Webster, Ivan De Jesus e James Loney.\nLos Angeles Dodgers (2012-2017).\nGonz\u00e1lez ha concluso la stagione giocando 36 partite nelle file dei Dodgers. Complessivamente, in 159 partite giocate nel 2012 ha avuto una media battuta di.299, con 18 fuoricampo e 108 punti battuti a casa.\nAtlanta Braves (2017).\nIl 16 dicembre 2017 i Dodgers scambiarono Gonz\u00e1lez, Charlie Culberson, Scott Kazmir, Brandon McCarthy pi\u00f9 un compenso monetario, con gli Atlanta Braves, in cambio dell'esterno Matt Kemp. Subito dopo lo scambio, i Braves designarono Gonzalez per il riassegnamento, e dopo due giorni lo svincolarono dalla squadra.\nNew York Mets (2018).\nIl 18 gennaio 2018, Gonz\u00e1lez firm\u00f2 un contratto di un anno con i New York Mets. Il 10 giugno fu svincolato dai Mets.\nNazionale.\nCon la nazionale di baseball del Messico ha disputato il World Baseball Classic 2006, 2009, 2013 e 2017."}
{"id": "3598583", "revid": "110157", "url": "https://it.wikipedia.org/wiki?curid=3598583", "title": "Landstuhl", "text": "Landstuhl \u00e8 una citt\u00e0 di abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Landstuhl."}
{"id": "3598586", "revid": "110157", "url": "https://it.wikipedia.org/wiki?curid=3598586", "title": "Bann (Germania)", "text": "Bann \u00e8 un comune di 2.226 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Landstuhl."}
{"id": "3598589", "revid": "110157", "url": "https://it.wikipedia.org/wiki?curid=3598589", "title": "Hauptstuhl", "text": "Hauptstuhl \u00e8 un comune di 1.245 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Landstuhl."}
{"id": "3598591", "revid": "110157", "url": "https://it.wikipedia.org/wiki?curid=3598591", "title": "Kindsbach", "text": "Kindsbach \u00e8 un comune di 2.407 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Landstuhl."}
{"id": "3598592", "revid": "110157", "url": "https://it.wikipedia.org/wiki?curid=3598592", "title": "Mittelbrunn", "text": "Mittelbrunn \u00e8 un comune di 689 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Landstuhl."}
{"id": "3598594", "revid": "110157", "url": "https://it.wikipedia.org/wiki?curid=3598594", "title": "Oberarnbach", "text": "Oberarnbach \u00e8 un comune di 428 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Landstuhl."}
{"id": "3598595", "revid": "270833", "url": "https://it.wikipedia.org/wiki?curid=3598595", "title": "150\u00aa Panzerbrigade", "text": ""}
{"id": "3598596", "revid": "984922", "url": "https://it.wikipedia.org/wiki?curid=3598596", "title": "Rudolf Wolke", "text": "Professionista dal 1927 al 1938, vinse la medaglia d'argento ai Campionati del mondo nella categoria dilettanti nel 1927, anno in cui si aggiudic\u00f2 anche il Deutschland Tour. La sua carriera si concluse con lo scoppio della Seconda guerra mondiale."}
{"id": "3598598", "revid": "61051", "url": "https://it.wikipedia.org/wiki?curid=3598598", "title": "Arado Ar 432", "text": ""}
{"id": "3598599", "revid": "61051", "url": "https://it.wikipedia.org/wiki?curid=3598599", "title": "Arado Ar 532", "text": ""}
{"id": "3598600", "revid": "61051", "url": "https://it.wikipedia.org/wiki?curid=3598600", "title": "Arado Ar 632", "text": ""}
{"id": "3598602", "revid": "42395924", "url": "https://it.wikipedia.org/wiki?curid=3598602", "title": "Julia Efimova", "text": ""}
{"id": "3598603", "revid": "92723", "url": "https://it.wikipedia.org/wiki?curid=3598603", "title": "Free Trade Zone di Ras Al Khaimah", "text": "La Free Trade Zone di Ras Al Khaimah \u00e8 una delle Free Zone degli Emirati Arabi Uniti (UAE) e si trova nell'Emirato di Ras al-Khaimah, precisamente nella parte pi\u00f9 a nord degli UAE a 45 minuti di distanza da Dubai. \u00c8 stata fondata nel maggio del 2000 con Decreto Governativo di Sua Altezza lo Sceicco Saqr bin Muhammad al-Qasimi, Governatore di Ras al Khaimah e vede Sua Altezza lo Sceicco Faisal Bin Saqr Al Qassimi, in qualit\u00e0 Presidente.\nLa Free Zone di Ras al-Khaima \u00e8 composta da cinque aree \u2013Distretto per il Business, Parco Industriale, Tecnologico, Parco Aviazione e Comprensorio Accademico e possiede inoltre Uffici di rappresentanza all'estero in Turchia, India, Germania e Stati Uniti d'America. Inoltre \u00e8 la prima Free Zone in grado di offrire centri di promozione e business centres in quattro zone degli Emirati Arabi.\nDistretto Business.\nIl Distretto Business della Free Zone di Ras al Khaimah \u00e8 composto da 5 edifici\u00a0\u2013 dal BC 1 al 4 e l'ufficio dell'Amministrazione. Quest'area si trova esattamente nel cuore del distretto economico di Ras al Khaimah.\nParco Industriale.\nIl parco industriale \u00e8 situato lungo la Costal Road a circa 18 kilomentri a nord di Ras al Khaimah ed \u00e8 vicino anche a Hilaylah Island. Si trova a 6 kilomentri del Porto Saqr, coprendo un'area complessiva di 128 ettari. Sviluppato per ospitare progetti industriali importanti, come per esempio attivit\u00e0 di stoccaggio e approvvigionamento energetico. L'area \u00e8 attrezzata con alloggi staff, ufficio doganale e altri centri per garantire un supporto di carattere amministrativo.\nIl parco industriale chiamato Al Ghayl \u00e8 situato a Sud di Ras al Khaimah e comprende un'area di 223 ettari dedicata a progetti industriali.\nParco Tecnologico.\nSituato a Sud dell'Emirato, gode di una posizione vicina all'aeroporto Internazionale di Ras al Khaimah e a Dubai attraverso la Emirates Road. Occupa un'area di 100 ettari e si trova precisamente di fronte al resort Al Hamra Village. Si trova in un'area in rapida espansione, focalizzata nell'industria di materiale elettrico e automatizzazioni industriali che hanno lo scopo di migliorare la qualit\u00e0 della vita.\nParco Aviazione.\nSituato nell'aeroporto di Ras al Khaimah e in grado di occupare un'area di 75.000 metri quadrati, il parco aviazione \u00e8 specializzato nelle operazioni di mantenimento, riparazione e correzione (MRO).\nComprensorio accademico.\nQuest'area ospita istituzioni educative in grado di offrire programmi per Ras al Khaimah e il resto degli Emirati Arabi. La parte centrale (aree accademiche 1&amp;2) si trova nelle vicinanze del distretto Business della RAK FTZ. Diversi istituti hanno gi\u00e0 scelto di stabilirsi all'interno della Free Zone creando un campus separato.\nRAK FTZ Uffici Internazionali.\nIndia.\nL'ufficio in India della RAK Free Trade Zone si trova a Mumbai e ufficialmente \u00e8 divenuto operativo dall'Agosto del 2005, trasformando la RAK Free Trade Zone nella prima ad avere un ufficio di rappresentanza in India. La maggioranza di clienti della Free Zone di RAK provengono dall'India.\nTurchia.\nL'ufficio di rappresentanza in Turchia ha aperto nel 2007 e si trova in una delle aree pi\u00f9\nprestigiose di Istanbul, la zona di Levent. RAK Free Trade Zone \u00e8 l'unica Free Zone con un ufficio di rappresentanza in Turchia.\nGermania.\nL'ufficio di rappresentanza situato in Germania ha aperto nel 2008 in risposta al crescente interesse del mercato tedesco per la RAK Free Zone. Si trova nel Media Park di Colonia ed \u00e8 il centro delle attivit\u00e0 della RAK Free Zone nell'Europa centrale.\nUSA.\nLa RAK Free Zone ha aperto un ufficio negli Stati Uniti d'America nel 2009 a Miami Florida, per ricollocarsi nel 2011 a Washington DC.\nI business e promotion centre della RAK Free Zone.\nLa Free Zone di Ras al Khaimah ha centri promozionali e per il business a Dubai ed Abu Dhabi.\nLa RAK Free Zone ha attualmente due Business/Promotion centre a Dubai: RAK Business Centre Fairmont \u00e8 un centro attrezzato per il business con uffici della RAK Free Trade Zone ed \u00e8 situato al settimo piano del Fairmont Hotel di Dubai, nel distretto finanziario di Dubai su Sheik Zayed Road, vicino al World Trade Centre di Dubai, al Convention Centre internazionale di Dubai, le Emirates Towers, il Dubai International Financial Centre (DIFC) e il Burj Khalifa.\nFestival City Centre \u00e8 un secondo ufficio per l'innovazione e la promozione della RAK Free Trade Zone situato nel Dubai Festival City a Dubai.\nAbu Dhabi\nLa RAK Free Trade Zone possiede anche un centro per l'innovazione e promozione ad Abu Dhabi presso l'Abu Dhabi Mall.\nRAK Free Trade Zone Aziende Internazionali \u00e8 l'autorit\u00e0 della Free Zone di Ras al Khaimah fornisce assistenza per la creazione di societ\u00e0 internazionali attraverso agenti registrati."}
{"id": "3598608", "revid": "228587", "url": "https://it.wikipedia.org/wiki?curid=3598608", "title": "Latvijas kauss 2011-2012", "text": "La Coppa di Lettonia 2011-2012 (in lettone \"Latvijas kauss\") \u00e8 stata la 70\u00aa edizione del torneo a eliminazione diretta. \u00c8 iniziata il 29 maggio 2011 ed \u00e8 terminata il 12 maggio 2012. Lo Skonto ha vinto il trofeo per l'ottava volta, battendo in finale il Metalurgs Liep\u0101ja ai rigori dopo aver pareggiato durante i tempi regolamentari.\nPrimo turno.\nLe partite si sono giocate tra il 29 maggio e il 6 giugno 2011.\nSecondo turno.\nLe partite si sono giocate tra il 14 e il 21 giugno 2011.\nTerzo turno.\nLe partite si sono giocate tra il 1\u00ba e il 17 luglio 2011.\nSpareggio per gli ottavi di finale.\nLa partita si \u00e8 giocata il 17 luglio 2011.\nOttavi di finale.\nLe partite si sono giocate il 30 e il 31 luglio 2011.\nQuarti di finale.\nLe partite si sono giocate tra il 17 e il 18 marzo 2012.\nSemifinali.\nLe partite si sono giocate l'11 aprile 2012."}
{"id": "3598615", "revid": "599013", "url": "https://it.wikipedia.org/wiki?curid=3598615", "title": "David Rikl", "text": "Carriera.\nMancino naturale passa tra i professionisti nel 1989. In carriera si \u00e8 specializzato nel doppio ma nonostante questo \u00e8 riuscito ad entrare tra i primi 100 della classifica singolare raggiungendo come miglior risultato il 41\u00ba posto al 2 maggio 1994.\nNel doppio ha raggiunto 53 finali vincendone 30 ed \u00e8 arrivato fino al 4\u00ba posto in classifica il 20 agosto 2001. Ha formato per diversi anni insieme a Ji\u0159\u00ed Nov\u00e1k un vincente team di doppio, insieme infatti hanno conquistato 13 titoli ATP e raggiunto una finale, poi persa, a Wimbledon.\nNel 2004 raggiunge la sua seconda finale in un torneo del Grande Slam, questa volta agli US Open insieme a Leander Paes ma ne esce nuovamente sconfitto.\nSi \u00e8 ritirato ufficialmente nel 2005."}
{"id": "3598618", "revid": "123171863", "url": "https://it.wikipedia.org/wiki?curid=3598618", "title": "Pickin' Up the Pieces (Fitz and The Tantrums)", "text": "Pickin' Up the Pieces \u00e8 l'album di debutto del gruppo musicale soul statunitense Fitz and The Tantrums. Prodotto da Chris Seefried e dal cantante Michael Fitzpatrick, l'album \u00e8 stato pubblicato negli Stati Uniti il 24 agosto 2010 dall'etichetta indipendente Dangerbird Records. Dopo il successo del loro primo EP \"Songs for a Breakup, Vol. 1\" e del loro tour, Dangerbird ha firmato un contratto con la band, che ha subito iniziato a lavorare sul loro primo album.\nL'album ha raggiunto la seconda posizione nella classifica Top Heatseekers di \"Billboard\" e ha ricevuto recensioni positive da parte dei critici musicali."}
{"id": "3598621", "revid": "599013", "url": "https://it.wikipedia.org/wiki?curid=3598621", "title": "Natalija Syl'janova", "text": "Playmaker di 173, ha giocato con Priolo in Serie A1.\nStatistiche.\n\"Dati aggiornati al 31 luglio 2011.\""}
{"id": "3598624", "revid": "984922", "url": "https://it.wikipedia.org/wiki?curid=3598624", "title": "Quinazolinone", "text": "Il quinazolinone \u00e8 un composto eterociclico.\nEsistono due isomeri strutturali, il \"2-quinazolinone\" e il \"4-quinazolinone\". L'isomero 4 \u00e8 il pi\u00f9 comune.\nDerivati.\nI quinazolinoni sono anche una classe di farmaci che agiscono come sedativi e ipnotici, che contengono un nucleo \"4-quinazolinone\" nella loro struttura. Il loro utilizzo \u00e8 stato anche proposto per il trattamento del cancro \nGli esempi includono l'afloqualone, il cloroqualone, il diproqualone e il metaqualone. "}
{"id": "3598626", "revid": "178779", "url": "https://it.wikipedia.org/wiki?curid=3598626", "title": "Eppan-Appiano", "text": ""}
{"id": "3598627", "revid": "123380058", "url": "https://it.wikipedia.org/wiki?curid=3598627", "title": "Ordine reale di Kalakaua", "text": "L'ordine reale di Kal\u0101kaua I \u00e8 stato un ordine cavalleresco hawaiano.\nStoria.\nL'ordine \u00e8 stato fondato il 28 settembre 1875 dal re Kal\u0101kaua I per commemorare la sua ascesa al trono del Regno delle Hawaii avvenuta il 12 febbraio 1874. Questo ordine venne garantito sia agli hawaiani che agli stranieri per grandi servizi nei confronti del monarca e del regno delle Hawaii. L'ultimo conferimento di quest'ordine fu da parte della regina Lili\u02bbuokalani il 1\u00ba agosto 1892 in quanto nel 1893 l'ordine divenne obsoleto con la caduta della monarchia.\nClassi.\nL'ordine veniva concesso in quattro classi ordinarie pi\u00f9 una straordinaria come segue:\nL'ordine, \u00e8 stato concesso 239 volte dal re Kal\u0101kaua, e 15 volte dalla sorella Liliuokalani.\nIn tutto ci sono stati 38 cavalieri di gran croce, 49 grand'ufficiali, 95 commendatori e 73 compagni.\nStipendio.\nI riceventi dell'ordine che erano residenti nelle Hawaii ricevevano sino alla loro morte un salario corrispondente al loro grado: 150$ per cavaliere di gran croce, 125$ per grand'ufficiale, 100$ per commendatore e 50$ per compagno.\nGran consiglio.\nIl gran consiglio dell'ordine radunava tutti gli insigniti residenti sulle isole Hawaii e si teneva ogni anno il 12 febbraio. I membri assenti al meeting annuale e senza debita giustificazione dovevano pagare una somma di 20$ come penalit\u00e0.\nInsigniti notabili.\nGli unici insigniti del titolo di cavaliere di gran croce con collare sono stati il principe del Galles Alberto Edoardo di Sassonia-Coburgo-Gotha (nel 1881) e il re Kal\u0101kaua delle Hawaii (nel 1881)."}
{"id": "3598634", "revid": "15756", "url": "https://it.wikipedia.org/wiki?curid=3598634", "title": "Vanni L\u00f2riga", "text": "Biografia.\nLa carriera militare e sportiva.\nDi famiglia lurese, Vanni L\u00f2riga \u00e8 nato a Isili (Provincia del Sud Sardegna), ove suo padre, militare di carriera, prestava servizio. Negli anni \u201830 il padre si trasferisce con tutta la famiglia nella nuova destinazione di Torino, ove L\u00f2riga completa la sua istruzione scolastica; nel 1942 si affaccia all'atletica leggera, come podista e marciatore agonista, ma con scarsi risultati.\nAlla fine degli anni '40, L\u00f2riga inizia la carriera militare come ufficiale dei bersaglieri, ed esordisce come allenatore della squadra del 1\u00ba reggimento bersaglieri e, poi, della Regione Militare centrale. Nel 1957 gli viene assegnata la cattedra di atletica leggera, che terr\u00e0 sino al 1960, presso la Scuola militare di Educazione fisica di Orvieto; ivi introduce la disciplina dell'orienteering, compilando le prime dispense pubblicate in Italia. Contemporaneamente assume il comando del plotone dei pugili dell'Esercito che, allenato da Natalino Rea e da Armando Poggi, conquista tre ori (con il bersagliere Musso, il Vigile del fuoco Benvenuti e l'artigliere corazzato De Piccoli), ai Giochi Olimpici di Roma nel 1960.\nSuccessivamente gli \u00e8 affidato il comando di compagnia del 4\u00ba reggimento corazzato Legnano e, nel 1963, \u00e8 trasferito a Montelibretti, per allenare la Nazionale militare di Pentathlon moderno (che componeva per intero la Nazionale maggiore di tale sport); dopo un periodo al comando della 1\u00aa compagnia speciale atleti della Cecchignola e come capo ufficio stampa del Ministero della difesa, nel 1967, L\u00f2riga lascia le Forze Armate, con il grado di maggiore, per intraprendere la carriera giornalistica.\nLa carriera di giornalista e scrittore.\nGi\u00e0 nei primi anni '50, Vanni L\u00f2riga aveva effettuato alcune collaborazioni sui quotidiani Il Paese e Paese Sera, con Antonio Ghirelli responsabile delle pagine sportive. Nel 1956 era stato inviato a titolo di premio e per aggiornamento professionale ad assistere ai Giochi Olimpici di Melbourne; in qualit\u00e0 di dirigente sportivo, aveva presenziato ai Giochi di Roma del 1960 e, in rappresentanza dell'Ufficio stampa del Ministero della Difesa, anche a quelli di Tokyo 1964. Assunta la direzione del Corriere dello Sport, Ghirelli si ricorda di L\u00f2riga quando gli si pone il problema di rimpiazzare il dimissionario articolista Cesare Lanza; affida quindi al tecnico sardo la responsabilit\u00e0 dei servizi di atletica leggera.\nSino al 1992, per oltre venticinque anni, Vanni L\u00f2riga \u00e8 capo servizio del quotidiano sportivo nazionale, firmando articoli di atletica, basket e altri sport. \u00c8 inviato speciale del giornale per tutte le successive Olimpiadi, sino al 1992. \u00c8 a Monaco di Baviera, nel 1972, quando un commando di otto palestinesi di Settembre Nero compie un'azione terroristica che si concluder\u00e0 con la strage di undici atleti israeliani, un poliziotto tedesco e cinque fedayn; per seguire in prima fila l'evolversi del drammatico avvenimento, L\u00f2riga scavalca la recinzione del villaggio olimpico, dichiarata \"off-limits\" dalle forze di polizia tedesche e si procura una frattura esposta della tibia e del perone, che richiede 48 punti di sutura.\nPassato alla \"Stampa\" di Torino, L\u00f2riga \u00e8 inviato speciale anche ad Atlanta 1996. Collabora poi con \"l'\u00c9quipe\" di Parigi e per il \"Marca\" di Madrid. Dal maggio 2012 \u00e8 direttore di \"Athlon\", la rivista della FIJLKAM-Federazione Italiana Judo Lotta Karate Arti Marziali.\nContemporaneamente si dedica alla pubblicazione di libri specializzati. Vince due volte il premio letterario CONI-USSI per la cronaca e per l'inchiesta; con il libro \"La corsa alla salute\", scritto insieme al mezzofondista Franco Fava, \u00e8 segnalato per il Premio Bancarella.\nIl suo volume \"Roma olimpica. La meravigliosa estate del 1960\", scritto per celebrare il cinquantenario dell'Olimpiade romana, \u00e8 stato ufficialmente presentato e consegnato dall'autore al Presidente della repubblica Giorgio Napolitano.\nCuriosit\u00e0.\nNel gennaio 1966, il maggiore L\u00f2riga neg\u00f2 al militare Gianni Gross, primatista italiano dei 100 e dei 200m rana, il permesso di partecipare alla trasferta a Brema della Nazionale italiana di nuoto, essendo il nuotatore contemporaneamente impegnato nel Campo d'arme della 1\u00aa Compagnia Speciale Atleti, di cui L\u00f2riga era comandante. Tale presa di posizione del maggiore sardo, salv\u00f2 la vita al ranista, in quanto tutti i compagni di squadra del nuotatore persero la vita nel tragico incidente aereo del 26 gennaio 1966, insieme all'allenatore Paolo Costoli e al telecronista Nico Sapio."}
{"id": "3598643", "revid": "2167671", "url": "https://it.wikipedia.org/wiki?curid=3598643", "title": "Giovanni Battista Zampironi", "text": " Fu un pioniere dell'industria insettifuga e insetticida ed \u00e8 ricordato per aver inventato lo zampirone.\nBiografia.\nFiglio secondogenito di Giovanni Battista e di Anna Monterumici, di agiata famiglia borghese, nacque nel 1836 a Spinea nel veneziano. Ricevette la prima istruzione da Antonio Monterumici, lo zio materno, ingegnere municipale, dimostrando precocemente il proprio interesse per le scienze. Frequent\u00f2 il liceo Santa Caterina (poi Foscarini) di Venezia, dove si distinse nell'attivit\u00e0 di laboratorio, iscrivendosi poi all'Universit\u00e0 di Padova. Si laure\u00f2 in chimica farmaceutica il 22 dicembre 1859 discutendo una tesi sull'olio di fegato di merluzzo (che dedic\u00f2 allo zio).\nPossedeva due farmacie a Venezia (\"alla Fortuna\" in Salizzada San Mois\u00e8, San Marco 1494, la bottega di famiglia attigua alla sua abitazione, e \"Zampironi\", di fronte all'ex Cinema San Marco) e una a Spinea (lungo l'attuale via Roma). A queste si aggiungeva il \"Premiato laboratorio Zampironi\" a Mestre in borgo San Rocco (l'attuale via Manin), dal 1862, dove mise a punto la sua specialit\u00e0 \"Fidibus insettifughi\", meglio noto come zampirone.\nProprio nel laboratorio sito in borgo San Rocco venivano prodotti e inscatolati gli \"zampironi\" da maestranze principalmente femminili; lo stabilimento sul finire del secolo si trasfer\u00ec a Carpenedo, tra via San Don\u00e0 e via Vallon.\nMor\u00ec nel 1906 nel suo palazzetto (attuale villa Franchi) a Orgnano di Spinea. Fu inumato nel cimitero di Spinea, in una semplice sepoltura comprendente una lapide sulla quale \u00e8 incisa un'ape stilizzata.\nIntitolazioni.\nNel 2012 il comune di Venezia gli ha intitolato la rotonda di via Circonvallazione a Mestre, non lontano dal luogo in cui sorgeva il suo laboratorio."}
{"id": "3598648", "revid": "167951", "url": "https://it.wikipedia.org/wiki?curid=3598648", "title": "Amore (film 1936)", "text": ""}
{"id": "3598649", "revid": "486946", "url": "https://it.wikipedia.org/wiki?curid=3598649", "title": "Monte Citorio", "text": ""}
{"id": "3598670", "revid": "729019", "url": "https://it.wikipedia.org/wiki?curid=3598670", "title": "Isola Laut", "text": "L'isola Laut \u00e8 un'isola della provincia del Kalimantan Meridionale, Indonesia.\nGeografia.\nL'isola ha una superficie di 2.056,7\u00a0km\u00b2 il che la rende la 198\u00b0 isola al mondo per dimensioni. Laut ha uno sviluppo costiero di 259,7\u00a0km e raggiunge l'altezza massima di 725 metri s.l.m.; l'isola ha un clima equatoriale ed \u00e8 abitata solo in alcuni modesti centri urbani costieri. Si segnala in particolare la cittadina di Kotabaru, nella parte settentrionale dell'isola, all'imboccatura del canale che la separa dall'isola di Borneo."}
{"id": "3598671", "revid": "2091899", "url": "https://it.wikipedia.org/wiki?curid=3598671", "title": "Ordine di Faysal I", "text": "L'ordine di Faysal I era un'onorificenza del regno dell'Iraq, cessata poi con l'avvento della repubblica irachena.\nStoria.\nL'ordine venne fondato nel 1932 da Faysal I, primo re dell'Iraq, come ricompensa destinata a premiare quanti si fossero largamente distinti nei confronti del re o dello stato iracheno.\nClassi.\nL'ordine veniva concesso in tre gradi di benemerenza:"}
{"id": "3598675", "revid": "729019", "url": "https://it.wikipedia.org/wiki?curid=3598675", "title": "Albatros B.II", "text": "L'Albatros B.II, designazione aziendale L 2, era un biplano da ricognizione biposto sviluppato dall'allora azienda tedesco imperiale Albatros Flugzeugwerke GmbH e prodotto, oltre che dalla stessa, su licenza da alcune altre aziende aeronautiche negli anni dieci del XX secolo.\nUtilizzato principalmente dalla Luftstreitkr\u00e4fte, la componente aerea del Deutsches Heer (l'esercito imperiale tedesco), il B.II venne prodotto in un buon numero di esemplari anche su licenza in Svezia rimanendo in servizio operativo fino al 1929.\nStoria del progetto.\nDopo aver sviluppato il loro primo velivolo, l'L 1 meglio noto con la designazione Idflieg B.I, venne affidato un nuovo progetto ad Ernst Heinkel che basandosi sul primo modello disegn\u00f2 un velivolo che pur rispecchiando la stessa impostazione generale del suo predecessore e comune ai modelli del periodo, un monomotore biplano con carrello fisso, risult\u00f2 particolarmente riuscito. Portato in volo per la prima volta nel 1914, l'L 2 infatti riusc\u00ec ad imporsi sul nascente mercato dell'aviazione non solo nel paese d'origine ma anche all'estero facendo conoscere il marchio Albatros.\nIl velivolo si differenziava dal suo predecessore per pochi particolari, una velatura dall'apertura ridotta ed una motorizzazione basata su vari modelli che esprimevano una potenza fino ai 120 PS (88 kW), tuttavia le prestazioni offerte risultarono ragguardevoli. Durante un volo nel 1914 il velivolo riusc\u00ec a raggiungere la quota di 4 500 m stabilendo un primato mondiale.\nSottoposto all'attenzione delle autorit\u00e0 militari dell'Idflieg l'L 2 venne dichiarato idoneo al servizio per uso militare e destinato ai reparti di osservazione e ricognizione aerea della Luftstreitkr\u00e4fte. La tipologia del velivolo rientrava nella classe designata dall'autorit\u00e0 militare tedesco imperiale B-Typ, le cui specifiche imponevano un modello monomotore biposto biplano, per cui assunse la designazione ufficiale B.II mentre al precedente L 1 venne assegnato il B.I.\nBen presto questo tipo di velivolo manifest\u00f2 dei problemi nelle missioni in condizioni operative durante la prima guerra mondiale: come nei pari ruolo, l'osservatore sedeva all'interno dell'abitacolo anteriore mentre il pilota occupava quello verso coda ma questo limitava di molto lo spazio visivo di entrambi i membri dell'equipaggio. Inoltre l'introduzione dei primi scout, i progenitori dei pi\u00f9 moderni caccia, equipaggiati con un poco efficace ma comunque pericoloso armamento, resero il B.II ed i suoi equivalenti molto vulnerabile. Da questa esperienza l'Idflieg emise una nuova specifica dove si invert\u00ec la posizione dei membri dell'equipaggio e si equipaggi\u00f2 con una mitragliatrice difensiva la postazione dell'osservatore, il C-Typ.\nIl modello venne sviluppato inoltre in una variante idrovolante a scarponi, conosciuta come W.I o B.II-W, e in una da addestramento-multiruolo, designazione Idflieg B.IIa, dotata di una velatura dalla maggiore apertura ed appositamente realizzata per facilitare la formazione dei nuovi equipaggi.\nSuccessivamente, grazie alla disponibilit\u00e0 di unit\u00e0 motrici della maggior potenza, venne sviluppato un nuovo modello che assunse la designazione Albatros B.III, prodotto in un numero limitato di esemplari.\nTecnica.\nL'Albatros B.II riproduceva l'aspetto, divenuto per l'epoca convenzionale, che la tecnologia del tempo abbinata alla necessit\u00e0 di velocit\u00e0, costi di produzione e rispetto delle specifiche Idflieg, consentivano alle aziende pioniere dell'aviazione militare: monomotore biposto con fusoliera realizzata interamente in legno, velatura biplana e carrello fisso.\nLa fusoliera, una semi-monoscocca realizzata con struttura in legno con rivestimento multistrato, era caratterizzata da due abitacoli aperti in tandem, l'anteriore destinato all'osservatore ed il posteriore al pilota. Posteriormente terminava in un impennaggio classico monoderiva caratterizzato da una pinna dorsale triangolare raccordata al timone e piani orizzontali controventati da una coppia di montanti obliqui per lato, in una foggia \"a freccia\" che caratterizzer\u00e0 anche i successivi modelli dell'azienda.\nLa configurazione alare era biplana con ala superiore dall'apertura leggermente superiore dell'inferiore, entrambe caratterizzate da un sensibile angolo di diedro positivo. Nei modelli iniziali erano collegate tra loro da una tripla coppia di montanti per lato adottando successivamente una configurazione a doppia coppia di montanti, sempre integrati da tiranti in cavetto in acciaio.\nIl carrello d'atterraggio era fisso, molto semplice, montato su una struttura tubolare al di sotto della fusoliera, dotato di ruote di grande diametro collegate da un asse rigido ed integrato posteriormente con un pattino d'appoggio ammortizzato.\nLa propulsione era affidata ad un motore Mercedes D.II, un 6 cilindri in linea raffreddato a liquido capace di erogare una potenza pari a 120 PS (88 kW), posizionato all'apice anteriore della fusoliera, racchiuso da un cofano metallico ed abbinato ad un'elica bipala in legno a passo fisso.\nCome per tutti i modelli B-Typ non era previsto alcun armamento difensivo ma durante il conflitto alcuni esemplari vennero dotati di rastrelliere per bombe leggere e spezzoni.\nImpiego operativo.\nCon l'inizio della prima guerra mondiale, la crescente necessit\u00e0 di velivoli favor\u00ec la produzione in serie dell'Albatros B.II che continu\u00f2 ad essere utilizzato dai reparti della Luftstreitkr\u00e4fte nel servizio di prima linea fino all'introduzione dei C-Typ armati e da questi progressivamente sostituiti. Tuttavia la qualit\u00e0 del modello venne sfruttata per tutta la durata della prima guerra mondiale nei reparti di addestramento e, dopo la fine del conflitto, rimase operativo fino al 1919 nella Flygkompaniet, l'aeronautica militare della Svezia, e nella neoistituita Si\u0142y Powietrzne, l'aeronautica militare della Polonia, che lo impieg\u00f2 durante la Guerra sovietico-polacca del 1920.\nSvezia.\nNel 1914, l'Albatros-Flugzeugwerke GmbH di Berlino-Johannisthal stava compiendo un tour in diversi paesi del nord Europa allo scopo di promuovere i loro nuovi modelli, tra cui un Albatros B.IIa, a quel tempo ritenuto uno dei migliori aerei da addestramento primario. Tuttavia, durante una manovra di atterraggio in territorio svedese il carrello e l'elica rimasero danneggiati pregiudicando la ripresa del volo. A causa dello scoppio della prima guerra mondiale non fu per\u00f2 possibile inviare le necessarie parti di ricambio e l'aereo venne immagazzinato. Solo successivamente riusc\u00ec ad essere riparato quindi utilizzato come allenatore nella forza aerea svedese.\nIl velivolo quindi fu oggetto di un'operazione di ingegneria inversa, ed i disegni ricavati furono impiegati per avviare una produzione in serie affidata a sei diverse aziende aeronautiche: \"Svenska Aeroplanfabriken\" (SAF), \"S\u00f6dertelge Werkst\u00e4der\" (SW), \"Marinens Flygv\u00e4sende\" (MFV), \"Nordiska Aviatikbolaget\" (NAB), \"AB Thulinverken\" e \"Flygkompaniets Verkst\u00e4der Malmen\" (FVM). Il modello divent\u00f2 il primo aereo da addestramento utilizzato nell'aviazione svedese ricevendo la designazione ufficiale Sk 1 e \u00d62 (le due versioni differivano leggermente, principalmente per la scelta della motorizzazione). Uno degli Albatros B.IIa di costruzione FVM \u00e8 attualmente in esposizione presso le strutture museali del Flygvapenmuseum, nelle vicinanze di Link\u00f6ping. Il modello rimase in servizio operativo fino al 1935 ed uno di questi venne in seguito venduto alla Finlandia.\nFinlandia.\nI NAB Albatros Type 9 (e SW 20 Albatros), Type 12 e Type 17 furono tra i primi modelli adottati dalla Suomen ilmavoimat, l'aeronautica militare finlandese. Utilizzati tra il 1918 ed il 1923 risultavano inizialmente in servizio due Type 9, un Type 12 ed un Type 17, in seguito affiancati da un SW 20 Albatros, modello simile al Type 9.\nIl Type 12 scomparve in un volo di collegamento verso la Finlandia ed i suoi resti vennero in seguito scoperti nei dintorni di Ecker\u00f6, nelle Isole \u00c5land.\nEsemplari attualmente esistenti.\nUn Albatros B.II \u00e8 esposto al Muzeum Lotnictwa Polskiego w Krakowie (Museo dell'aviazione polacca) di Cracovia, Polonia.\nUn secondo B.I \u00e8 esposto in Svezia nella collezione del Flygvapenmuseum a Link\u00f6ping."}
{"id": "3598676", "revid": "110157", "url": "https://it.wikipedia.org/wiki?curid=3598676", "title": "Valged \u00d6\u00f6d", "text": "Valged \u00d6\u00f6d \u00e8 il secondo singolo estratto dall'album \"Rockefeller Street\" della cantante estone Getter Jaani.\nIl singolo, pubblicato il 22 maggio 2011, \u00e8 un pezzo electropop che vede la partecipazione del cantante estone Koit Toome. Il brano \u00e8 riuscito a raggiungere la numero 1 nella classifica estone."}
{"id": "3598679", "revid": "648716", "url": "https://it.wikipedia.org/wiki?curid=3598679", "title": "100000 Astronautica", "text": "100000 Astronautica \u00e8 un asteroide areosecante della fascia principale. Scoperto nel 1982, presenta un'orbita caratterizzata da un semiasse maggiore pari a e da un'eccentricit\u00e0 di 0,0874432, inclinata di 21,18866\u00b0 rispetto all'eclittica.\nL'asteroide \u00e8 dedicato all'astronautica. La denominazione \u00e8 stata attribuita nel 2007 in occasione del cinquantesimo anniversario del volo dello Sputnik 1. Anche la numerazione rimanda all'astronautica poich\u00e9, convenzionalmente, lo spazio inizia a metri di quota."}
{"id": "3598702", "revid": "1802185", "url": "https://it.wikipedia.org/wiki?curid=3598702", "title": "Ordine degli Hashemiti", "text": "L'Ordine degli Hashemiti era la pi\u00f9 alta onorificenza del regno dell'Iraq, cessata poi con l'avvento della repubblica irachena.\nStoria.\nL'ordine venne fondato nel 1932 da Faisal I, primo re dell'Iraq, concessa nell'unica classe di gran collare e destinata a ricompensare i capi di Stato stranieri e le maggiori figure del regno. Il re Faisal II, successivamente, introdusse la classe di gran cordone destinata ai principi ed alle principesse della dinastia degli Hashemiti ed ai membri delle case regnanti straniere.\nClassi.\nL'ordine veniva concesso in due gradi di benemerenza:"}
{"id": "3598726", "revid": "599013", "url": "https://it.wikipedia.org/wiki?curid=3598726", "title": "Figlie del Buon Salvatore", "text": "Le Figlie del Buon Salvatore (in francese \"Filles du Bon Sauveur de Caen\") sono un istituto religioso femminile di diritto pontificio: le suore di questa congregazione pospongono al loro nome le sigla L.B.S.\nStoria.\nLa congregazione, detta in origine delle Figlie dell'associazione di Maria (le suore assunsero il nome attuale verso il 1773), venne fondata nel 1732 a Caen da Anne Le Roy (1692-1781): la Le Roy, insieme ad alcune compagne, prese a dedicarsi all'istruzione delle bambine e alla visita agli ammalati della parrocchia di Saint-Michel. Le religiose iniziarono presto a dedicarsi anche alla direzione delle \"pentite\" e all'assistenza delle malate di mente.\nL'eudista Thomas de Creuilly appront\u00f2 per la comunit\u00e0 un regolamento, approvato da Paul d'Albert de Luynes, vescovo di Bayeux, il 2 marzo 1733; la comunit\u00e0 venne approvata da Luigi XV con lettere patenti del 18 settembre 1734.\nDurante la rivoluzione francese la direzione delle suore venne assunta da Pierre-Fran\u00e7ois Jamet (1762-1845) che dopo il concordato del 1801 riorganizz\u00f2 la congregazione: Janet, inventore di un metodo per l'educazione dei sordomuti, orient\u00f2 la congregazione alla formazione di questi disabili.\nLa congregazione ricevette il pontificio decreto di lode il 15 giugno 1913 e l'approvazione definitiva nel 1928. Nel 1960 le suore aprirono una missione in Madagascar.\nAttivit\u00e0 e diffusione.\nLe suore si dedicano alla cura dei malati, anche mentali, e all'educazione della giovent\u00f9, specie dei sordomuti.\nOltre che in Francia, sono presenti in Irlanda, Italia, Madagascar, Regno Unito, Spagna; la sede generalizia \u00e8 a Bretteville-sur-Odon.\nAlla fine del 2008 la congregazione contava 175 religiose in 20 case."}
{"id": "3598728", "revid": "599013", "url": "https://it.wikipedia.org/wiki?curid=3598728", "title": "Gran\u00e5sen", "text": "Il Gran\u00e5sen (nome ufficiale in norvegese Gran\u00e5sen skisenter, \"centro sciistico Gran\u00e5sen\") \u00e8 un trampolino situato a Trondheim, in Norvegia.\nStoria.\nInaugurato nel 1940 e pi\u00f9 volte ristrutturato, l'impianto ha ospitato le gare di salto con gli sci e di combinata nordica dei Campionati mondiali di sci nordico del 1995, oltre a numerose tappe della Coppa del Mondo di combinata nordica e della Coppa del Mondo di salto con gli sci. Attualmente il trampolino K 78 \u00e8 stato demolito, mentre restano attivi gli altri salti.\nCaratteristiche.\nIn seguito alla ristrutturazione del 2008 i due trampolini principali ora presenti sono un HS 105 con punto K 90 (trampolino normale) e HS 140 con punto K 124 (trampolino lungo); i rispettivi primati di distanza appartengono al norvegese Espen R\u00f8e e alla giapponese Sara Takanashi (105\u00a0m nel 2010 e nel 2013) e al polacco Kamil Stoch (146\u00a0m nel 2018). Il primato ufficioso dal trampolino lungo, tuttavia, \u00e8 stato stabilito dal tedesco Markus Eisenbichler nel 2018 (148,5\u00a0m)."}
{"id": "3598730", "revid": "287204", "url": "https://it.wikipedia.org/wiki?curid=3598730", "title": "Granasen", "text": ""}
{"id": "3598731", "revid": "104458", "url": "https://it.wikipedia.org/wiki?curid=3598731", "title": "Granaasen", "text": ""}
{"id": "3598744", "revid": "1305772", "url": "https://it.wikipedia.org/wiki?curid=3598744", "title": "Picking Up the Pieces", "text": ""}
{"id": "3598745", "revid": "124808", "url": "https://it.wikipedia.org/wiki?curid=3598745", "title": "Pickin' Up the Pieces", "text": ""}
{"id": "3598746", "revid": "116633976", "url": "https://it.wikipedia.org/wiki?curid=3598746", "title": "Giuseppe Morelli (filologo)", "text": "Allievo di Gennaro Perrotta, ha insegnato a L'Aquila, Napoli e Roma. Si \u00e8 occupato di letteratura greca (lirica, tragedia, poesia ellenistica) e romana, rinnovando gli studi sui grammatici latini, di cui ha valorizzato le testimonianze sulla metrica classica e sul verso saturnio.\nTra le opere: "}
{"id": "3598752", "revid": "106587100", "url": "https://it.wikipedia.org/wiki?curid=3598752", "title": "Danny Ecker", "text": "\u00c8 figlio di John Ecker, cestista statunitense pi\u00f9 volte campione NCAA con la squadra dell'UCLA, e di Heide Rosendahl, campionessa olimpica del salto in lungo.\nHa partecipato a tre edizioni dei Giochi olimpici: a Sydney (2000) si \u00e8 classificato all'ottavo posto saltando 5,80; ad Atene (2004) \u00e8 giunto quinto con 5,75; a Pechino (2008) ha concluso al sesto posto con la stessa misura, 5,70, della medaglia di bronzo Denis Yurchenko."}
{"id": "3598758", "revid": "3831", "url": "https://it.wikipedia.org/wiki?curid=3598758", "title": "Michele Bello", "text": ""}
{"id": "3598766", "revid": "79968", "url": "https://it.wikipedia.org/wiki?curid=3598766", "title": "Roscoe &quot;Fatty&quot; Arbuckle", "text": ""}
{"id": "3598772", "revid": "119460667", "url": "https://it.wikipedia.org/wiki?curid=3598772", "title": "Bruciata viva", "text": "Bruciata viva. Vittima della legge degli uomini (\"Brul\u00e9e vive\") \u00e8 un romanzo autobiografico pubblicato nel 2003 in Francia, ha venduto milioni di copie ed \u00e8 stato tradotto in 37 lingue.\nBruciata Viva \u00e8 la prima testimonianza al mondo di una vittima del Delitto d'onore, scritto da Suad, con la collaborazione di Marie-Th\u00e9r\u00e8se Cuny, \nLa storia \u00e8 raccontata da Suad (pseudonimo) e Jacqueline Thibault, della Fondazione SURGIR, all'epoca collaboratrice di Terre des Hommes, che aiut\u00f2 Suad a sopravvivere.\nIn Italia \u00e8 stato pubblicato nel 2007 da Edizioni Piemme.\nTrama.\nVillaggio della Cisgiordania. Suad ha diciassette anni. \u00c8 innamorata e incinta. Questa situazione \u00e8 sinonimo di disonore per la sua famiglia che decide, dunque, di giustiziarla. Ad incaricarsi dell'esecuzione a morte sar\u00e0 suo cognato che la cosparger\u00e0 di benzina e la brucer\u00e0. Questa \u00e8 una pratica normale agli occhi di tutti e non viene riconosciuta come omicidio. Ogni anno nel mondo se ne registrano molti di casi, alcuni non vengono neanche denunciati. Suad, gravemente ustionata, riesce a salvarsi grazie all'intervento di una donna che opera in un'organizzazione umanitaria. Ha deciso di raccontare al mondo la sua storia e far conoscere quello che si definisce un delitto d'onore."}
{"id": "3598778", "revid": "287204", "url": "https://it.wikipedia.org/wiki?curid=3598778", "title": "80\u00b0 reggimento addestramento volontari &quot;Roma&quot;", "text": ""}
{"id": "3598779", "revid": "322321", "url": "https://it.wikipedia.org/wiki?curid=3598779", "title": "80\u00ba reggimento addestramento volontari &quot;Roma&quot;", "text": ""}
{"id": "3598783", "revid": "110157", "url": "https://it.wikipedia.org/wiki?curid=3598783", "title": "Old Rottenhat", "text": "Old Rottenhat \u00e8 il quarto album da solista in studio del musicista \"progressive\" britannico Robert Wyatt. \u00c8 stato pubblicato dalla Rough Trade nel 1985, a distanza di dieci anni dal precedente album in studio \"Ruth Is Stranger Than Richard\". Nel periodo intercorso tra i due dischi Wyatt ha pubblicato diversi singoli, poi confluiti in due compilation del 1981 e del 1982, ed ha realizzato \"The Animals Film\", la colonna sonora dell'omonimo film del 1982. Nel 1993 i brani di \"Old Rottenhat\" verranno riproposti come parte del CD \"Mid-Eighties\".\nNel 1979 Wyatt era entrato nel Partito Comunista di Gran Bretagna, spinto dalla rabbia provocatagli dall'attivit\u00e0 colonialista della NATO e dal protrarsi dell'apartheid in Sudafrica, e quando aveva ripreso a pubblicare dopo alcuni anni di semi-inattivit\u00e0, aveva messo la sua arte al servizio dell'ideologia politica, convinto che la carica rivoluzionaria del rock stesse perdendo credibilit\u00e0. Con quest'opera \u00e8 ritornato a comporre dopo che nei primi anni ottanta si era fatto apprezzare con dei singoli che erano cover di canzoni di protesta di altri artisti. Una delle sue principali preoccupazioni \u00e8 stata che la musica di quest'album fosse strutturata in modo tale che i canali mediatici commerciali statunitensi non la trasmettessero.\nTutti i brani di \"Old Rottenhat\" sono coerenti con queste scelte ed hanno riferimenti politici relativi a scottanti realt\u00e0, come ad esempio \"East Timor\", che si occupa dei massacri che stavano avvenendo in quel paese con la copertura americana, ed \"Alliance\", che critica l'alleanza dell'SPD tedesco con i liberali. La musica accompagna in maniera solenne le denunce dell'autore, sfociando a volte in tenere ninna nanne in cui rifugiarsi per sfuggire agli orrori della societ\u00e0. Wyatt ha registrato l'album cantando e suonando da solo il pianoforte, la batteria e le percussioni. La sola collaborazione \u00e8 quella dell'inseparabile moglie Alfreda Benge, a cui fa omaggio nel brano \"P.L.A.\" (Poor Little Alfreda, povera piccola Alfreda), che oltre ad ispirarlo nelle composizioni, canta nel brano \"Gharbzadegi\" ed esegue come di consueto i disegni di copertina."}
{"id": "3598793", "revid": "47112", "url": "https://it.wikipedia.org/wiki?curid=3598793", "title": "D\u00d6AV", "text": ""}
{"id": "3598794", "revid": "306856", "url": "https://it.wikipedia.org/wiki?curid=3598794", "title": "Rifugio Plose", "text": "Il rifugio Plose (nome completo: rifugio Citt\u00e0 di Bressanone alla Plose - in tedesco \"Ploseh\u00fctte\") \u00e8 un rifugio alpino che si trova a 2.446\u00a0m, presso la cima Plose (2.446\u00a0m), nel territorio comunale di Bressanone, in provincia di Bolzano.\nDal rifugio parte la pista da sci pi\u00f9 lunga dell'Alto Adige, la Trametsch, con i suoi 9 chilometri di lunghezza ed un dislivello di 1450 metri.\nStoria.\nLa costruzione del rifugio venne decisa nel 1884 dalla sezione di Bressanone del D\u00d6AV. I lavori iniziarono nel maggio 1887 ad opera di diversi volontari, mentre l'inaugurazione avvenne il 7 novembre dello stesso anno con una grandiosa cerimonia. Nel 1923, durante il fascismo, il rifugio venne confiscato e concesso al CAI di Bressanone, il quale l'anno successivo apri' la gestione. Nel corso degli anni la struttura ha subito diversi ampliamenti (il primo nel 1907) e ricostruzioni, soprattutto per adeguarla alle necessit\u00e0 del comprensorio sciistico adiacente.\nCuriosit\u00e0.\nNei pressi del rifugio \u00e8 stata costruita la base operativa del 16\u00ba Centro radar A.M., oggi non pi\u00f9 in funzione."}
{"id": "3598799", "revid": "287204", "url": "https://it.wikipedia.org/wiki?curid=3598799", "title": "89735 Tommei", "text": "89735 Tommei \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 3,0735750\u00a0UA e da un'eccentricit\u00e0 di 0,1178565, inclinata di 6,60910\u00b0 rispetto all'eclittica."}
{"id": "3598804", "revid": "287204", "url": "https://it.wikipedia.org/wiki?curid=3598804", "title": "69260 Tonyjudt", "text": "69260 Tonyjudt \u00e8 un asteroide areosecante della fascia principale. Scoperto nel 1982, presenta un'orbita caratterizzata da un semiasse maggiore pari a 2,5906885\u00a0UA e da un'eccentricit\u00e0 di 0,3881954, inclinata di 2,17742\u00b0 rispetto all'eclittica."}
{"id": "3598808", "revid": "648716", "url": "https://it.wikipedia.org/wiki?curid=3598808", "title": "129564 Christy", "text": "129564 Christy \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a e da un'eccentricit\u00e0 di 0,0804323, inclinata di 14,33819\u00b0 rispetto all'eclittica.\nL'asteroide \u00e8 dedicato all'astronomo statunitense James Walter Christy."}
{"id": "3598811", "revid": "287204", "url": "https://it.wikipedia.org/wiki?curid=3598811", "title": "100122 Alpes Maritimes", "text": "100122 Alpes Maritimes \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 3,2060302\u00a0UA e da un'eccentricit\u00e0 di 0,1669812, inclinata di 6,02694\u00b0 rispetto all'eclittica."}
{"id": "3598814", "revid": "287204", "url": "https://it.wikipedia.org/wiki?curid=3598814", "title": "109573 Mishasmirnov", "text": "109573 Mishasmirnov \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,6317086\u00a0UA e da un'eccentricit\u00e0 di 0,2678200, inclinata di 4,63704\u00b0 rispetto all'eclittica."}
{"id": "3598819", "revid": "287204", "url": "https://it.wikipedia.org/wiki?curid=3598819", "title": "96189 Pygmalion", "text": "96189 Pygmalion \u00e8 un asteroide near-Earth. Scoperto nel 1991, presenta un'orbita caratterizzata da un semiasse maggiore pari a 1,8205997\u00a0UA e da un'eccentricit\u00e0 di 0,3074782, inclinata di 13,98556\u00b0 rispetto all'eclittica."}
{"id": "3598831", "revid": "42401045", "url": "https://it.wikipedia.org/wiki?curid=3598831", "title": "P. F. Strawson", "text": ""}
{"id": "3598844", "revid": "767487", "url": "https://it.wikipedia.org/wiki?curid=3598844", "title": "Tommy Eide M\u00f8ster", "text": "Carriera.\nClub.\nMolde.\nEide M\u00f8ster ha iniziato la carriera con la maglia del Molde. Ha debuttato nell'Eliteserien il 26 aprile 2003, subentrando a Stig Arild R\u00e5ket nella sconfitta per 2-0 sul campo del Bod\u00f8/Glimt. Il 29 agosto 2004 ha realizzato la prima rete nella massima divisione norvegese, nella sconfitta per 3-1 contro il Rosenborg.\nBryne.\nIl 29 marzo 2008 \u00e8 passato al Bryne, squadra militante in 1. divisjon. Ha esordito il 6 aprile, sostituendo Allan Borgvardt nella sconfitta per 1-0 contro il Sogndal. Il 24 agosto dello stesso anno, ha segnato il gol della bandiera nella sconfitta per 4-1 rimediata in casa dell'Alta.\n\u00c5lg\u00e5rd.\nSvincolatosi dal Bryne, \u00e8 passato all'\u00c5lg\u00e5rd, formazione militante nella 3. divisjon. Ha esordito in squadra il 20 marzo, nel primo turno di qualificazione al Norgesmesterskapet 2015, in cui la sua squadra si \u00e8 imposta in trasferta sul Fr\u00f8yland col punteggio di 1-2. Il 9 settembre successivo ha trovato la prima rete, nella vittoria casalinga per 2-1 sul Mandalskameratene. \u00c8 rimasto in squadra per un biennio, totalizzando complessivamente 38 presenze e 3 reti, tra campionato e coppa.\nRosseland.\nIl 15 febbraio 2017, il Rosseland ha reso noto sulla propria pagina Facebook l'ingaggio di Eide M\u00f8ster.\nNazionale.\nEide M\u00f8ster gioc\u00f2 4 partite per la . La prima di queste presenze fu datata 3 settembre 2004, quando subentr\u00f2 a Tomasz Sokolowski nella sconfitta per 2-0 contro l'.\nStatistiche.\nPresenze e reti nei club.\n\"Statistiche aggiornate al 9 aprile 2018.\""}
{"id": "3598854", "revid": "1310927", "url": "https://it.wikipedia.org/wiki?curid=3598854", "title": "Omer Damari", "text": "Carriera.\nClub.\nInizia la sua carriera nel Maccabi Petah Tiqwa, dove gioca fino al 2011, quando si trasferisce all'Hapoel Tel Aviv. Dopo tre stagioni esaltanti, si strasferisce all'.\nIl 14 gennaio 2015, dopo un ottimo inizio di campionato, si trasferisce in Germania in 2.Bundesliga al RB Lipsia per una cifra che si aggira attorno ai 5 milioni di euro. Debutta il 15 febbraio contro FSV Francoforte.\nNazionale.\nIl 17 novembre 2010 debutta con la Nazionale israeliana, con una doppietta contro l'Islanda. Il 13 ottobre 2015 realizza una tripletta nel 4-1 dell'Israele contro l'Andorra, partita valida per le qualificazioni all'europeo 2016."}
{"id": "3598855", "revid": "240528", "url": "https://it.wikipedia.org/wiki?curid=3598855", "title": "Madonna col Bambino Sanvitale", "text": "La Madonna col Bambino Sanvitale \u00e8 un affresco del Parmigianino, databile al 1524 e conservato a Palazzetto Eucherio Sanvitale a Parma.\nStoria e descrizione.\nSi tratta di una lunetta frammentaria scoperta durante alcuni lavori di restauro e pubblicata nel 1978. Della composizione si conosceva comunque gi\u00e0 un'incisione di Francesco Rosaspina e alcune copie antiche, tra cui una gi\u00e0 nella raccolta di Antonio Pirri a Roma e una a olio su tela nel Museo di Capodimonte (inv. 1127), gi\u00e0 nella collezione Farnese.\nTradizionalmente si ritiene il lavoro commissionato da Galeazzo Sanvitale, all'epoca proprietario del palazzo, ma Frlotti, nel 1998, ha sostenuto che potrebbe essere stato invece dipinto per qualcun altro, ipotesi che presuppone che il cosiddetto Palazzetto Eucherio Sanvitale corrisponda al nucleo antico del Palazzo del Giardino, non all'edificio che attualmente viene indicato con quel nome.\nL'opera, in precarie condizioni di conservazione, mostra un'influenza determinante ancora di Correggio, del quale sembra citare la \"Madonna della Scala\". \u00c8 databile a poco prima della partenza per Roma (1525), soprattutto per i confronti con altre opere del periodo come la Stufetta di Diana e Atteone nella Rocca di Fontanellato.\nSi conservano disegni preparativi della Vergine a Londra (British Museum, 1947-11-8-2), Parigi (Cabinet des Dessins, 6445/1) e in collezione privata (foglio passato in asta da Sotheby's a Londra il 20 aprile 1967)."}
{"id": "3598856", "revid": "1573940", "url": "https://it.wikipedia.org/wiki?curid=3598856", "title": "Palazzo del Giardino (Parma)", "text": ""}
{"id": "3598858", "revid": "22475", "url": "https://it.wikipedia.org/wiki?curid=3598858", "title": "Suad", "text": "Vissuta nell'infanzia in un piccolo paese della Cisgiordania, non le venne permesso di andare a scuola, e dovette a lungo eseguire solo duri lavori domestici. All'et\u00e0 di diciotto anni, per una gravidanza di un amore clandestino, venne condannata a morte dal padre.\nIl cognato le vers\u00f2 addosso una tanica di benzina e le diede fuoco, ma Suad non mor\u00ec, e riusc\u00ec anche a partorire il figlio. Salvata da una organizzazione umanitaria europea, fugg\u00ec in Europa.\nScrisse allora il libro autobiografico \"Bruciata viva\" , 300.000 copie vendute in Francia. Durante le conferenze Suad mantiene il volto coperto da una maschera per non essere riconosciuta."}
{"id": "3598859", "revid": "110157", "url": "https://it.wikipedia.org/wiki?curid=3598859", "title": "La novella di Antonello da Palermo", "text": "La novella di Antonello da Palermo. Una novella che non pot\u00e9 entrare nel Decamerone \u00e8 un libro di Andrea Camilleri pubblicato a nome di Boccaccio nel 2007 da Guida editori nella collana \"Autentici falsi d'autore\". \nTrama.\nCamilleri finge di avere avventurosamente trovato un manoscritto riportante una copia di una novella del \"Decamerone\" non inserita da Boccaccio nella sua opera. \nSembra che la novella, intitolata \"Come Antonello Marino da Palermo, invaghitosi di Iancofiore, moglie del medico Pietro Pagolo Losapio, fingendosi di grave infermit\u00e0 afflitto e facendosi dal medico ospitare e curare, riesce a giacersi pi\u00f9 fiate con la donna amata...\", Boccaccio l'avesse portata con s\u00e9 per farne dono a un qualche importante personaggio quando, incaricato come ambasciatore del governo fiorentino, si era recato nel 1351 in Tirolo e in Baviera per persuadere l'imperatore del Sacro Romano Impero Ludovico di Baviera (1282\u20131347) ad allearsi con Firenze.\nL'autore narra di come sia avvenuto in possesso della novella inedita e cerca di chiarire i motivi che portarono Boccaccio ad escludere questa novella che probabilmente avrebbe dovuto far parte della Giornata Terza del \"Decamerone\"."}
{"id": "3598860", "revid": "609613", "url": "https://it.wikipedia.org/wiki?curid=3598860", "title": "Roberto Aguerre", "text": "Biografia.\nUruguayano di origine, \u00e8 un artista con interessi diversi che vanno dalla scultura alla pittura, dalla storia alla letteratura, dall'architettura alla fotografia, al cinema.\nHa vissuto in diverse citt\u00e0, tra cui Montevideo, Madrid, Firenze, Roma, dal 2005. Dal 2019 \u00e8 residente a Porto Santo Stefano, Monte Argentario. Nel 2021 presso la Fortezza spagnola di Porto Santo Stefano vi \u00e8 stata una mostra \" delle sue principali opere ad olio e sculture: \"Riflessi dell'Argentauro\"\nOpera grafica, pittura e scultura.\nHa prodotto e produce una serie di opere grafiche e sculture del tutto originali esposte nei principali musei del mondo.\nL'opera grafica ha il sapore delle civilt\u00e0 precolombiane dell'America Latina, essenziale nel tratto, e ricchissima di sfumature del tutto originali che superano ogni dimensione temporale.\nUniche nel loro genere le sculture in vetro in cui vengono utilizzate le trasparenze del vetro di Murano insieme ai riflessi di preziose pietre di origine latino americana, offrendo una rappresentazione onirica della realt\u00e0.\nNella pittura a olio di grandi dimensioni raggiunge un grado di espressivit\u00e0 e raffinatezza davvero significative che lo collocano secondo la critica tra i grandi maestri contemporanei. "}
{"id": "3598864", "revid": "392684", "url": "https://it.wikipedia.org/wiki?curid=3598864", "title": "Oud-Zuid", "text": "Amsterdam Oud-Zuid \u00e8 un quartiere ed un ex borgo di Amsterdam. \u00c8 stato costituito nel 1998 dalla fusione dei quartieri di Zuid e di De Pijp. Nel 2010 il quartiere \u00e8 stato unito con Zuideramstel per formare il quartiere di Amsterdam-Zuid. Il 1\u00ba gennaio 2005, il quartiere aveva una popolazione di 83.696 abitanti. \u00c8 tradizionalmente un quartiere ricco ed \u00e8 probabilmente la zona pi\u00f9 costosa di Amsterdam in cui vivere.\nIl quartiere \u00e8 stato costruito alla fine del XIX secolo.\nIl 1\u00ba gennaio 2005 il quartiere \u00e8 confluito nello stadsdeel di Amsterdam-Zuid."}
{"id": "3598865", "revid": "599013", "url": "https://it.wikipedia.org/wiki?curid=3598865", "title": "Vegar Landro", "text": "Carriera.\nClub.\nBrann.\nLandro ha debuttato nell'Eliteserien con la maglia del Brann. Il 9 maggio 2002, infatti, \u00e8 subentrato a Petter Furuseth Olsen nella vittoria per 4-1 contro lo Stab\u00e6k. Ha collezionato un'altra presenza nella massima divisione norvegese, prima di essere ceduto. \u00c8 rimasto in squadra per un biennio, collezionando complessivamente 3 presenze con questa maglia.\nKongsvinger.\nNel 2004, \u00e8 passato al Kongsvinger. Ha esordito in 1. divisjon il 12 aprile, nella vittoria per 2-0 sullo Skeid. \u00c8 rimasto in squadra per circa un anno e mezzo, totalizzando complessivamente 23 presenze tra campionato e coppa, senza alcuna marcatura all'attivo.\nL\u00f8v-Ham.\nSi \u00e8 poi trasferito al L\u00f8v-Ham. Il primo incontro con la nuova casacca fu datato 3 luglio 2005, quando \u00e8 stato titolare nella sconfitta per 1-0 contro lo Stab\u00e6k. \u00c8 stato in forza al L\u00f8v-Ham fino al termine del campionato 2006.\nBryne.\nNel 2007 \u00e8 stato ingaggiato dal Bryne. Ha debuttato in squadra il 9 aprile dello stesso anno, nella sconfitta per 2-1 contro il L\u00f8v-Ham. Il 22 maggio 2011, ha segnato la prima rete in campionato: \u00e8 stato autore di una delle marcature che hanno sancito il successo casalingo per 5-0 sullo Str\u00f8mmen. Il 12 luglio successivo ha rinnovato il contratto che lo legava al club fino al 31 dicembre 2013. Il 26 agosto 2015 ha ulteriormente rinnovato l'accordo con il club, stavolta fino al 31 dicembre 2016. Al termine della 30\u00aa ed ultima giornata del campionato 2016, il Bryne \u00e8 retrocesso in 2. divisjon in virt\u00f9 del 13\u00ba posto finale in classifica. L'11 novembre successivo, Landro ha ulteriormente rinnovato il contratto con il club fino al 31 dicembre 2017. Il 9 ottobre 2017 ha annunciato il suo ritiro dall'attivit\u00e0 agonistica, al termine della stagione.\nNazionale.\nLandro ha rappresentato la Norvegia a livello Under-16, Under-17, Under-18, Under-19 e Under-21. Per quanto concerne quest'ultima selezione, ha esordito il 30 marzo 2004, sostituendo Espen Ruud nella sconfitta per 1-0 contro la Serbia.\nStatistiche.\nPresenze e reti nei club.\n\"Statistiche aggiornate al 27 ottobre 2017.\""}
{"id": "3598867", "revid": "287204", "url": "https://it.wikipedia.org/wiki?curid=3598867", "title": "Sh2-20", "text": "Sh2-20 (nota anche come RCW 141) \u00e8 una nebulosa a emissione visibile nella costellazione del Sagittario.\nSi individua sul bordo occidentale della costellazione, a brevissima distanza dal centro galattico; si estende per circa 10 minuti d'arco in una regione fortemente oscurata da polveri interstellari, sul bordo di un ricco campo stellare. Il periodo pi\u00f9 indicato per la sua osservazione nel cielo serale ricade fra giugno e novembre; trovandosi a declinazioni moderatamente australi, la sua osservazione \u00e8 facilitata dall'emisfero australe.\nSh2-20 \u00e8 una regione H II situata sul bordo esterno del Braccio del Sagittario a una distanza stimata attorno ai 1500\u00a0parsec (4890 anni luce) dal Sole; non sono note stelle responsabili della sua ionizzazione. Al suo interno sarebbero attivi fenomeni di formazione stellare, data la presenza di alcune sorgenti di radiazione infrarossa, fra le quali spicca IRAS\u00a017439-2845, e alcune sorgenti visibili alla lunghezza d'onda delle microonde; fra queste ultime spicca la sorgente 0.315-00.201, coincidente con un maser CH3OH. Alla nube sarebbero inoltre associati due giovani ammassi infrarossi, identificati con le sigle [DB2000]\u00a05 e [DB2000]\u00a06, e la sorgente di onde radio Seiradakis\u00a036.\nSh2-20 appare in relazione con altre regioni H II situate nelle vicinanze, come Sh2-15, Sh2-16, Sh2-17, Sh2-18 e Sh2-19, tutte situate a 1500\u00a0parsec di distanza assieme all'ammasso aperto Cr\u00a0347; queste nebulose costituirebbero pertanto un'unica estesa regione di formazione stellare situata sul margine esterno del Braccio del Sagittario. Per un effetto di prospettiva, dalla Terra questa regione appare esattamente sovrapposta alla direzione del centro galattico."}
{"id": "3598868", "revid": "729019", "url": "https://it.wikipedia.org/wiki?curid=3598868", "title": "English Premiership 2000-2001", "text": "La Zurich Premiership 2000/01 \u00e8 stato il 14\u00ba campionato inglese di vertice di rugby XV, la \"English Premiership\".\nLa squadra dei Leicester Tigers fin\u00ec in cima alla classifica laureandosi per il terzo anno consecutivo campione d'Inghilterra. Il Rotherham fu retrocesso e il suo posto nella stagione successiva venne preso dalla neopromossa Leeds Tykes.\nIn questa stagione venne introdotto il sistema dei punti bonus.\nIn aggiunta alla stagione regolare venne introdotta una competizione ad eliminazione diretta tra le prime otto della classifica, denominata Zurich Championship. Anche questa venne vinta dai Leicester Tigers."}
{"id": "3598869", "revid": "767487", "url": "https://it.wikipedia.org/wiki?curid=3598869", "title": "Shawn Colvin", "text": "Biografia.\nHa cominciato ad esibirsi all'et\u00e0 di 15 anni, ma il suo primo album, \"Steady On\" \u00e8 del 1989. Proprio con l'album d'esordio si \u00e8 aggiudicata nel 1990 il suo primo premio Grammy, nella categoria miglior album di contemporary folk. Altri due li vincer\u00e0 nel 1998 col singolo \"Sunny Came Home\", contenuto nell'album \"A Few Small Repair\", in due delle categorie principali: Grammy Award alla registrazione dell'anno e Grammy Award alla canzone dell'anno."}
{"id": "3598874", "revid": "287204", "url": "https://it.wikipedia.org/wiki?curid=3598874", "title": "Ignazio Delogu", "text": "Biografia.\nIgnazio Delogu \u00e8 stato uno studioso di letteratura spagnola, catalana e latino-americana, uno scrittore e poeta e un attivo protagonista della vita culturale italiana.\nDopo gli esordi presso l'Universit\u00e0 di Roma La Sapienza, ha insegnato Letteratura spagnola presso diversi atenei, ed in particolare presso l'Universit\u00e0 di Bari, fino ad approdare all'Universit\u00e0 di Sassari.\nIgnazio Delogu nella sua vita ha svolto diversi lavori, tanto che il suo amico e poeta Mario Lunetta lo aveva definito \"personalit\u00e0 multipla\": narratore e poeta (in lingua sia sarda che italiana), saggista, traduttore, inviato speciale, interprete internazionale, militante in difesa dei diritti umani, nonch\u00e9 docente di letteratura spagnola e catalana.\n\u00c8 stato curatore e traduttore di alcuni tra i maggiori scrittori e poeti classici e moderni spagnoli, latino-americani e catalani, tra cui Pablo Neruda, Rafael Alberti ed Ernesto Che Guevara. L'amicizia per Pablo Neruda lo port\u00f2 anche a convincere Luigi Granetto a pubblicare preziosi inediti nel volume edito dalla Lato Side, \"Poesie e scritti in Italia\".\nHa scritto numerosi testi letterari e poesie, spesso sperimentando nuovi linguaggi.\n\u00c8 infine stato un assiduo pubblicista, anche in relazione alla dimensione politica degli argomenti trattati, ed ha collaborato con numerosi quotidiani, tra cui \"L'Unit\u00e0\", e varie riviste italiane.\nNel 1992 ha vinto il Premio Dess\u00ec per la poesia con \"Oscura Notizia\"."}
{"id": "3598875", "revid": "4175", "url": "https://it.wikipedia.org/wiki?curid=3598875", "title": "Recreation Ground", "text": "Recreation Ground pu\u00f2 riferirsi a diversi impianti sportivi nel Regno Unito:"}
{"id": "3598876", "revid": "599013", "url": "https://it.wikipedia.org/wiki?curid=3598876", "title": "Kai Ove Stokkeland", "text": "Carriera.\nClub.\nStokkeland ha iniziato la carriera nell'Egersund. \u00c8 passato poi al Bryne, squadra militante in 1. divisjon. A seguito della promozione del 1999, il 9 aprile 2000 ha potuto debuttare nell'Eliteserien: \u00e8 subentrato a Jonas Jonsson nel successo per 4-2 sullo Start. Il 22 ottobre ha segnato la prima rete, sancendo il successo per 1-0 sull'Odd Grenland. Ha giocato nella massima divisione norvegese per 4 stagioni consecutive. Il 14 dicembre 2012, \u00e8 stato annunciato il suo ritorno all'Egersund a partire dal 1\u00ba gennaio successivo.\nDopo un biennio all'Egersund, in data 19 gennaio 2015 \u00e8 passato al Rosseland, formazione in cui avrebbe ricoperto anche il ruolo di assistente allenatore, oltre a quello di calciatore."}
{"id": "3598877", "revid": "1543377", "url": "https://it.wikipedia.org/wiki?curid=3598877", "title": "Carlo Alberto (incrociatore)", "text": "Il Carlo Alberto \u00e8 stato un incrociatore corazzato della Regia Marina, usato anche, negli ultimi anni di servizio, come nave ausiliaria per trasporto truppe e materiali con il nome di Zenson.\nStoria.\nI primi anni.\nCostruito tra il 1893 ed il 1898 nell'Arsenale di La Spezia su progetto del generale ispettore del Genio Navale Edoardo Masdea, l'incrociatore ed il capoclasse \"Vettor Pisani\" erano uno sviluppo del precedente \"Marco Polo\". Molto manovriera e dotata di uno scafo con buone caratteristiche marine, la nave aveva il suo punto debole nell'armamento, privo di calibro principale (superiore a 152\u00a0mm) e con una disposizione non molto idonea. La principale differenza tra \"Carlo Alberto\" e \"Vettor Pisani\" era costituita dalla presenza, su quest'ultimo, dell'albero maestro oltre che di quello di trinchetto. Successivamente anche sul \"Carlo Alberto\" venne installato il secondo albero.\nIl 14 maggio 1898 la nave ricevette a Genova la propria bandiera di combattimento, tessuta dalle allieve dell'\u00abIstituto Nazionale delle Figlie dei Militari\u00bb ed offerta dal \u00abComizio Primario Torinese 1848-1849\u00bb e dal \u00abMonte Pensioni a Veterani Poveri e Invalidi\u00bb.\nIl 2 giugno 1898, subito dopo l'entrata in servizio, l'incrociatore venne inviato in missione diplomatica in Colombia, mentre nel 1899 fu in Uruguay e Brasile. Il 28 febbraio 1899 la nave fece il suo ingresso nel porto di Napoli.\nIl 24 settembre 1899 il \"Carlo Alberto\" venne assegnato alla Divisione Navale dell'Estremo Oriente e mandato nei mari della Cina. Permase in Cina sino 6 gennaio 1900, giungendo poi in Italia il 19 aprile dello stesso anno.\nIl 10 giugno 1902, in occasione dell'incoronazione del re d'Inghilterra Edoardo VII, l'incrociatore, con a bordo il contrammiraglio Carlo Mirabello, lasci\u00f2 Napoli e venne mandato nel Regno Unito a rappresentare l'Italia, poi fu inviato a Kron\u0161tadt (dove giunse il 12 luglio), essendo il re d'Italia Vittorio Emanuele III in visita in Russia. Durante questo viaggio la nave fu a disposizione di Guglielmo Marconi, che la dot\u00f2 di un sistema di antenne (il sistema radio \u00abDetector\u00bb, che il \"Carlo Alberto\" fu la prima nave ad imbarcare) teso tra i due alberi, e vi effettu\u00f2 le prime sperimentazioni sulla trasmissione radio a grande distanza, assieme a tecnici della Regia Marina, in Oceano Atlantico, Mare del Nord e Golfo di Finlandia. A Kronstadt Marconi incontr\u00f2 a bordo del \"Carlo Alberto\" lo Zar Nicola II di Russia ed il re d'Italia, dando loro una dimostrazione del funzionamento della radio. Durante questa campagna radioletegrafica il \"Carlo Alberto\" riusc\u00ec a inviare e ricevere messaggi da Kronstadt a Poldhu (Cornovaglia), a 2600\u00a0km di distanza. Gli esperimenti radio, effettuati principalmente nel canale della Manica e sulle coste della Cornovaglia, proseguirono sino al 25 agosto 1902. Il 10 settembre dello stesso anno l'incrociatore fece ritorno in Italia, poi svolse nuove sperimentazioni radiotelegrafiche in Atlantico tra il 9 ottobre ed il dicembre 1902.\nNel dicembre 1902 il \"Carlo Alberto\" venne inviato in Centro America, per bloccare le coste del Venezuela. Torn\u00f2 in Italia il 17 marzo 1903.\nNel maggio del 1903 la nave venne mandata a Salonicco, a seguito di turbolenti sorti in Macedonia.\nSuccessivamente il \"Carlo Alberto\" effettu\u00f2 attivit\u00e0 di squadra in Mediterraneo, nelle acque territoriali italiane.\nLa guerra italo-turca.\nNel 1911-1912 la nave ebbe un ruolo nelle operazioni della guerra italo-turca, effettuando crociere di vigilanza ed appoggiando operazioni anfibie in Libia.\nNella mattinata del 1\u00ba ottobre 1911 il \"Carlo Alberto\" si un\u00ec, insieme alle corazzate \"Re Umberto\", \"Benedetto Brin\", \"Sicilia\" e \"Sardegna\", alla squadra navale (incrociatori corazzati \"Giuseppe Garibaldi\", \"Francesco Ferruccio\" e \"Varese\", incrociatore torpediniere \"Coatit\") che imponeva il blocco al porto di Tripoli. La nave rimase assegnata a tale compito sino al 5 ottobre, poi appoggi\u00f2 l'avanzata delle truppe italiane sbarcate in Libia.\nIl 10 aprile 1912, l'unit\u00e0 partecip\u00f2, insieme all'incrociatore corazzato \"Marco Polo\", agli incrociatori ausiliari \"Citt\u00e0 di Catania\" e \"Citt\u00e0 di Siracusa\", al cacciatorpediniere \"Fulmine\" ed alla torpediniera \"Alcione\", ad un bombardamento della citt\u00e0 di Zuara (centro di contrabbando di materiali bellici per le truppe ottomane), seguito da uno finto sbarco simulato dai piroscafi \"Sannio\", \"Hercules\" e \"Toscana\". La nave appoggi\u00f2 inoltre uno sbarco vero, effettuato in contemporanea a Macabez\nDopo il termine del conflitto l'incrociatore oper\u00f2 in Egeo, con base nella penisola anatolica, sino al marzo 1913. Nell'agosto 1903 fu in Spagna, poi torn\u00f2 in Italia e fu assegnato alla Direzione Navi Scuola per mozzi e cannonieri.\nLa prima guerra mondiale e gli ultimi anni.\nAlla data dell'ingresso dell'Italia nella prima guerra mondiale il \"Carlo Alberto\" aveva base a Venezia, al comando del capitano di vascello Cavassa.\nUnit\u00e0 ormai obsoleta, la nave prese parte ad una sola operazione di qualche rilievo. Il 3 giugno 1915 il \"Carlo Alberto\" stazion\u00f2 al largo delle foci dell'Isonzo insieme alla vecchia corazzata \"Sardegna\" a copertura del dispositivo di siluranti dislocato lungo la costa a supporto del passaggio del fiume da parte delle truppe del Regio Esercito.\nSuccessivamente l'incrociatore non fu sostanzialmente pi\u00f9 usato: dopo la perdita degli incrociatori corazzati \"Amalfi\" e \"Garibaldi\" (luglio 1915), infatti, l'attivit\u00e0 delle unit\u00e0 maggiori venne notevolmente limitata, dato che uscendo dalle basi si esponevano ad un serio rischio di attacchi subacquei. Stazionando a Venezia, l'unit\u00e0 fu adibita al ruolo di nave appoggio MAS.\nNella notte tra il 6 ed il 7 settembre 1917, durante un'incursione aerea su Venezia effettuata da 30 velivoli austro-ungarici, il \"Carlo Alberto\" venne colpito, riportando alcuni danni di modesta entit\u00e0.\nNel 1917 il \"Carlo Alberto\" venne sottoposto nell'Arsenale di Venezia a radicali lavori di ricostruzione e ne usc\u00ec trasformato in nave ausiliaria di I classe per trasporto truppe e materiali, con il nuovo nome di \"Zenson\" (la nuova iscrizione nei ruoli del Regio Naviglio avvenne il 4 aprile 1918). L'ultima fase dei lavori fu eseguita a Taranto, nel marzo 1918. Nei rimanenti mesi della guerra lo \"Zenson\" effettu\u00f2 49 missioni belliche, perlopi\u00f9 di trasporto.\nIl 7 ed il 14 novembre 1918 lo \"Zenson\", insieme agli incrociatori corazzati \"Francesco Ferruccio\" e \"Varese\", trasport\u00f2 a Trieste 2.500 militari che avrebbero dovuto rinforzare il presidio gi\u00e0 inviato nel capoluogo giuliano.\nConclusasi la guerra, l'unit\u00e0 venne impiegata per un altro anno e mezzo, trasportando truppe e materiali in Libia, Albania e Mar Egeo.\nRadiata il 12 giugno 1920, la vecchia nave venne avviata alla demolizione dopo il 1921."}
{"id": "3598878", "revid": "119983268", "url": "https://it.wikipedia.org/wiki?curid=3598878", "title": "Amsterdam-Noord", "text": "Amsterdam-Noord (Nord Amsterdam) \u00e8 un quartiere autonomo (\"stadsdeel\") di Amsterdam. L'area \u00e8 separata da un corso d'acqua che la separa dal centro di Amsterdam e dal resto della citt\u00e0.\nIl quartiere \u00e8 abitato da 88.196 persone, ha una superficie di 49,01 km\u00b2. Confina a sud-est con Amsterdam-Centrum, a sud con Amsterdam-Oost e ad est con Amsterdam-West e Amsterdam-Westpoort.\nEssendo separato dal resto della citt\u00e0, il quartiere non era servito della linea tram n\u00e9 della metropolitana. Con la costruzione della Linea Nord-Sud della metropolitana nel 2018, il quartiere si \u00e8 unito al resto della citt\u00e0.prima il quartiere era collegato alla citt\u00e0 tramite tre gallerie stradali e grazie ad un servizio di traghetti.\nDal 1\u00ba gennaio 2005 il quartiere forma lo stadsdeel di Amsterdam-Noord."}
{"id": "3598880", "revid": "599013", "url": "https://it.wikipedia.org/wiki?curid=3598880", "title": "Costantino Idini", "text": "Carriera.\nHa disputato due incontri in Serie A con il nella stagione 1975-1976. Ha totalizzato inoltre 26 presenze in Serie B, ripartite tra la succitata maglia cagliaritana e quella della ."}
{"id": "3598882", "revid": "767487", "url": "https://it.wikipedia.org/wiki?curid=3598882", "title": "Martin Norbye", "text": "Carriera.\nClub.\nNorbye pass\u00f2 all'Alta nel 2003. Debutt\u00f2 in squadra il 13 aprile, schierato titolare nella sconfitta per 1-0 contro lo H\u00f8nefoss. Il 21 aprile, arriv\u00f2 la prima rete: segn\u00f2 infatti nella sconfitta per 2-1 sul campo del Moss.\nIl 13 dicembre 2010, si trasfer\u00ec nel Bryne. Esord\u00ec il 3 aprile 2011, nella vittoria per 1-0 sul Sandnes Ulf. A fine anno, torn\u00f2 all'Alta."}
{"id": "3598883", "revid": "119983201", "url": "https://it.wikipedia.org/wiki?curid=3598883", "title": "Amsterdam-Centrum", "text": "Amsterdam Centrum \u00e8 un quartiere del comune di Amsterdam. Ha una popolazione di 81.110 persone e si estende su 8.04 km\u00b2. Confina a nord con Amsterdam-Noord, a sud-est con Amsterdam-Oost, a sud con Amsterdam-Zuid e ad ovest con Amsterdam-West.\nDal 1\u00ba gennaio 2005 forma lo stadsdeel di Amsterdam-Centrum."}
{"id": "3598886", "revid": "68864", "url": "https://it.wikipedia.org/wiki?curid=3598886", "title": "Bos en Lommer", "text": "Bos en Lommer \u00e8 un quartiere di Amsterdam.\nIl quartiere \u00e8 situato nella zona ovest di Amsterdam. La maggior parte degli edifici \u00e8 di quattro piani, con affitti relativamente bassi. Per Bos en Lommer \u00e8 prevista un rinnovamento urbano per aumentare il reddito degli abitanti nella speranza che ci sia una diminuzione della criminalit\u00e0, del rumore e dei rifiuti."}
{"id": "3598888", "revid": "767487", "url": "https://it.wikipedia.org/wiki?curid=3598888", "title": "Queensland Open 1993", "text": "Il Queensland Open 1993 \u00e8 stato un torneo di tennis giocato sul cemento. \u00c8 stata l'11\u00aa edizione del torneo, che fa parte della categoria Tier III nell'ambito del WTA Tour 1993. Si \u00e8 giocato al Milton Tennis Centre di Brisbane in Australia dal 4 al 10 gennaio 1993.\nCampionesse.\nSingolare.\n Conchita Mart\u00ednez ha battuto in finale Magdalena Maleeva 6\u20133, 6\u20134\nDoppio.\n Conchita Mart\u00ednez / Larisa Neiland hanno battuto in finale Shannan McCarthy / Kimberly Po 6\u20132, 6\u20132"}
{"id": "3598890", "revid": "767487", "url": "https://it.wikipedia.org/wiki?curid=3598890", "title": "Il re dei barbari", "text": "Il re dei barbari (\"Sign of the Pagan\") \u00e8 un film del 1954 diretto da Douglas Sirk.\nTrama.\nIl film racconta la storia del centurione romano Marciano che dopo essere stato catturato dai barbari riesce a fuggire e a riparare a Bisanzio dove si innamora di Pulcheria, sorella dell'imperatore Teodosio. Divenuto generale affronta e sconfigge gli Unni in battaglia.\nRiprese.\nIl film venne girato in California: negli studi Universal City e, per gli esterni, nella Valle della Morte e all'Iverson Ranch di Chatsworth."}
{"id": "3598897", "revid": "110157", "url": "https://it.wikipedia.org/wiki?curid=3598897", "title": "L'avventuriero (romanzo)", "text": "L'avventuriero (\"Mikael Karvajalka\") \u00e8 un romanzo dell'autore finlandese Mika Waltari, pubblicato nel 1948. \nIl romanzo rappresenta la prima delle due parti della storia di Mikael, mentre \"Il vagabondo\" ne rappresenta la seconda parte. Vengono descritte le avventure di un giovane finlandese, Mikael Karvajalka, durante il XVI secolo, dall'Europa medievale fino alla Turchia dell'Impero Ottomano, dove Mikael ne studia la religione e si converte all'Islam."}
{"id": "3598901", "revid": "287204", "url": "https://it.wikipedia.org/wiki?curid=3598901", "title": "Gran Premio motociclistico delle Nazioni 1962", "text": "Il Gran Premio motociclistico delle Nazioni fu il nono appuntamento del motomondiale 1962.\nSi svolse il 9 settembre 1962 presso l'Autodromo di Monza alla presenza di 40.000 spettatori. Erano in programma tutte le classi tranne i sidecar.\nIl programma inizi\u00f2 con la 350, vinta da Jim Redman davanti all'altra Honda di Tommy Robb e alla Bianchi di Silvio Grassetti. La MV Agusta non si present\u00f2 alla partenza. Redman ottenne matematicamente il titolo di Campione del Mondo.\nSegu\u00ec la 125, nella quale la Honda occup\u00f2 i primi cinque posti.\nLa 50 fu una lotta tra piloti Suzuki e Kreidler da cui usc\u00ec vittorioso Hans-Georg Anscheidt.\nLa gara della 250 fu caratterizzata dalla lotta tra Honda e Moto Morini. Tarquinio Provini, in sella alla monocilindrica bolognese, lott\u00f2 per tutta la gara con Redman, terminando ad appena dieci metri di distacco dal rhodesiano.\nChiuse il programma la 500, dove Mike Hailwood e Remo Venturi fecero gara tra di loro. Anche Hailwood si aggiudic\u00f2 l'iride della categoria.\nClasse 350.\n15 piloti alla partenza."}
{"id": "3598902", "revid": "110157", "url": "https://it.wikipedia.org/wiki?curid=3598902", "title": "Victorian Open", "text": "Il Victorian Open (conosciuto anche come \"Sunsmart Victorian Open\" per motivi di sponsorizzazione) \u00e8 stato un torneo di tennis che si disputva a Melbourne in Australia su campi in cemento."}
{"id": "3598905", "revid": "51323", "url": "https://it.wikipedia.org/wiki?curid=3598905", "title": "Economia neoricardiana", "text": ""}
{"id": "3598908", "revid": "767487", "url": "https://it.wikipedia.org/wiki?curid=3598908", "title": "Sunsmart Victorian Open 1993", "text": "Il Sunsmart Victorian Open 1993 \u00e8 stato un torneo di tennis giocato sul cemento. \u00c8 stata l'8\u00aa edizione del torneo, che fa parte della categoria Tier IV nell'ambito del WTA Tour 1993. Si \u00e8 giocato a Melbourne in Australia dall'11 al 17 gennaio 1993.\nCampionesse.\nSingolare.\n Amanda Coetzer ha battuto in finale Naoko Sawamatsu 6-2, 6-3\nDoppio.\n Nicole Bradtke / Nathalie Tauziat hanno battuto in finale Cammy MacGregor / Shaun Stafford 1-6, 6-3, 6-3"}
{"id": "3598910", "revid": "413666", "url": "https://it.wikipedia.org/wiki?curid=3598910", "title": "Sacra Famiglia con angeli (Parmigianino)", "text": "La Sacra Famiglia con angeli \u00e8 un dipinto a olio su tavola (110x89 cm) del Parmigianino, databile al 1524 circa e conservato nel Museo del Prado a Madrid.\nStoria.\nIl dipinto \u00e8 in genere identificato con il \"quadro grande\" che Vasari ricord\u00f2 eseguito da Parmigianino poco prima della sua partenza per Roma, e che descrisse come \u00abla Nostra Donna col Figliuolo in collo che toglie in grembo ad un angelo alcuni frutti et un vecchio con le braccia piene di peli, fatte con arte e giudizio\u00bb. Venne regalato a papa Clemente VII, che a sua volta ne fece poi dono a Ippolito de' Medici. All'inizio del seicento l'opera era nella collezione di Pompeo Leoni a Madrid, dispersa dopo la sua morte (1608).\nUna copia antica, gi\u00e0 nella chiesa di San Quintino a Parma, \u00e8 oggi alla Rocca di Fontanellato. Nel Cabinet des Dessins del Louvre si conserva uno studio preparatorio con varianti (inv. 6417).\nDescrizione e stile.\nSullo sfondo di una foresta tenebrosa, derivata dall'esempio di Correggio, l'artista dipinse la Sacra Famiglia vicino a due angeli, forse un \"Riposo durante la fuga in egitto\". Maria \u00e8 accovacciata nella met\u00e0 sinistra e regge il bambino che si divincola, alzando lo sguardo in alto. Dietro di loro sta un anziano Giuseppe con la barba lunga e le braccia incrociate. Gli angeli a destra portano al Cristo fascette di palma, che egli afferra, come simbolo dell'accettazione del suo martirio.\nDinamismo, incrocio di sguardi e gesti e gamma cromatica rimandano all'esempio correggesco, mentre si distaccano le forme allungate e la luce intensa, che crea superfici levigate, quasi smaltate. Il volto appuntito della Madonna ricalca quello di Paola Gonzaga negli affreschi della Stufetta di Diana e Atteone alla Rocca di Fontanellato e anche lo sfondo vegetale ricorda il pergolato di quegli affreschi. Come notato da Vasari non mancano elementi di virtuosismo, come la peluria sul braccio di Giuseppe o le alette piumate dell'angelo in primo piano, anche per la particolare destinazione del dipinto, che doveva fare da biglietto da visita per l'elegante mondo romano."}
{"id": "3598912", "revid": "767487", "url": "https://it.wikipedia.org/wiki?curid=3598912", "title": "ASB Classic 1993", "text": "L'ASB Classic 1993 \u00e8 stato un torneo di tennis giocato sul cemento. \n\u00c8 stata l'8\u00aa edizione dell'ASB Classic, che fa parte della categoria Tier IV nell'ambito del WTA Tour 1993. \nSi \u00e8 giocato all'ASB Tennis Centre di Auckland in Nuova Zelanda, dal 1\u00b0 al 7 febbraio 1993.\nCampionesse.\nSingolare.\n Elna Reinach ha battuto in finale Caroline Kuhlman 6\u20130, 6\u20130\nDoppio.\n Isabelle Demongeot / Elna Reinach hanno battuto in finale Jill Hetherington / Kathy Rinaldi Stunkel 6-2, 6-4"}
{"id": "3598915", "revid": "2519", "url": "https://it.wikipedia.org/wiki?curid=3598915", "title": "De Baarsjes", "text": "De Baarsjes \u00e8 un quartiere di Amsterdam. Il 1\u00ba gennaio 2005 il quartiere \u00e8 confluito nello stadsdeel di Amsterdam-West."}
{"id": "3598916", "revid": "767487", "url": "https://it.wikipedia.org/wiki?curid=3598916", "title": "Ameritech Cup 1993", "text": "L'Ameritech Cup 1993 \u00e8 stato un torneo femminile di tennis giocato sul sintetico indoor. \u00c8 stata la 22\u00aa edizione del torneo, che fa parte della categoria Tier II nell'ambito del WTA Tour 1993. Si \u00e8 giocato nell'UIC Pavilion di Chicago negli USA, dall'8 al 14 febbraio 1993.\nCampionesse.\nSingolare.\n Monica Seles ha battuto in finale Martina Navr\u00e1tilov\u00e1 3\u20136, 6\u20132, 6\u20131\nDoppio.\n Katrina Adams / Zina Garrison-Jackson hanno battuto in finale Amy Frazier / Kimberly Po 7\u20136, 6\u20133"}
{"id": "3598920", "revid": "599013", "url": "https://it.wikipedia.org/wiki?curid=3598920", "title": "Erasmo Lucido", "text": "Carriera.\nHa disputato 6 incontri in Serie A con le maglie di Bologna e , andando a segno in occasione del successo del Napoli sulla del 7 ottobre 1979.\nHa inoltre totalizzato 20 presenze e 2 reti in Serie B nelle file della ."}
{"id": "3598922", "revid": "767487", "url": "https://it.wikipedia.org/wiki?curid=3598922", "title": "Asian Open 1993", "text": "L'Asian Open 1993 \u00e8 stato un torneo di tennis giocato sul sintetico indoor. \u00c8 stata la 2\u00aa edizione del torneo, che fa parte della categoria Tier III nell'ambito del WTA Tour 1993. Si \u00e8 giocato all'Amagasaki Memorial Sports Centre di Osaka in Giappone dall'8 al 14 febbraio 1993.\nCampionesse.\nSingolare.\n Jana Novotn\u00e1 ha battuto in finale Kimiko Date 6\u20133, 6\u20132\nDoppio.\n Jana Novotn\u00e1 / Larisa Neiland hanno battuto in finale Magdalena Maleeva / Manuela Maleeva-Fragniere 6\u20131, 6\u20133"}
{"id": "3598925", "revid": "42402641", "url": "https://it.wikipedia.org/wiki?curid=3598925", "title": "Editoria per ragazzi", "text": ""}
{"id": "3598929", "revid": "287204", "url": "https://it.wikipedia.org/wiki?curid=3598929", "title": "IGA U.S. Indoor Championships 1993", "text": "L'IGA U.S. Indoor Championships 1993 \u00e8 stato un torneo di tennis giocato sul cemento indoor. \n\u00c8 stata l'8\u00aa edizione del torneo, che fa parte della categoria Tier III nell'ambito del WTA Tour 1993. \nSi \u00e8 giocato al The Greens Country Club di Oklahoma City negli USA, dal 15 al 21 febbraio 1993.\nCampionesse.\nSingolare.\n Zina Garrison ha battuto in finale Patty Fendick 6-2, 6-2\nDoppio.\n Patty Fendick / Zina Garrison hanno battuto in finale Katrina Adams / Manon Bollegraf 6\u20133, 6\u20132\nCollegamenti esterni.\nSito ufficiale"}
{"id": "3598931", "revid": "767487", "url": "https://it.wikipedia.org/wiki?curid=3598931", "title": "Open Gaz de France 1993", "text": "L'Open Gaz de France 1993 \u00e8 stato un torneo di tennis giocato sul cemento indoor. \u00c8 stata la 1\u00aa edizione dell'Open Gaz de France, che fa parte della categoria Tier II nell'ambito del WTA Tour 1993. Si \u00e8 giocato dal 15 al 21 febbraio 1993.\nCampionesse.\nSingolare.\n Martina Navr\u00e1tilov\u00e1 ha battuto in finale Monica Seles 6\u20133, 4\u20136, 7\u20136\nDoppio.\n Jana Novotn\u00e1 / Andrea Strnadov\u00e1 hanno battuto in finale Jo Durie / Catherine Suire 7\u20136, 6\u20132"}
{"id": "3598932", "revid": "287204", "url": "https://it.wikipedia.org/wiki?curid=3598932", "title": "Legg Mason Tennis Classic 2011", "text": "Il Legg Mason Tennis Classic 2011 \u00e8 stato un torneo di tennis giocato sul cemento. \u00c8 stata la 43\u00aa edizione di questo torneo che fa parte dell'ATP World Tour 500 series nell'ambito dell'ATP World Tour 2011. Il torneo si \u00e8 svolto al William H.G. FitzGerald Tennis Center a Washington, D.C. negli USA, dal 30 luglio al 7 agosto 2011.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Radek \u0160t\u011bp\u00e1nek ha sconfitto in finale Ga\u00ebl Monfils per 6-4, 6-4.\nDoppio.\n Micha\u00ebl Llodra / Nenad Zimonji\u0107 hanno sconfitto in finale Robert Lindstedt / Horia Tec\u0103u per 63-7, 7-66, [10-7]."}
{"id": "3598937", "revid": "287204", "url": "https://it.wikipedia.org/wiki?curid=3598937", "title": "Club Atl\u00e9tico Alvear", "text": "Il Club Atl\u00e9tico Alvear \u00e8 stata una societ\u00e0 calcistica argentina di Caseros, fondata il 1\u00ba luglio 1903.\nStoria.\nL'Alvear venne fondato nel 1903 a Caseros. Affiliatosi alla Asociaci\u00f3n Argentina de Football, nel 1922 partecip\u00f2 per la prima volta a un torneo di massima serie, la Copa Campeonato. Alla sua prima partecipazione a tale campionato giunse al settimo posto. L'anno seguente chiuse 17\u00ba, e nel 1924 si posizion\u00f2 18\u00ba. Nel 1925 termin\u00f2 all'ultimo posto sulle 23 squadre partecipanti. L'ultima edizione disputata dall'Alvear fu quella del 1926: si concluse con il decimo posto in classifica. Insieme ad altri club, l'Alvear fu retrocesso in seguito alla fusione della AAF con la AAm. La societ\u00e0 partecip\u00f2 dunque alla Primera Divisi\u00f3n B, chiudendo la prima stagione in serie cadetta al 14\u00ba posto. Nel 1928 si classific\u00f2 ultimo in seconda divisione. Nel 1929 miglior\u00f2 considerevolmente il proprio rendimento, salendo fino al quarto posto. Nel 1930 giunse in settima posizione. Nel 1931 il Club Alvear si fonde con l'Atl\u00e9tico Caseros: questa unione termina nello stesso anno."}
{"id": "3598941", "revid": "287204", "url": "https://it.wikipedia.org/wiki?curid=3598941", "title": "Generali Ladies Linz 1993", "text": "Il Generali Ladies Linz 1993 \u00e8 stato un torneo di tennis giocato sul sintetico indoor. \u00c8 stata la 7\u00aa edizione del Generali Ladies Linz, che fa parte della categoria Tier III nell'ambito del WTA Tour 1993. Si \u00e8 giocato a Linz, in Austria, dal 22 al 28 febbraio 1993.\nCampionesse.\nSingolare.\n Manuela Maleeva-Fragni\u00e8re ha battuto in finale Conchita Mart\u00ednez che si ritirata sul punteggio di 6-2, 1-0\nDoppio.\n Evgenija Manjukova / Leila Meskhi hanno battuto in finale Conchita Mart\u00ednez / Judith Polzl Wiesner per walkover"}
{"id": "3598946", "revid": "767487", "url": "https://it.wikipedia.org/wiki?curid=3598946", "title": "Virginia Slims of Florida 1993", "text": "Il Virginia Slims of Florida 1993 \u00e8 stato un torneo femminile di tennis giocato sul cemento. \u00c8 stata la 15\u00aa edizione del torneo, che fa parte della categoria Tier II nell'ambito del WTA Tour 1993. Si \u00e8 giocato nel Delray Beach Tennis Center di Delray Beach negli USA, dal 1\u00b0 al 7 marzo 1993.\nCampionesse.\nSingolare.\n Steffi Graf ha battuto in finale Arantxa S\u00e1nchez Vicario 6\u20134, 6\u20133\nDoppio.\n Gigi Fern\u00e1ndez / Nata\u0161a Zvereva hanno battuto in finale Jana Novotn\u00e1 / Larisa Neiland 6\u20132, 6\u20132"}
{"id": "3598948", "revid": "767487", "url": "https://it.wikipedia.org/wiki?curid=3598948", "title": "I giorni dell'inferno", "text": "I giorni dell'inferno \u00e8 un film del 1986, diretto da Tonino Ricci.\nTrama.\nUn commando di quattro uomini deve liberare due giornalisti prigionieri dei guerriglieri afgani, ben presto si rendono conto di non aver nessuno sostegno dagli alti comandi, preoccupati dalle troppe cose che i giornalisti hanno scoperto."}
{"id": "3598952", "revid": "767487", "url": "https://it.wikipedia.org/wiki?curid=3598952", "title": "Virginia Slims of Houston 1993", "text": "Il Virginia Slims of Houston 1993 \u00e8 stato un torneo di tennis giocato sulla terra battuta. \u00c8 stata la 23\u00aa edizione del torneo, che fa parte della categoria Tier II nell'ambito del WTA Tour 1993. Si \u00e8 giocato al Westside Tennis Club di Houston negli USA dal 22 al 28 marzo 1993.\nCampionesse.\nSingolare.\n Conchita Mart\u00ednez ha battuto in finale Sabine Hack 6\u20133, 6\u20132\nDoppio.\n Katrina Adams / Manon Bollegraf hanno battuto in finale Evgenija Manjukova / Radka Zrub\u00e1kov\u00e1 6\u20133, 5\u20137, 7\u20136"}
{"id": "3598955", "revid": "767487", "url": "https://it.wikipedia.org/wiki?curid=3598955", "title": "Jan Christiansen", "text": "Carriera.\nGiocatore.\nClub.\nChristiansen inizi\u00f2 la carriera al Lillestr\u00f8m, trasferitosi a Trondheim per motivi di studio, gioc\u00f2 nel Rosenborg dal 1966 al 1975. Periodo nel quale totalizz\u00f2 165 presenze e 25 reti. Fu anche capitano della squadra. Fu un regista compassato, alto di statura e abile nei colpi di testa (suo il primo gol, sugli sviluppi di un calcio d'angolo, nella finale di coppa del 1971 contro il Fredrikstad: fu l'ultima delle sue nove reti nella stagione del \"double\").\nNel 1976, pass\u00f2 al R\u00f8ros.\nNazionale.\nChristiansen gioc\u00f2 13 incontri per la . Esord\u00ec il 21 luglio 1969, nella vittoria per 2-1 sull'. Fu capitano anche della Nazionale sin dalla sua quarta presenza.\nAllenatore.\nChristiansen fu tecnico del Rosenborg e del R\u00f8ros."}
{"id": "3598956", "revid": "162201", "url": "https://it.wikipedia.org/wiki?curid=3598956", "title": "Cane di Pavlov", "text": ""}
{"id": "3598958", "revid": "107831", "url": "https://it.wikipedia.org/wiki?curid=3598958", "title": "Family Circle Cup 1993", "text": "Il Family Circle Cup 1993 \u00e8 stato un torneo di tennis giocato sulla terra verde. \u00c8 stata la 21\u00aa edizione del Family Circle Cup, che fa parte della categoria Tier I nell'ambito del WTA Tour 1993. Si \u00e8 giocato al Family Circle Tennis Center di Hilton Head negli Stati Uniti dal 29 marzo al 4 aprile 1993.\nCampionesse.\nSingolare.\n Steffi Graf ha battuto in finale Arantxa S\u00e1nchez Vicario 7-6(8), 6-1\nDoppio.\n Gigi Fern\u00e1ndez / Nata\u0161a Zvereva hanno battuto in finale Katrina Adams / Manon Bollegraf 6-3, 6-1"}
{"id": "3598966", "revid": "1573940", "url": "https://it.wikipedia.org/wiki?curid=3598966", "title": "At Willul", "text": "At Willul sono un gruppo etnico berbero che abita nella citt\u00e0 di Zuara nel nord della Libia. Gli At Willul parlano una variet\u00e0 di berbero simile al nefusi, ma sono generalmente bilingui e conoscono anche l'arabo libico."}
{"id": "3598967", "revid": "767487", "url": "https://it.wikipedia.org/wiki?curid=3598967", "title": "Pete Carril", "text": ""}
{"id": "3598968", "revid": "834", "url": "https://it.wikipedia.org/wiki?curid=3598968", "title": "Tyres\u00f6 (comune)", "text": ""}
{"id": "3598969", "revid": "1305772", "url": "https://it.wikipedia.org/wiki?curid=3598969", "title": "T\u00e9l\u00e9graphe", "text": "T\u00e9l\u00e9graphe (telegrafo in lingua francese) pu\u00f2 riferirsi a:"}
{"id": "3598970", "revid": "2057018", "url": "https://it.wikipedia.org/wiki?curid=3598970", "title": "Consulente di comunicazione", "text": "Il consulente di comunicazione \u00e8 un professionista specializzato nel campo delle attivit\u00e0 di comunicazione.\nCompiti e funzioni.\nLa sua competenza \u00e8 quella di assistere un'organizzazione (azienda, ente, associazione culturale, politica, sindacale) nella definizione e nell'implementazione di una strategia di comunicazione efficace, nella creazione e nella gestione di relazioni favorevoli con gli stakeholder e nella scelta dei mezzi e delle modalit\u00e0 pi\u00f9 appropriate per la trasmissione dei messaggi per promuovere prodotti o servizi; ha alle spalle anni di esperienza di \"branding\", \"comunicazione\" e \"marketing\", ma non \u00e8 solo predisposto per relazioni di tipo commerciale, necessita anche di una mentalit\u00e0 creativa e trasversale. Le sue mansioni spaziano come \"project manager\", nella gestione delle necessit\u00e0 di comunicazione del cliente, poi tramite un iniziale benchmarking, allo sviluppo di una strategia integrata di comunicazione basata su un concept creativo. Successivamente aiuta l'impresa sulla scelta dei \"media\" adatti, creando avvisi pubblicitari e gli strumenti migliori per divulgarli.\nL'incontro con il cliente \u00e8 in genere il primo passo che un consulente di comunicazione deve affrontare prima di ogni progetto. Durante questa prima consultazione, discute le informazioni sui prodotti del cliente o dei suoi servizi, i suoi obiettivi pubblicitari e il suo budget per ottenere una chiara comprensione di tutti i dettagli in modo da definire una strategia di marketing ottimale. Prosegue effettuando una ricerca di mercato del settore merceologico e sul target di riferimento. Ad esempio, se il cliente \u00e8 un'azienda nel ramo dei detersivi, si chiarir\u00e0 se i prodotti sono rivolti al settore trade o a quello consumer, questo per stabilire l'impostazione dell'eventuale campagna e i canali di promozione pi\u00f9 adatti per raggiungere in modo efficace i potenziali clienti. Entrambi questi fattori base determinano la strategia di marketing che il consulente impiega.\nDopo aver sviluppato un concept creativo, lavora a dei layout con alcune idee fattibili, declinando il tutto all'utilizzo dei diversi supporti, ad esempio: bozze per l'uscita su una testata specifica di settore o una landing-page sul sito web aziendale, crea riferimenti incrociati sui vari social media, idee per la pubblicit\u00e0 on-line tramite banner e Google adwords, strategie di vendita promozionali, ipotizza spot televisivi, ecc...\nUna volta che il progetto \u00e8 delineato, crea un piano di comunicazione da presentare ai vertici aziendali, spiegando i risultati delle ricerche di mercato e i motivi che hanno portato alla strategia pubblicitaria che ha definito, successivamente il CEO insieme al reparto marketing interno, dar\u00e0 l'ok per la conferma a procedere. Il lavoro a questo punto verr\u00e0 seguito dal consulente sul campo, che gestir\u00e0 con esperienza tutti gli attori coinvolti nella comunicazione d'impresa, sia interni che esterni."}
{"id": "3598974", "revid": "169529", "url": "https://it.wikipedia.org/wiki?curid=3598974", "title": "Geologia di Cipro", "text": "La geologia di Cipro presenta sia caratteri tipici della regione mediterranea sia caratteri peculiari.\nSull'isola in genere la vegetazione \u00e8 scarsa, fatta eccezione per i monti Troodos, inoltre l'attivit\u00e0 estrattiva presente sul territorio da epoche remote ha lasciato il sottosuolo esposto in molte aree. L'accessibilit\u00e0 e l'estensione degli affioramenti rocciosi hanno favorito il rilevamento geologico dell'isola, rendendola da tempo un'interessante meta geologica.\nTettonica.\nDal punto di vista tettonostratigrafico a Cipro sono distinte quattro aree geologiche:\nPaleogeografia.\nA causa della formazione della crosta oceanica che ha originato l'ofiolite, circa 120 Ma Cipro era posta pi\u00f9 a sud-ovest rispetto ad oggi: il territorio di Cipro si trovava all'epoca nel area di rift tra la placca africana e quella eurasiatica e faceva parte del settore occidentale della Tetide.\nDurante il Cretaceo superiore e il Paleogene Cipro \u00e8 ruotato in senso antiorario di circa 90 gradi, ed \u00e8 traslato verso nordest. Circa 45 Ma si \u00e8 verificato anche il sovrascorrimento dell'anticlinale di Kyrenia a nord e del blocco Mamonia a sud.\nLa successiva sedimentazione di rocce calcaree ha lasciato solo sporadicamente tracce visibili dei movimenti tettonici su larga scala in atto. La tranquilla sedimentazione pelagica del Cretacico \u00e8 stata interrotta solo da eventi occasionali, di tipo torbiditico o di altra natura. \nDurante il Miocene il fondale ha continuato a sollevarsi in modo significativo ed alcune parti dell'isola sono emerse. Proprio nel Miocene inferiore si \u00e8 formato il calcare biocostruito della \"Formazione di Pakhna\". All'epoca Cipro si trovava gi\u00e0 quasi nella sua posizione attuale e si era gi\u00e0 chiuso il corridoio marino tra Mar Mediterraneo ed Oceano Indiano.\nNel Pleistocene un ultimo episodio tettonico porta ad un nuovo sollevamento accompagnato da un'intensa erosione dei versanti che vanno a colmare la pianura di Mesaoria con i depositi dei \"Fanglomerati\""}
{"id": "3598977", "revid": "1442080", "url": "https://it.wikipedia.org/wiki?curid=3598977", "title": "Legg Mason Tennis Classic 2011 - Qualificazioni singolare", "text": "Le qualificazioni del singolare del Legg Mason Tennis Classic 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3598979", "revid": "212348", "url": "https://it.wikipedia.org/wiki?curid=3598979", "title": "Il vagabondo (Waltari)", "text": "Il vagabondo (titolo originale \"Mikael Hakim\") \u00e8 un romanzo dell'autore finlandese Mika Waltari, pubblicato nel 1949.\nIl romanzo rappresenta la seconda delle due parti della storia di Mikael, di cui il romanzo \"L'avventuriero\" ne rappresenta la prima parte. Vengono descritte le avventure di un giovane finlandese, Mikael Karvajalka, durante il sedicesimo secolo, nella Turchia dell'Impero Ottomano, dove Mikael, dopo essersi convertito all'Islam col nome di Mikael Hakim, ascende alla corte di Solimano il Magnifico."}
{"id": "3598982", "revid": "111373", "url": "https://it.wikipedia.org/wiki?curid=3598982", "title": "Gran Premio motociclistico d'Italia 1962", "text": ""}
{"id": "3598987", "revid": "307923", "url": "https://it.wikipedia.org/wiki?curid=3598987", "title": "Crantore", "text": ""}
{"id": "3598988", "revid": "110157", "url": "https://it.wikipedia.org/wiki?curid=3598988", "title": "Bruchm\u00fchlbach-Miesau", "text": "Bruchm\u00fchlbach-Miesau \u00e8 un comune di 7.341 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Bruchm\u00fchlbach-Miesau.\nIl suo territorio \u00e8 bagnato dal fiume Glan."}
{"id": "3598994", "revid": "110157", "url": "https://it.wikipedia.org/wiki?curid=3598994", "title": "Lambsborn", "text": "Lambsborn \u00e8 un comune di 763 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Bruchm\u00fchlbach-Miesau."}
{"id": "3598995", "revid": "110157", "url": "https://it.wikipedia.org/wiki?curid=3598995", "title": "Gerhardsbrunn", "text": "Gerhardsbrunn \u00e8 un comune di 157 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Bruchm\u00fchlbach-Miesau."}
{"id": "3598996", "revid": "110157", "url": "https://it.wikipedia.org/wiki?curid=3598996", "title": "Langwieden", "text": "Langwieden \u00e8 un comune di 273 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Bruchm\u00fchlbach-Miesau."}
{"id": "3598997", "revid": "110157", "url": "https://it.wikipedia.org/wiki?curid=3598997", "title": "Martinsh\u00f6he", "text": "Martinsh\u00f6he \u00e8 un comune di 1.736 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Bruchm\u00fchlbach-Miesau."}
{"id": "3598998", "revid": "1318658", "url": "https://it.wikipedia.org/wiki?curid=3598998", "title": "Enkenbach-Alsenborn", "text": "Enkenbach-Alsenborn \u00e8 un comune di 7.010 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Enkenbach-Alsenborn. Enkenbach-Alsenborn \u00e8 il capoluogo della comunit\u00e0 amministrativa. \nHa assunto una certa notoriet\u00e0 per \"L'elefante di Alsenborn - 1917\", di cui il 20 giugno 2006 \u00e8 stata inaugurata una statua commemorativa, in riferimento ad un elefante che, proveniente da un circo sciolto durante la prima guerra mondiale, venne utilizzato per l'aratura di terreni in sostituzione dei consueti animali da soma requisiti per usi bellici, prima nell'azienda agricola Moulier che lo \"ospitava\", poi anche da altre aziende con lo stesso problema per eseguire i lavori agricoli."}
{"id": "3598999", "revid": "110157", "url": "https://it.wikipedia.org/wiki?curid=3598999", "title": "Mehlingen", "text": "Mehlingen \u00e8 un comune di 3.859 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Enkenbach-Alsenborn."}
{"id": "3599001", "revid": "110157", "url": "https://it.wikipedia.org/wiki?curid=3599001", "title": "Neuhemsbach", "text": "Neuhemsbach \u00e8 un comune di 865 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Enkenbach-Alsenborn."}
{"id": "3599008", "revid": "110157", "url": "https://it.wikipedia.org/wiki?curid=3599008", "title": "Hochspeyer", "text": "Hochspeyer \u00e8 un comune di 4.552 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Hochspeyer."}
{"id": "3599009", "revid": "110157", "url": "https://it.wikipedia.org/wiki?curid=3599009", "title": "Waldleiningen", "text": "Waldleiningen \u00e8 un comune di 408 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Hochspeyer."}
{"id": "3599010", "revid": "810736", "url": "https://it.wikipedia.org/wiki?curid=3599010", "title": "La montagna di luce (romanzo 1902)", "text": "La montagna di luce \u00e8 un romanzo del 1902 di Emilio Salgari.\nTrama.\nIndri Sagar, ministro e favorito del maharajah di Baroda, avendo aiutato involontariamente un paria, cade in disgrazia. Per riacquistare la propria posizione dovr\u00e0 trafugare \"La Montagna di Luce\", un diamante bellissimo e ammirato in tutta l'India, pietra ispirata al celebre Koh-i-Noor. Essendo un'impresa quasi impossibile, Indri chiede aiuto a Toby Randal, un inglese, suo amico e cacciatore provetto. Dhundia, losco e infido compagno di viaggio, si rivela ben presto l'anima dannata di Parvati, ministro della corte di Baroda. Pur di ostacolare l'ex favorito del maharajah, i due non esiteranno ad allearsi a Sitama, perfido bramino al comando di una banda di dacoiti. Pericoli, difficolt\u00e0 e tradimenti non fermeranno i due amici che, in possesso del favoloso diamante, riusciranno a ottenere piena giustizia."}
{"id": "3599011", "revid": "287204", "url": "https://it.wikipedia.org/wiki?curid=3599011", "title": "Krickenbach", "text": "Krickenbach \u00e8 un comune di 1.199 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Kaiserslautern-S\u00fcd."}
{"id": "3599012", "revid": "110157", "url": "https://it.wikipedia.org/wiki?curid=3599012", "title": "Linden (Kaiserslautern)", "text": "Linden \u00e8 un comune di 1.169 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Kaiserslautern-S\u00fcd."}
{"id": "3599015", "revid": "287204", "url": "https://it.wikipedia.org/wiki?curid=3599015", "title": "Queidersbach", "text": "Queidersbach \u00e8 un comune di 2.851 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Kaiserslautern-S\u00fcd."}
{"id": "3599016", "revid": "110157", "url": "https://it.wikipedia.org/wiki?curid=3599016", "title": "Schopp", "text": "Schopp \u00e8 un comune di 1.438 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Kaiserslautern-S\u00fcd."}
{"id": "3599017", "revid": "2048388", "url": "https://it.wikipedia.org/wiki?curid=3599017", "title": "I' te vurria vas\u00e0", "text": "I' te vurria vas\u00e0 \u00e8 una canzone in napoletano pubblicata nel 1900, conosciuta a livello mondiale, e considerata una delle pietre miliari della canzone napoletana.\nStoria.\nLa canzone ha origine dall'amore infelice dell'autore Vincenzo Russo, un modesto calzolaio, per Enrichetta Marchese. L'unione tra lo spiantato poeta e la ragazza, figlia di un gioielliere, era fortemente osteggiata dalla famiglia di lei, nonostante l'amore di Russo fosse corrisposto. I versi, composti sul finire del 1899 da Russo, furono musicati tra 1 ed 2 gennaio 1900 da Eduardo di Capua, famoso autore di 'O sole mio, nonch\u00e9 amico e sodale di Russo con Alfredo Mazzucchi. Secondo quanto riporta la tradizione, il foglio con i versi fu consegnato da Russo a Di Capua la sera del 1\u00ba gennaio 1900 alla fine di una rappresentazione teatrale al Salone Margherita, dove si esibiva Armando Gill. \nPresentata al concorso \"La tavola rotonda\", \"I' te vurria vas\u00e0\" non ebbe immediato successo, arrivando solo seconda ex aequo. Negli anni successivi, tuttavia, il brano ebbe grandissima diffusione, e fu interpretata da numerosi artisti napoletani, italiani ed internazionali, tra cui Mario Abbate, Sergio Bruni, Massimo Ranieri, Peppino di Capri, Gigi Finizio, Giacomo Rondinella, Lina Sastri, Roberto Murolo, Nino Nipote, Anna Calemme, Consiglia Licciardi, Renzo Arbore, Marco Zibardi, Giorgia, Claudio Villa, Mina, Mango, Neil Sedaka. Come molte canzoni napoletane, travalicato il limite della musica leggera e popolare, \"I' te vurria vas\u00e0\" \u00e8 stata inoltre inserita nel repertorio di noti esponenti della musica classica quali Enrico Caruso, Tito Schipa, Giuseppe Di Stefano, Franco Corelli, Jos\u00e9 Carreras, Luciano Pavarotti e Andrea Bocelli.\nTesto.\nIl testo della canzone, di grande delicatezza, descrive un momento di intimit\u00e0 tra due amanti. La scena \u00e8 quella di un giardino profumato di malvarosa, poco prima dell'alba, attraversato da un refolo di vento. Il poeta veglia la propria donna addormentata, combattuto tra il desiderio di svegliarla con un bacio e la mancanza del coraggio necessario a rompere quel momento d'incanto. Con nessun'altra compagnia se non i propri pensieri, il poeta viene colto da momenti di gelosia e di dubbio su chi sia al centro dei sogni dell'amata; subito sopraffatti dall'amore e dal desiderio di baciarla e di trovare anch'egli pace nel sonno. "}
{"id": "3599018", "revid": "287204", "url": "https://it.wikipedia.org/wiki?curid=3599018", "title": "Stelzenberg", "text": "Stelzenberg \u00e8 un comune di 1.217 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Kaiserslautern-S\u00fcd."}
{"id": "3599020", "revid": "110157", "url": "https://it.wikipedia.org/wiki?curid=3599020", "title": "Trippstadt", "text": "Trippstadt \u00e8 un comune di 3.040 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Kaiserslautern-S\u00fcd."}
{"id": "3599021", "revid": "122706815", "url": "https://it.wikipedia.org/wiki?curid=3599021", "title": "Episodi di Leone il cane fifone (seconda stagione)", "text": "La seconda stagione di \"Leone il cane fifone\" \u00e8 andata in prima TV negli Stati Uniti dal 31 ottobre 2000 al 16 novembre 2001. \nL'albero magico di Altrove.\nLeone riceve in omaggio dei semi, li sotterra e li annaffia. Dopo una notte cresce un albero magnifico, che parla e che pu\u00f2 esaudire qualunque desiderio. Giustino per\u00f2 non \u00e8 affatto entusiasta, per cui lo abbatte. Siccome Giustino aveva involontariamente desiderato che la testa di Maril\u00f9 diventasse enorme, l'unico rimedio per farla guarire lo suggerisce l'albero poco prima di morire: prendere i suoi fiori e mischiarli con puro miele di calabrone. Maril\u00f9 guarisce, ma Giustino avr\u00e0 a sua volta una testa gigantesca per punizione. Intanto l'albero comincia a ricrescere.\nRandy robot.\nRandy \u00e8 un robot proveniente da un altro pianeta di una razza di distruttori. Viene insultato dai suoi simili, perch\u00e9 non vuole distruggere le cose, ma crearne di nuove. Quindi, per salvare il suo onore, viene incaricato di conquistare un pianeta. Giunge fino ad Altrove, dove \"conquista\" la fattoria di Leone, Maril\u00f9 e Giustino. I tre protagonisti vengono quindi maltrattati e obbligati a lavori forzati di ogni genere. I tre non sanno che in realt\u00e0 Randy ha la passione di intagliare il legno. Leone lo scopre e, quando lo batte a una sfida di ballo, gli fa capire che non deve sprecare il suo talento. Cos\u00ec Randy viene convinto da Leone e torna al suo pianeta dove viene finalmente accettato, vendendo ai suoi compagni-robot statuette di legno intagliate a mano.\nLa maledizione di Shirley.\n\u00c8 il compleanno di Giustino e, mentre Maril\u00f9 e Leone organizzano la festa, una signora di nome Shirley, che si definisce una povera anima derelitta in cerca di elemosine, suona a casa loro. Maril\u00f9 le d\u00e0 un sacco pieno di monetine, una torta e un vassoio da t\u00e8, Leone il suo dente d'oro. Giustino invece decide di sbatterle la porta in faccia e di ritornare a leggere il suo giornale senza darle niente. Shirley arrabbiata decide di lanciare un incantesimo di magia nera su Giustino. Toccher\u00e0 a Leone annullare l'incantesimo che sta facendo diventare pazzo Giustino.\nLeone nella grande spaventosa citt\u00e0.\nMaril\u00f9 sembra cavarsela molto bene a suonare il sitar. Un giorno riceve un invito da un insetto gigante, che dice di essere interessato a lei e che vuole assumerla nel suo teatro. In seguito l'insetto ricatter\u00e0 Leone, dicendo che in realt\u00e0 vuole solo che lui gli faccia recapitare un pacco e che, se non lo fa, Maril\u00f9 verr\u00e0 divorata da una specie di mostro terribile rinchiuso nella stanza dell'hotel dove stanziavano.\nAffari di famiglia.\n\u00c8 notte, e Leone sta dormendo sul letto dei suoi padroni, quando sente degli strani rumori che provengono dal piano inferiore: cerca di avvertire Maril\u00f9 e Giustino, ma quest'ultimo lo caccia fuori dalla camera da letto. Leone si dirige in cucina con una torcia elettrica, dove si accorge che le porte del congelatore e del frigorifero sono aperte. All'improvviso le due porte si chiudono e compare un uomo con la maschera di Zorro e con un pesce in bocca. L'uomo lo colpisce con il pesce facendogli cadere la torcia elettrica e lo obbliga con le minacce di star zitto. Maril\u00f9 e Giustino scendono le scale e aprono la porta, ma appena lo fanno il ladro li colpisce alla testa con il suo pesce.\nIn seguito il malfattore si presenta ai protagonisti come \"Basil\" e dice loro che desidera rubare le facce del monte Rushmore. Mentre estraggono il faccione di Abraham Lincoln, sentono il rumore di un elicottero della polizia. Basil si arrampica sul faccione di Lincoln e si intrufola nel naso. Due ranger introducono nel naso di Lincoln un bastone a forma di dito. Leone riesce a salvare Basil, dopodich\u00e9 la polizia se ne va. Allora Maril\u00f9 e Leone dicono che Basil dovrebbe smettere di frequentare il mondo criminale. Basil intraprende perci\u00f2 la carriera di massaggiatore autorizzato di lamprede. Poi Maril\u00f9 si chiede che fine abbiano fatto le altre tre facce dei presidenti del monte Rushmore e l'ultima inquadratura rivela che le facce sono sotto la loro casa.\n1000 anni da Leone.\nGiustino, Maril\u00f9 e Leone stanno giocando a bingo, quando un asteroide colpisce la Terra, che, aumentandone la velocit\u00e0 di rotazione attorno al Sole, porta avanti il tempo di mille anni. Quando esce di casa, Leone trova un ambiente verde e rigoglioso, e una banana per terra, la prende in mano e scopre che si tratta di un bambino-banana. La madre-banana manda i poliziotti-banana a prendere Leone, che scappa con Giustino e Maril\u00f9.\nArrivato nella citt\u00e0, incontra un losco trafficante che scambia tre costumi da banana con un capodoglio e una fisarmonica. Per tornare al tempo presente, i nostri seguono il capo-banana della citt\u00e0, che li conduce al \"Bananahall\". Mentre Leone scopre che si tratta di un enorme gorilla mangia banane, mette in salvo Maril\u00f9 e Giustino, rivelando al popolo delle banane cosa si cela nel bananahall. Quando sono a teatro a vedere la scimmia che suona l'organetto, Maril\u00f9 si chiede come torneranno indietro. In quel momento un alieno con una racchetta da tennis spinge indietro l'asteroide che, colpendo la Terra, riporta Giustino, Maril\u00f9 e Leone indietro di mille anni, esattamente quando stavano giocando a bingo.\nLeone incontra la mummia.\nLeone incontra una mummia antica di mille anni, ma una terribile maledizione incombe su Leone, Giustino e Maril\u00f9.\nInvisibile Maril\u00f9.\nMentre scava, Leone trova una collana con sopra una grande pietra azzurra che regala a Maril\u00f9, ma pian piano il gioiello fa diventare la donna invisibile. Il governo rapisce Maril\u00f9 per farsi dare la collana e toccher\u00e0 a Leone salvarla con l'aiuto del dottor Vindaloo e di un invisibile Giustino.\nIl mondo del dottor Gerbil.\nIl dottor Gerbil \u00e8 un criceto gigante che ama fare esperimenti sulle persone. Maril\u00f9 intanto si dispera, in quanto non riesce pi\u00f9 a pulire bene per via della sua vecchia scopa. Il dottor Gerbil bussa alla sua porta e gli propone una soluzione: un aspirapolvere formidabile. L'aspirapolvere \u00e8 in realt\u00e0 una trappola che risucchia istantaneamente sia Maril\u00f9 che Giustino. Il dottor Gerbil li conduce nel suo laboratorio sotterraneo con lo scopo di usarli come cavie per i suoi esperimenti chimici. Toccher\u00e0 a Leone aiutare i suoi padroni. Dopo varie peripezie, Leone salva Maril\u00f9 e Giustino e fugge con un motoscafo inseguito dal dottor Gerbil. Dopo un breve inseguimento, Leone riesce a portare in salvo i suoi padroni, mentre il dottor Gerbil precipita da una cascata, rimanendo per\u00f2 illeso.\nAvventura nello spazio.\nMaril\u00f9, Leone e Giustino ricevono una lettera di invito per partecipare a una missione nello spazio: far risplendere ancora di pi\u00f9 il Sole. Mentre sono sull'astronave, un virus di nome Mustaf\u00e0 Al Batterius, con l'intento di sabotare la loro missione, entra nel cervello di Maril\u00f9 che la induce a uno strano comportamento, ma Leone riesce a guarirla. Atterrato sul Sole, Leone cambia la lampadina al Sole, che inizia a risplendere. Alla fine dell'episodio il virus entra nel cervello di Giustino.\nLeone moscone fifone.\nDi Lung spiega a Leone che sta cercando di far cadere un satellite. Il ragazzo cerca di trasformare il cagnolino in un bufalo, ma Leone diventa una mosca e vola a casa sua. Intanto due testimoni osservano che il satellite di Di Lung stava precipitando, dirigendosi su Altrove. Leone nel frattempo, trasformato in una mosca, si posa sul naso di Giustino, che infastidito la vuole uccidere. Poi prova a uccidere Leone-mosca con un gas velenoso, che, a causa del vento, giunge in faccia a Maril\u00f9. Leone poi tenta di fare la stessa cosa con una cartina acchiappa-mosche, ma Leone-mosca si attacca alla faccia di Maril\u00f9, che gliela strappa per poi riattaccargliela. Intanto Leone cerca di mantenere in orbita il satellite e dice a Maril\u00f9 di essere lui la mosca, ma lei non ci crede. Quando il satellite \u00e8 sul punto di schiantarsi a terra, Leone insiste con Maril\u00f9 convincendola. Giustino cerca per\u00f2 ancora di uccidere Leone-mosca, ma alla fine l'uomo vola via insieme al satellite.\nIl miglior pasticciere di Altrove.\nGatti, un pasticcere psicopatico, \u00e8 stufo di piazzarsi al secondo posto e prepara una marmellata mutante per poter sconfiggere Maril\u00f9, che nel frattempo prepara delle mele caramellate. In quel momento qualcuno bussa alla porta: \u00e8 la marmellata di Gatti che rapisce Maril\u00f9 e Leone, e li porta nella pasticceria di Gatti, mentre Giustino \u00e8 ritornato dal mare. Giustino vede poi una scia di marmellata e decide di seguirla. Intanto Gatti spiega a Maril\u00f9 e a Leone il motivo per cui li ha rapiti: vuole estorcere a Maril\u00f9 l'ingrediente segreto delle sue mele caramellate. Visto che Maril\u00f9 non ha intenzione di rivelarglielo, Gatti la sospende sopra una tinozza di pasta di caramelle. Leone cerca di salvarla, ma Gatti lo trasforma in una caramella gommosa. Poi arriva Giustino, che salva Maril\u00f9, dopodich\u00e9 Leone, pur essendo nella forma di caramella gommosa, salva i suoi padroni e butta Gatti nell'impasto di caramelle. Maril\u00f9 gli rivela che l'ingrediente segreto delle sue mele caramellate \u00e8 l'aceto e che lo usa in tutte le sue ricette. Alla fine Maril\u00f9 vince il concorso di pasticceria di Altrove.\nAltrove TV.\nA Maril\u00f9, Leone e Giustino si \u00e8 rotta la TV, quindi chiedono a un tecnico di aggiustargliela, ma lui invece la usa come mezzo per ipnotizzare Maril\u00f9 e Giustino e rubare loro il montepremi della lotteria di Altrove. Leone far\u00e0 di tutto per liberare Maril\u00f9 e Giustino, e alla fine, dopo uno strano scontro finale, ci riuscir\u00e0. Inoltre il tecnico viene arrestato, ma riesce a evadere.\nMega Maril\u00f9 la magnifica.\nIl computer di Leone prende vita dopo un temporale. Disgustato dalla codardia degli uomini, si impossessa del corpo di Maril\u00f9 e inizia una serie di azioni spericolate, per dimostrare il proprio coraggio. Sta a Leone cercare di proteggere il corpo di Maril\u00f9. Durante una delle azioni, il corpo di Maril\u00f9 finisce incastrato in un ingranaggio di una fabbrica elettrica e, dopo che Leone lo ha salvato, decide di restituire a Leone la propria padrona.\nQuestione di chiome.\nMaril\u00f9 viene rapita da una strana agenzia, gestita dalla mamma di Giustino, che usa lei e molte altre persone come cavie per far crescere i loro capelli, rasarli e rivenderli come parrucche. Leone dovr\u00e0 impegnarsi per salvarla.\nIl cappello d'oro.\nGiustino ritrova una mappa che conduce ad un fantomatico cappello d'oro. Decide quindi di partire alla ricerca del prezioso oggetto con Maril\u00f9 e Leone. I tre incappano per\u00f2 nell'ira della congrega protettrice del cappello, che scatena una gigantesca statua vendicatrice contro Maril\u00f9. Leone li calma tutti regalando loro delle pellicce.\nIl serpente del fiume infausto.\nMaril\u00f9 vede in televisione la pubblicit\u00e0 di un viaggio gratis su un fiume, cos\u00ec lei, Leone e Giustino raggiungono la nave che li aspetta. A bordo il capitano si rivela un pirata che cerca di catturare Carmen, un enorme serpente marino rosso con un occhio solo. Carmen rapisce Maril\u00f9, ma poi si scopre che voleva solo esibire alla gente la sua meravigliosa voce lirica. Il capitano cerca di catturarla, ma non ce la fa grazie a Leone. Mentre tornano a casa, Maril\u00f9 e Leone si accorgono della mancanza di Giustino, che nel frattempo \u00e8 stato catturato da un gruppo di scimmie perch\u00e9 vorrebbero eleggerlo loro re.\nIl trapianto.\nLeone ritrova l'osso di un gigantesco e carnivoro canguro preistorico. Nel frattempo Giustino si rende conto di avere bisogno di un osso per un trapianto, a causa del suo mal di schiena. Allora il chirurgo usa come osso per il trapianto una parte dell'osso del canguro, trasformando per\u00f2 Giustino in un canguro mostruoso. Il Giustino-canguro rapisce Maril\u00f9 e scappa. Leone, con l'aiuto del computer, scopre che l'unico modo per sconfiggere il Giustino-canguro \u00e8 quello di trovarne un altro. Leone si fa infilare nella schiena il pezzo d'osso di canguro che era avanzato dopo il trapianto di Giustino e diventa anch'egli un canguro mostruoso. Leone-canguro sconfigge il Giustino-canguro e si riprende Maril\u00f9.\nAlla conquista del mondo.\nUn alieno proveniente da un altro pianeta vuole rubare la gentilezza di Maril\u00f9 per conquistare l'universo. Leone deve impedire che accada.\nLeone cowboy.\nLeone sogna di essere il nuovo sceriffo di una solitaria e sperduta cittadina nel west. Un anno prima, in quella citt\u00e0, era morto \"La frusta\", un famigerato bandito. Leone deve sconfiggere \"La frusta\", che aveva promesso di tornare dopo un anno dalla propria morte e di uccidere qualunque sceriffo avesse incontrato.\nIl curculionide diabolico.\nMentre Maril\u00f9, Giustino e Leone tornano a casa dopo aver fatto la spesa sul furgone di Giustino, sul parabrezza si spiaccica uno strano essere. Quando vanno a controllare se stia bene scoprono che hanno investito un curculionide vestito da maggiordomo. Essendo ferito, Maril\u00f9 propone di offrirgli la cena e di farlo restare a dormire. Con la scusa di fare massaggi ai due anziani contadini, il curculionide comincia a succhiare la loro energia vitale. Leone comprende le perfide intenzioni del curculionide in tempo per salvare i suoi padroni.\nVendetta dall'aldil\u00e0.\nUn fantasma torna dall'aldil\u00e0 e inizia a infestare la casa di Maril\u00f9 e Giustino con strani eventi, che sembrano siano fatti apposta per dividere i due anziani sposi. Leone scopre che si tratta di uno spirito di una vedova, che per vendetta cerca di dividerli con l'aiuto della madre di Giustino.\nIl fantasma del plenilunio.\nLeone, Maril\u00f9 e Giustino stanno curando il loro orto, ma non riescono a far crescere niente a causa del terreno arido. Perci\u00f2 arriva una gigantesca testa fluttuante, che dice di essere il fantasma del plenilunio autunnale, che li intima di far crescere subito qualcosa o di andare via entro la mezzanotte, pena atroci conseguenze. All'ultimo momento Leone fa crescere una pianta grazie al sudore di Giustino, che decide di coltivare piante per venderle e guadagnarci tanti soldi.\nLa balena musicista.\nUna balena distrugge la fattoria di Altrove, pretendendo da Giustino la restituzione della fisarmonica, rubatagli molti anni addietro dal padre dell'irascibile contadino. Leone richiede quindi alla madre di Giustino lo strumento, che rifiuta, decidendo di contrattaccare catturando la balena.\nLa torre del dottor Zalost.\nMentre Leone assaggia le \"susine allegre\" di Maril\u00f9, al telegiornale si parla del fatto che tutta Altrove si sia addormentata. Da una grande torre mobile parcheggiata ad Altrove il dottor Zalost ha costretto all'infelicit\u00e0 i cittadini di Altrove, per cui pretende dal sindaco un riscatto: in cambio restituir\u00e0 la felicit\u00e0 ai cittadini. Zalost per\u00f2 scopre che i soldi non lo rendono felice e cos\u00ec non mantiene la promessa. Intanto Giustino si reca in citt\u00e0 per comprare il giornale, ma viene seguito dalla torre mobile di Zalost, che scopre che Leone, Maril\u00f9 e Giustino sono sfuggiti alla tristezza. Allora estrae un cannone che spara bombe di tristezza con le quali colpisce Giustino, che per\u00f2 \u00e8 immune alle emozioni. Il secondo colpo centra Maril\u00f9 che diventa triste. Allora Leone, con l'aiuto di Giustino, entra nella torre del Dr. Zalost alla ricerca dell'antidoto alla tristezza. Dopo aver lottato contro il dottor Zalost, Leone trova un calderone pieno di pozione della tristezza dove Zalost immergeva le palle di cannone per le sue bombe e vi getta le \"susine allegre\" di Maril\u00f9. La reazione trasforma la pozione della tristezza in pozione della felicit\u00e0, e causa l'esplosione della torre. Sia Leone che Zalost sopravvivono all'esplosione. Leone armato di una bomba di felicit\u00e0 la usa per guarire Maril\u00f9, mentre colpisce Zalost con una bomba della tristezza. Dopo aver inseguito Leone e Maril\u00f9 fino a casa, Zalost trova delle \"susine allegre\". Dopo averle assaggiate torna felice."}
{"id": "3599023", "revid": "1104133", "url": "https://it.wikipedia.org/wiki?curid=3599023", "title": "Petyr Baelish", "text": "Petyr Baelish \u00e8 un personaggio della saga letteraria di genere fantasy medievale \"Cronache del ghiaccio e del fuoco\", creata dallo scrittore statunitense George R. R. Martin.\nCaratteristiche.\nPetyr Baelish della Casa Baelish, comunemente denominato \"Ditocorto\", \u00e8 il Maestro del Conio (titolo equivalente a \"tesoriere\") presso il Concilio Ristretto dei Sette Regni. Proveniente da un casato semi-sconosciuto, Petyr non vanta sconfinati possedimenti terrieri e pecuniari.\nPetyr \u00e8 un uomo estremamente ambizioso e opportunista, interessato esclusivamente all'accrescimento del suo potere e della sua ricchezza. \u00c8 particolarmente portato per gli intrighi di corte ed \u00e8 dotato di una grande spregiudicatezza, che lo porta a ricorrere alla menzogna e al tradimento per il proprio tornaconto personale. \u00c8 molto intelligente, carismatico e lungimirante, spesso sottovalutato per il poco prestigio attribuito al suo casato, ma riesce quasi sempre a ottenere ci\u00f2 che vuole senza che nessuno se ne accorga nella maggior parte dei casi. La sola donna che abbia mai sinceramente amato \u00e8, per sua stessa ammissione, Catelyn Tully.\nPetyr ha un'et\u00e0 compresa tra i ventinove e i trentuno anni all'inizio della saga. Viene descritto come un uomo snello, di statura bassa, ma dai bei lineamenti. Petyr ha gli occhi di un grigio screziato di verde, una piccola barba a punta sul mento, e capelli scuri con striature grigie.\nBiografia del personaggio.\nPassato.\nPetyr nasce in una piccola penisola chiamata \"Le Dita\", lande rocciose della Valle di Arryn, tra il 266\u00ba e il 268\u00ba anno dopo la conquista dei Sette Regni. Dei suoi genitori si conosce solo il nome della madre, Alayne, mentre dei suoi antenati si sa che il bisnonno \u00e8 stato un mercenario braavosiano al servizio di lord Corbray, che successivamente si stabil\u00ec nei Sette Regni, presso quello della Valle. Suo nipote, il padre di Petyr, viene nominato cavaliere e d\u00e0 vita alla Casa Baelish, prendendo come simbolo la testa di pietra del Titano di Braavos.\nIl padre di Petyr diventa amico di Hoster Tully durante la Guerra dei Re da Nove Soldi, e ci\u00f2 fa s\u00ec che il piccolo Petyr diventi uno dei protetti del lord di Delta delle Acque, e cresce con i suoi figli Catelyn, Lysa e Edmure Tully. Petyr si innamora di Catelyn, che per\u00f2 nutre solo un amore fraterno per lui, tuttavia \u00e8 Lysa ad innamorarsi profondamente di Petyr.\nQuando viene annunciato il fidanzamento tra Brandon Stark e Catelyn, Petyr sfida a duello Brandon per reclamare la mano della ragazza. Brandon lo sconfigge facilmente, lasciandolo in vita solo sotto la supplica della sua promessa sposa. Petyr resta per due settimane in convalescenza e una notte, completamente ubriaco, ha un amplesso con Lysa, che rimane incinta, ma il padre la obbliga ad abortire essendo promessa sposa a Jon Arryn, futuro lord della Valle, e caccia Petyr dalla sua corte. Petyr cerca di recuperare i contatti con Catelyn alla morte di Brandon scrivendole la lettera ma ella, dopo tutto ci\u00f2 che \u00e8 accaduto, decide di troncare qualsiasi rapporto con il ragazzo. Negli anni a seguire, inizialmente attraverso il supporto di Lysa, Petyr diventa un abile mercante e mediatore, e la sua ricchezza cresce fino a renderlo uno degli uomini pi\u00f9 influenti dei Sette Regni.\n\"Il gioco del trono\".\nPetyr viene informato da Varys dello sbarco di Catelyn Tully e del suo accompagnatore, ser Rodrik Cassel, ad Approdo del Re. Manda quindi delle Cappe Dorate a prelevarla dalla locanda in cui alloggia anonimamente (il viaggio sarebbe dovuto rimanere segreto).\nLe Cappe Dorate scortano lady Stark in una delle sette torri della Fortezza Rossa e qui ad attenderla trova Petyr e Varys. Catelyn \u00e8 costretta a rivelare il motivo del suo viaggio ed a mostrare la daga di acciaio di Valyria con cui hanno attentato alla vita del figlio, Bran Stark. Lady Stark chiede quindi aiuto per identificare i proprietari della preziosa lama, e Petyr racconta che la daga apparteneva a lui, ma che la perse in una scommessa durante il torneo per il dodicesimo compleanno del principe Joffrey.&lt;br&gt;\nDurante tale torneo, si affrontarono Jaime Lannister e ser Loras Tyrell e Petyr riferisce ai suoi interlocutori di aver scommesso con Tyrion Lannister la propriet\u00e0 della lama puntando sulla vittoria di Jaime Lannister. Lo scontro invece fin\u00ec in favore del Cavaliere dei fiori, che riusc\u00ec a disarcionare l'avversario, Petyr quindi dovette cedere la daga al Folletto.\nL'aneddoto della scommessa, cos\u00ec importante perch\u00e9 stabilisce il proprietario della daga e quindi il mandante dell'attentato alla vita di Bran Stark, risulter\u00e0 invece una manipolazione della verit\u00e0 messa in atto da Ditocorto. Infatti, dopo la cattura di Tyrion Lannister da parte di lady Stark, il Folletto le chiarisce che lui non avrebbe mai scommesso contro un membro della sua famiglia.\nDopo l'arrivo di Eddard Stark (recentemente nominato Primo Cavaliere del re) ad Approdo del Re lo fa incontrare segretamente con Catelyn, che nel frattempo aveva nascosto in un bordello di sua propriet\u00e0. Successivamente incontra nuovamente Ned, che sta nel frattempo indagando sulla morte del precedente Primo Cavaliere del re Jon Arryn, e lo informa di aver trovato alcuni servitori di lord Arryn che la vedova Lysa non aveva riportato con s\u00e9 a Nido dell'Aquila.\nQuando il re, venuto a sapere che Daenerys Targaryen \u00e8 incinta di Khal Drogo, convoca una seduta del Concilio Ristretto dove annuncia la sua intenzione di far assassinare la ragazza, Ditocorto appoggia fermamente questa decisione. Fortemente contrario invece \u00e8 Eddard Stark, che si dimette da Primo Cavaliere del re. Al termine della riunione, Ditocorto visita il lord di Grande Inverno nei suoi appartamenti e lo convince a visitare un suo bordello che avevano gi\u00e0 visitato in precedenza Jon Arryn e Stannis Baratheon, prima di partire per Grande Inverno.\nAll'interno del bordello, appartenente ad una donna di nome Chataya, si trova una giovane prostituta che ha generato una figlia illegittima a re Robert Baratheon. Uscendo dal bordello, Ned viene attaccato e ferito da Jaime Lannister, il quale \u00e8 indignato per il rapimento di suo fratello.\nDopo l'agguato, Robert interroga Petyr sugli accadimenti, sapendo che Eddard non \u00e8 tipo da bordello. Petyr afferma che il gruppo stava effettivamente uscendo da un bordello riferendo inoltre che si \u00e8 allontanato prima che lo scontro avesse inizio senza poter dare indicazioni certe su chi effettivamente avesse cominciato.\nSuccessivamente, il re viene ferito a morte da un cinghiale durante una battuta di caccia e nomina Eddard reggente: Petyr consiglia all'uomo che il modo migliore di agire dopo la morte del sovrano \u00e8 assicurare l'ascesa al trono di Joffrey, cos\u00ec da evitare la guerra aperta e aumentare il potere nelle mani del reggente, sebbene Eddard abbia ormai compreso che i figli della regina Cersei Lannister non sono di Robert e che, quindi, il legittimo sovrano \u00e8 Stannis Baratheon. Eddard si rifiuta di legittimare Joffrey e ordina a Petyr di assicurargli la fedelt\u00e0 delle Cappe Dorate per quando affronter\u00e0 la regina. Petyr decide di aiutarlo, ma poi lo tradisce e compra la fedelt\u00e0 della Guardia Cittadina per aiutare Cersei. Questa svolta degli eventi porter\u00e0 all'arresto e alla successiva esecuzione di Eddard Stark per tradimento. Poich\u00e9 la maggior parte dei servitori di Eddard sono stati uccisi, Petyr prende in custodia Jeyne Poole, figlia di un attendente degli Stark e migliore amica di Sansa Stark.\n\"Lo scontro dei re\".\nDopo l'assassinio di Renly Baratheon, Tyrion Lannister e Petyr iniziano a lavorare in segreto su un'alleanza con la Casa Tyrell per vincere l'appoggio dei signori dell'Altopiano e delle Terre della Tempesta che non hanno gi\u00e0 giurato fedelt\u00e0 a Stannis Baratheon. Petyr si offre volontario per recarsi a Ponte Amaro e negoziare personalmente, riuscendo a forgiare con successo un'alleanza tra i Tyrell e i Lannister grazie all'accordo matrimoniale tra re Joffrey Baratheon e Margaery Tyrell. Mentre si trova ad Alto Giardino, per\u00f2, manda alcuni suoi servitori a spargere voci inquietanti sul conto del giovane sovrano, mettendo cos\u00ec in allarme lady Olenna. Petyr torna ad Approdo del Re con l'esercito dei Tyrell e quello guidato da Tywin Lannister: l'unione delle due forze militari riesce a vincere la Battaglia delle Acque Nere contro Stannis Baratheon. Petyr stesso suggerisce di far indossare l'armatura di Renly a Garlan Tyrell durante la battaglia per spaventare gli uomini di Stannis facendo loro credere che il fantasma di Renly sia tornato per combatterli. Dopo la vittoria, Petyr viene ricompensato col titolo di lord protettore del Tridente e lord di Harrenhal, nonostante la fortezza sia sotto il controllo di Robb Stark e occupata dalle truppe di Roose Bolton. Anche se Ditocorto non mette mai fisicamente piede ad Harrenhal, il suo titolo gli assicura il controllo nominale delle Terre dei Fiumi, devastate dalla guerra, rendendolo un nobile di alto lignaggio. Petyr rimane in contatto con Sansa Stark attraverso il suo agente, ser Dontos Hollard, che d\u00e0 qualche vago dettaglio alla ragazza su un possibile piano per farla tornare a casa. Petyr, inoltre, si assicura di essere aggiornato sugli eventi della famiglia reale tramite i fratelli Osney, Osfryd e Osmund Kettleblack, le nuove guardie della regina Cersei Lannister che sostituiscono quelle allontanate da Tyrion. Il Primo Cavaliere \u00e8 convinto che i tre fratelli siano fedeli a lui, quando in realt\u00e0 sono uomini di Petyr.\n\"Tempesta di spade\".\nDurante un incontro del Concilio Ristretto, Petyr informa Tywin Lannister che i Tyrell stanno complottando per mandare Sansa Stark ad Alto Giardino e farle sposare Willas Tyrell. L'informazione permette a Tywin di organizzare in fretta il matrimonio tra la giovane e il figlio Tyrion, mandando a monte il piano dei Tyrell. Petyr, inoltre, consegna ai Lannister Jeyne Poole, che fino a quel momento aveva nascosto in uno dei suoi bordelli: Jeyne viene fatta passare per Arya Stark e data in moglie a Ramsay Bolton in un tentativo di rafforzare il dominio dei Bolton sul Nord e rinsaldare l'alleanza tra i nuovi Guardiani del Nord e i Lannister dopo gli eventi delle Nozze Rosse.\nIl nuovo status sociale di Petyr gli permette di essere preso in considerazione da Tywin Lannister come possibile consorte per Lysa Tully, un matrimonio che riporterebbe la Valle di Arryn, fino a quel momento neutrale, sotto il dominio della corona senza spargimenti di sangue. Petyr si trova d'accordo col piano e viene mandato a Nido dell'Aquila per corteggiare Lysa, un compito da lui ritenuto facile, visto i trascorsi amorosi tra i due. Dopo la sua partenza, il ruolo di Maestro del Conio passa a Tyrion Lannister.\nAnche se Ditocorto lascia Approdo del Re, non si reca subito nella Valle, ma rimane nei pressi della citt\u00e0 fino al matrimonio tra Joffrey Baratheon e Margaery Tyrell, durante il quale il giovane sovrano viene ucciso. Nella confusione che segue all'evento, Sansa Stark viene portata fuori dalla citt\u00e0 da Dontos e condotta alla nave su cui Petyr la stava aspettando. Ditocorto fa uccidere Dontos e spiega poi a Sansa che sar\u00e0 ricercata per l'assassinio di Joffrey, e la morte di Dontos era l'unico modo per assicurarsi che non rivelasse nulla della sua fuga. Petyr inoltre illustra alla ragazza il suo ruolo nell'omicidio del giovane re e di come abbia complottato con lady Olenna Tyrell: le ametiste nere della retina per capelli che ser Dontos tempo prima aveva regalato a Sansa, invitandola a indossarla durante il matrimonio di Joffrey, erano in realt\u00e0 la forma cristallizzata dello Strangolatore, il potente veleno che lady Olenna ha messo nel bicchiere di Joffrey, dopo aver staccato una delle \"pietre\" dalla retina della ragazza con la scusa di sistemarle i capelli.\nPer proteggere Sansa, Petyr le fa tingere i capelli e le costruisce un'identit\u00e0 fasulla: Sansa diventa cos\u00ec Alayne Stone, sua figlia illegittima. Insieme partono alla volta della Valle di Arryn, fermandosi per\u00f2 qualche giorno nei miseri possedimenti della Casa Baelish alle Dita. \u00c8 l\u00ec che vengono raggiunti da Lysa Tully: la donna insiste affinch\u00e9 Petyr la sposi subito mentre lui avrebbe preferito un matrimonio sotto gli occhi di tutti a Nido dell'Aquila, ma alla fine \u00e8 costretto ad accettare. Dopo la cerimonia i tre vanno a vivere nella fortezza degli Arryn, dove Petyr passa gran parte del suo tempo a incontrare i lord della Valle e imporre la sua autorit\u00e0. A Nido dell'Aquila, Petyr nota che Sansa sta crescendo, diventando una bella donna e sempre pi\u00f9 simile alla madre. In un momento di quiete si fa trascinare dall'attrazione per lei e la bacia. Lysa assiste alla scena e, in preda alla gelosia, cerca di uccidere Sansa buttandola gi\u00f9 dalla Porta della Luna. Petyr arriva giusto in tempo per evitare la tragedia e Lysa, in preda all'isteria rinfaccia a Petyr di essere stato lui a indurla ad avvelenare il suo precedente marito, lord Jon Arryn, e ad averla convinta a scrivere alla sorella Catelyn per incolpare i Lannister della morte del marito, ma per tutta risposta Petyr la butta gi\u00f9 dalla Porta della Luna, uccidendola. Per l'assassinio lui e Sansa incolpano Marillion, il cantastorie di palazzo.\n\"Il banchetto dei corvi\".\nDopo la morte di Lysa, Petyr assume il titolo di lord protettore della Valle di Arryn e mette il piccolo Robert Arryn sotto la sua protezione. I signori pi\u00f9 potenti della Valle si riuniscono per chiedere a Petyr di lasciare Robert. Durante il loro incontro, per\u00f2, Lyn Corbray ha un atteggiamento belligerante che lo spinge a sfoderare la spada: questo gesto va contro le leggi dell'ospitalit\u00e0 e permette a Petyr di chiedere un periodo di prova come tutore di Robert. Petyr fa notare a Sansa quanto l'azione di Lyn Corbray sia stata provvidenziale e Sansa ipotizza, correttamente, che Corbray fosse d'accordo con Petyr. Ditocorto glielo conferma e confida a Sansa i suoi piani per sfruttare il tempo guadagnato per eliminare, vincere o mettere da parte i lord che cercheranno di mettergli i bastoni tra le ruote. Corbray, fingendosi disgustato nei confronti di Petyr, ne approfitter\u00e0 per aiutarlo, fornendogli informazioni segrete e svelandogli ogni complotto ai suoi danni. Petyr rivela inoltre che aiuter\u00e0 Sansa a riconquistare il Nord, facendole sposare l'erede della Valle di Arryn, Harrold Hardyng e usando l'esercito della Valle. Perch\u00e9 ci\u00f2 avvenga, per\u00f2, dovranno prima organizzare la morte del piccolo Robert Arryn.\nTrasposizione televisiva.\nNella serie televisiva \"Il Trono di Spade\", tratta dai romanzi, Petyr Baelish viene interpretato dall'attore Aidan Gillen. Nella serie, Petyr Baelish \u00e8 pi\u00f9 anziano rispetto alla sua controparte letteraria, che viene descritta avere un'et\u00e0 compresa tra i ventinove e i trentuno anni all'inizio della saga. La sua storyline \u00e8 molto fedele ai romanzi durante le prime due stagioni, per poi distaccarsi sempre pi\u00f9 marcatamente dalla storia originale nelle stagioni successive.\nIl personaggio fa la sua prima apparizione nel terzo episodio, \"Lord Snow\".\nPrima stagione.\nPetyr \u201cDitocorto\u201d Baelish, lavora come Maestro di Conio e membro del Concilio Ristretto alla corte di re Robert Baratheon.Tramite il Maestro dei Sussurri Varys, Petyr scopre dell\u2019arrivo ad Approdo del Re di lady Catelyn Stark, sua amica di infanzia, della quale \u00e8 sempre stato innamorato, e la fa alloggiare anonimamente in un bordello di sua propriet\u00e0. Catelyn \u00e8 costretta a rivelare a Ditocorto il motivo del suo viaggio segreto e a mostrare la daga di acciaio di Valyria con cui hanno attentato alla vita del figlio, Bran Stark. Lady Stark chiede quindi aiuto per identificare i proprietari della daga, e Petyr, mentendo, racconta che la daga apparteneva a lui, ma che la perse in una scommessa con il cognato del re, Tyrion Lannister. Tale menzogna indurr\u00e0 lady Catelyn a rapire Tyrion, accusandolo di aver cercato di uccidere suo figlio.\nNel frattempo giunge ad Approdo del Re il marito di Catelyn, lord Eddard Stark, il quale \u00e8 stato nominato Primo Cavaliere del re ed \u00e8 intenzionato a indagare segretamente sulla morte del precedente Primo Cavaliere, Jon Arryn. Ditocorto offre il suo aiuto a Eddard nelle sue indagini sulla morte di Jon Arryn, che porteranno il lord di Grande Inverno a scoprire che i figli della regina Cersei Lannister sono frutto di un incesto con suo fratello Jaime; scopre anche che lo stesso Jon Arryn era venuto a conoscenza del segreto e giunge alla conclusione che sia stato assassinato dai Lannister.\nSuccessivamente, il re viene ferito a morte da un cinghiale durante una battuta di caccia e nomina Eddard reggente: Petyr consiglia all'uomo che il modo migliore di agire dopo la morte del sovrano \u00e8 assicurare l'ascesa al trono di Joffrey, ma Eddard, conoscendo le vere origini di Joffrey, si rifiuta di legittimarlo e ordina a Petyr di assicurargli la fedelt\u00e0 delle Cappe Dorate per quando affronter\u00e0 la regina. Petyr accetta di aiutarlo, ma poi lo tradisce e compra la fedelt\u00e0 della Guardia Cittadina per aiutare Cersei. Questa svolta degli eventi porter\u00e0 all'arresto e alla successiva esecuzione di lord Stark per tradimento. \nSeconda stagione.\nDurante la Guerra dei Cinque Re, dopo l'assassinio di Renly Baratheon, Petyr si reca alle Terre della Tempesta, riuscendo a forgiare con successo un'alleanza tra i Tyrell e i Lannister grazie all'accordo matrimoniale tra re Joffrey Baratheon e Margaery Tyrell, vedova di Renly. Petyr torna ad Approdo del Re con l'esercito dei Tyrell e quello guidato da Tywin Lannister: l'unione delle due forze militari riesce a vincere la Battaglia delle Acque Nere contro Stannis Baratheon. Dopo la vittoria, Petyr viene ricompensato col titolo di lord di Harrenhal. Nel frattempo inizia coltivare un\u2019amicizia con la figlia di Eddard e Catelyn, Sansa, ex-promessa sposa di Joffrey e ostaggio dei Lannister. All\u2019annuncio del fidanzamento tra Joffrey e Margaery, Sansa \u00e8 felice di non dover pi\u00f9 sposare il crudele re, ma Petyr la avverte che Joffrey continuer\u00e0 a maltrattarla.\nTerza stagione.\nIn procinto di partire per Nido dell\u2019Aquila e sposare lady Lysa Arryn, sorella di Catelyn e vedova di Jon Arryn, Petyr chiede a Sansa di venire con lui, ma questa rifiuta, avendo ricevuto la proposta di matrimonio di Loras Tyrell, fratello di Margaery. Petyr scopre che una delle sue spie, la prostituta Ros, lo sta tradendo, e la affida a re Joffrey, che la uccide dopo averla torturata. Avverte poi i Lannister del complotto dei Tyrell e ci\u00f2 causer\u00e0 il matrimonio forzato di Tyrion e Sansa e il fidanzamento tra Cersei e Loras. Petyr parte infine per Nido dell\u2019Aquila da solo.\nQuarta stagione.\nIntenzionato a causare caos nel reame, e approfittarne per acquisire sempre pi\u00f9 potere, Petyr organizza l\u2019assassinio di Joffrey insieme alla nonna di Margaery, lady Olenna, spaventata dalla malvagit\u00e0 del futuro sposo della nipote. Joffrey viene cos\u00ec avvelenato proprio il giorno del matrimonio e ad essere accusati dell\u2019omicidio sono Tyrion e Sansa. Petyr riesce tuttavia a far portare via Sansa da Approdo del Re e la ospita a Nido dell\u2019Aquila, spacciandola per sua nipote. Viene rivelato che fu proprio la nuova moglie di Petyr, lady Lysa, da sempre innamorata di lui, a uccidere suo marito Jon Arryn su suggerimento di Petyr, allo scopo di dare il via alla catena di eventi che avrebbe portato alla guerra tra Stark e Lannister. Nel frattempo Petyr, sempre pi\u00f9 attratto da Sansa, viene sorpreso da Lysa a baciarla e ci\u00f2 induce Lysa a cercare di ucciderla, ma la donna finir\u00e0 invece uccisa proprio da Petyr. Grazie alla testimonianza di Sansa, la morte di Lysa viene fatta passare per suicidio, e Ditocorto ottiene il comando di Nido dell\u2019Aquila e della Valle di Arryn, grazie anche all\u2019influenza che ha sul giovane figlio di Lysa.\nQuinta stagione.\nCon orrore di Sansa, Petyr organizza un fidanzamento tra lei e Ramsay Bolton, figlio del lord che durante la Guerra dei Cinque Re trad\u00ec gli Stark, provocando la morte della madre e del fratello maggiore di Sansa, Robb. I Bolton sono ora a capo di Grande Inverno e Petyr ne approfitta per svelare l\u2019imminente matrimonio a Cersei e convincerla a concedergli Grande Inverno qualora riuscisse a schiacciare i Bolton per mezzo dell\u2019esercito della Valle di Arryn. Nel frattempo, un prostituto al soldo di Ditocorto testimonia contro Loras Tyrell quando questi viene arrestato per la sua omosessualit\u00e0 dal Credo Militare, ricostituito da Cersei in un tentativo di sbarazzarsi dei Tyrell; ci\u00f2 causa l\u2019arresto anche di Margaery, per aver testimoniato il falso in favore del fratello. Olenna Tyrell minaccia Petyr di rivelare il suo ruolo nella morte di Joffrey e allora Ditocorto convince Lancel Lannister, cugino di Cersei, a confessare di aver avuto rapporti sessuali con lei e di aver organizzato insieme alla regina l\u2019\u201dincidente\u201d che caus\u00f2 la morte di re Robert. Cersei viene cos\u00ec arrestata, ma i nipoti di Olenna non vengono liberati.\nSesta stagione.\nSfuggita al crudele marito, Sansa organizza insieme al suo fratellastro Jon Snow la battaglia contro i Bolton. Tuttavia, sapendo di aver a disposizione un esercito molto pi\u00f9 piccolo, si trova costretta a chiedere l\u2019aiuto di Petyr e dell\u2019esercito della Valle, pur non provando pi\u00f9 fiducia nei confronti di Ditocorto. I Bolton vengono dunque sconfitti e Grande Inverno torna alla famiglia Stark. Anche Petyr e l'esercito della Valle si insediano a Grande Inverno.\nSettima stagione.\nQuando Jon accetta l\u2019invito di Daenerys Targaryen a Roccia del Drago, Sansa riceve l\u2019incarico di gestire Grande Inverno in sua assenza, dando l\u2019opportunit\u00e0 a Ditocorto di provare a manipolarla nuovamente. In seguito, giungono a Grande Inverno il fratello e la sorella di Sansa, Bran e Arya, e Ditocorto \u00e8 subito preoccupato dalle capacit\u00e0 profetiche di lui e dalle abilit\u00e0 di guerriera di lei. Dopo aver cercato invano di ingraziarsi Bran, cedendogli la daga con cui si era tentato di ucciderlo, Petyr cerca di mettere Arya e Sansa l\u2019una contro l\u2019altra. A tal scopo fa trovare ad Arya una lettera che Sansa era stata costretta tempo prima a scrivere, nella quale chiedeva a Robb di giurare fedelt\u00e0 a Joffrey. Inizialmente sembra che il piano abbia avuto successo e che Sansa, messa alle strette dalla sorella, sia pronta a processare Arya per tradimento. Tuttavia, sar\u00e0 proprio Ditocorto ad essere processato: supportata da Bran, Sansa lo accusa dei numerosi intrighi che portarono alla Guerra dei Cinque Re e alle morti che ne seguirono, nonch\u00e9 di essere stato lui il mandante del tentato omicidio di Bran, uno dei numerosi tentativi di alimentare l\u2019ostilit\u00e0 tra Stark e Lannister. Condannato a morte, Petyr viene sgozzato da Arya con la stessa daga che un tempo gli era appartenuta."}
{"id": "3599024", "revid": "1543377", "url": "https://it.wikipedia.org/wiki?curid=3599024", "title": "Sinaptobrevina", "text": "Le sinaptobrevine sono piccole proteine integrali di membrana delle vescicole sinaptiche, con peso molecolare di 18 kilodalton (kDa).\nLa sinaptobrevina \u00e8 una delle proteine SNARE coinvolte nella formazione dei complessi SNARE.\n\u00c8 bersaglio delle esotossine sia botulinica che tetanica, quindi coinvolta nell'insorgenza delle rispettive patologie. "}
{"id": "3599025", "revid": "287204", "url": "https://it.wikipedia.org/wiki?curid=3599025", "title": "Jorah Mormont", "text": "Ser Jorah Mormont \u00e8 un personaggio della saga letteraria di genere fantasy medievale \"Cronache del ghiaccio e del fuoco\", creata dallo scrittore statunitense George R. R. Martin. \n\u00c8 un cavaliere in esilio, gi\u00e0 lord dell'Isola dell'Orso, vassallo di Casa Stark. Fugge dai Sette Regni per scampare ad una condanna a morte per aver commerciato schiavi, nella citt\u00e0 di Pentos giura fedelt\u00e0 a Daenerys Targaryen e ne diventa uno dei compagni pi\u00f9 fidati.\nCaratteristiche.\nJorah \u00e8 descritto come un uomo di mezza et\u00e0 di grande prestanza fisica, calvo e decisamente villoso. Daenerys non lo considera particolarmente attraente, ma gli \u00e8 molto affezionata. \u00c8 chiamato Jorah l'Andalo dai Dothraki, poich\u00e9 essi presumono che tutti gli abitanti di Westeros siano Andali. Tuttavia Jorah, essendo un uomo del Nord, \u00e8 discendente dei Primi Uomini.\nBiografia del personaggio.\nPassato.\nUna volta che Jorah raggiunge l'et\u00e0 adulta, il padre, Jeor Mormont, si unisce ai Guardiani della notte per far s\u00ec che il figlio erediti i titoli e le terre della Casa Mormont.\nJorah prende come moglie una fanciulla della Casa Glover; il matrimonio dura quasi dieci anni ma viene funestato da tre aborti, l'ultimo dei quali risulta fatale per la donna.\nSuccessivamente, Jorah combatte durante la Ribellione delle Isole del Ferro e riceve il cavalierato per il suo coraggio, ed \u00e8 infatti uno dei primi uomini ad attraversare le mura di Pyke, capitale delle Isole del Ferro, posta sotto assedio. \nDurante un torneo svoltosi a Lannisport per celebrare la vittoria, incontra lady Lynesse Hightower. Jorah rimane folgorato da lei e dopo un'inattesa vittoria a quel torneo, proclama Lynesse \"regina dell'amore e della bellezza\". Quella stessa notte chiede la sua mano a lord Leyton Hightower che acconsente al matrimonio. La coppia \u00e8 felice fin quando non torna all'Isola dell'Orso. Infatti Lynesse, abituata a feste e sfarzi, considera i possedimenti maritali poco pi\u00f9 di un tugurio.\nJorah spende enormi somme di denaro cercando di renderla felice, ma nonostante ci\u00f2 non vi riesce, ottenendo come unico risultato quello di indebitarsi sempre pi\u00f9. Per far fronte ai debiti che di volta in volta si accumulavano, Jorah prende la funesta decisione di vendere come schiavi alcuni bracconieri scoperti nelle sue terre agli schiavisti di Tyroshi. Il crimine viene scoperto ed Eddard Stark lo condanna a morte, essendo i Mormont alfieri degli Stark.\nPiuttosto che raggiungere il padre alla Barriera, prendendo il nero, Jorah fugge con Lynesse presso la citt\u00e0 libera di Lys dove diventa un mercenario. Nonostante tutti gli sforzi non \u00e8 in grado di mantenere l'elevato tenore di vita della moglie, che presto lo lascia mentre lui \u00e8 impegnato in una battaglia.\n\"Il gioco del trono\".\nAl matrimonio di Daenerys Targaryen e khal Drogo a Pentos, Viserys Targaryen prende ser Jorah al suo servizio. Sperando di guadagnare un perdono reale, Jorah riferisce segretamente i movimenti di tutti i Targaryen a Varys. Dopo il matrimonio, viaggia insieme al khalasar verso est, attraverso il Mare Dothraki fino a Vaes Dothrak. Jorah finisce col disprezzare Viserys, affermando che Rhaegar \u00e8 stato l'ultimo vero drago, mentre Viserys \u00e8 \"meno dell'ombra di un serpente\". Tuttavia, egli finisce con l'ammirare sempre di pi\u00f9 Daenerys per il suo coraggio e integrit\u00e0 morale.\nJorah rimane a guardare mentre khal Drogo uccide Viserys versandogli in testa dell'oro fuso, suggerendo a Daenerys di distogliere lo sguardo e ottenendo un fiero rifiuto. Aspettandosi una lettera da Magistro Illyrio, Jorah, assieme a Daenerys e alla sua scorta, si dirigono al Mercato Occidentale, inconsapevoli del fatto che re Robert sta offrendo il titolo di lord a chiunque uccida Daenerys. Al mercato, un mercante di vini cerca di offrire a Daenerys un vino avvelenato, ma viene fermato da ser Jorah, il quale aveva appena ricevuto la lettera di Illyrio dove lo informava dell'offerta di Robert.\nEgli rimane fedele a Daenerys quando khal Drogo \u00e8 vicino alla morte, uccide il cavaliere del sangue di Drogo, Qotho, in singolar tenzone, quando si ribella agli ordini di Daenerys e la sollecita a fuggire con lui verso est per salvare se stessa e il suo bambino non ancora nato. Quando Daenerys si rifiuta di fuggire, egli teme che abbia intenzione di suicidarsi sulla pira di Drogo, e la prega di promettergli che non lo far\u00e0. Jorah \u00e8 l'unico dei seguaci di Daenerys a giurarle fedelt\u00e0 liberamente, anche prima della nascita dei suoi draghi, e lei lo nomina Primo della sua Guardia, promettendogli in dono una spada di Acciaio di Valyria al loro ritorno nel Continente Occidentale. Egli \u00e8 il primo a trovarla, dopo i fuochi della pira di Drogo, e cade in ginocchio in stato di shock dopo averla trovata illesa e con tre draghi appena nati.\n\"Lo scontro dei re\".\nIn Vaes Tolorro, la Citt\u00e0 delle Ossa, Jorah racconta a Daenerys del suo matrimonio sfortunato con Lynesse Hightower. Afferma che Daenerys somiglia alla sua prima moglie, e Daenerys si rende conto per la prima volta che Jorah \u00e8 innamorato di lei. Lei non parla mai di questo, tuttavia, comincia sempre pi\u00f9 a preoccuparsi che Jorah la veda soprattutto come la bambina che era una volta o peggio, come una donna da amare, piuttosto che come una regina.\nSempre pi\u00f9 innamorato di Daenerys, Jorah smette di inviare rapporti a Varys, e l'ultimo che manda \u00e8 quello che spedisce da Qarth. Tenta di dissuadere Daenerys da porre troppa fiducia nei dodici di Qarth, particolarmente in Xaro Xhoan Daxos e negli stregoni della Casa degli Immortali. Quando Daenerys dichiara la sua intenzione di entrare nella Casa degli Immortali, andando contro il suo consiglio, Jorah la implora di permettergli di accompagnarla, e di permetterlo anche ai suoi cavalieri di sangue, ma Daenerys si rifiuta ed entra sola.\nIn seguito, Daenerys discute le visioni che ha nella Casa degli Immortali con Jorah. Lui la accompagna al porto della citt\u00e0, alla ricerca di una nave che li porter\u00e0 nel Continente Occidentale. Nel mercato vicino alle banchine, un Uomo del Dispiacere cerca di uccidere Daenerys, ma viene ostacolato da due sconosciuti. La coppia si presenta come Arstan Barbabianca e Belwas il Forte e sostengono di essere stati inviati da Illyrio Mopatis con tre navi per scortare Daenerys e tutti i suoi compagni a Pentos. Barbabianca \u00e8 un occidentale e dice di aver visto combattere Jorah a Pyke e a Lannisport; Jorah lo trova vagamente familiare, ma non riesce a riconoscerlo. Jorah diffida del duo, in particolare di Barbabianca, tuttavia, Daenerys li accoglie al suo servizio.\n\"Tempesta di spade\".\nJorah finalmente si dichiara e bacia Daenerys quando sono da soli. Le confessa il suo amore e ripetutamente le chiede di sposarlo, ma lei rifiuta sempre. Sebbene Daenerys tenga ancora all'amicizia e ai preziosi consigli di Jorah, il suo interesse per lei comincia a metterla a disagio. Jorah suggerisce di navigare verso la Baia degli Schiavisti e di acquistare gli Immacolati. Successivamente, Jorah comanda l'esercito di Immacolati di Daenerys contro Yunkai, portando la sua regina alla conquista anche di questa citt\u00e0.\nQuando \"Arstan Barbabianca\" si rivela essere Barristan Selmy, rivela anche la condizione di informatore della corona di Jorah. Ser Jorah tenta di convincere Daenerys, supplicandola e dicendole che ha cessato di inviare i rapporti da molto tempo, essendo innamorato di lei. Allora Daenerys decide di inviare entrambi in una pericolosa missione nelle fogne di Meereen come punizione e possibilit\u00e0 di redenzione. La missione ha successo e Daenerys diventa regina di Meereen. Al loro ritorno, ser Barristan implora perdono a Daenerys, che lei gli concede. Jorah, invece, dimostrando di considerare il perdono della regina come un proprio diritto, finisce per provocare la sua indignazione. Daenerys bandisce Jorah da Meereen, giurando di farlo uccidere se mai dovesse ripresentarsi.\n\"Una danza con i draghi\".\nMentre si trova in uno squallido bordello in compagnia di una prostituta somigliante a Daenerys, ser Jorah scorge Tyrion Lannister e lo fa prigioniero, prevedendo di portarlo da Daenerys e guadagnarsi cos\u00ec il suo perdono.\nUna volta a Volantis con il suo prigioniero, presso la Casa del Mercante, riesce a guadagnarsi un passaggio per Meereen grazie all'aiuto della Vedova di Lungomare. Poco dopo un'artista nana di nome Penny, incolpa Tyrion per la morte di suo fratello Oppo e cerca di ucciderlo, ma Tyrion ha piet\u00e0 di lei e alla fine la prende con s\u00e9: Penny si unisce a Jorah e a Tyrion e viaggia con loro a bordo della Salaesori Qhoran per Meereen e verso Daenerys. Qualche tempo dopo, la Selaesori Qhoran viene gravemente danneggiata da una violenta tempesta. Dopo giorni alla deriva, l'equipaggio viene catturato dagli schiavisti di Yunkai a bordo di una nave. Catturato e reso schiavo, Jorah fa l'errore di cercare di resistere agli schiavisti, affrontandoli con spada lunga in mano e ne uccide tre prima di essere sopraffatto. Per punizione viene incatenato ad un remo, affamato e picchiato quasi a morte. Gli viene inoltre marchiata a fuoco la maschera di un demone sulla guancia destra, per identificarlo per sempre come schiavo pericoloso e disobbediente.\nJorah, Tyrion e Penny vengono messi in vendita all'asta al di fuori di Meereen e finiscono per essere acquistati da Yezzan zo Qaggaz. Nel frattempo, Jorah viene a sapere dell'imminente matrimonio di Daenerys con Hizdahr zo Loraq, e cade in uno stato di apatia e depressione.\nAlla morte per malattia di Yezzan zo Qaggaz, Jorah, Tyrion e Penny fuggono dall'accampamento di quest'ultimo, sapendo che \u00e8 tradizione che gli schiavi di un Saggio Padrone vengano uccisi alla morte di esso. I tre si uniscono alla compagnia mercenaria dei Secondi Figli, sotto il comando di Ben Plumm il Marrone, il quale vuole in cambio da Tyrion la ricchezza di Castel Granito.\nTrasposizione televisiva.\nNella serie televisiva \"Il Trono di Spade\", tratta dai romanzi, il personaggio di Jorah \u00e8 interpretato dall'attore scozzese Iain Glen. La rappresentazione del personaggio \u00e8 molto fedele ai romanzi fino alla met\u00e0 quinta stagione, per poi seguire uno sviluppo indipendente. Un'altra differenza sta nel fatto che nei romanzi Jorah \u00e8 molto pi\u00f9 esplicito nei confronti di Daenerys circa i sentimenti che prova nei suoi confronti.\nPrima stagione.\nAl matrimonio di Daenerys Targaryen e khal Drogo, il fratello di lei, Viserys, prende al suo servizio il cavaliere in esilio ser Jorah. Quest'ultimo \u00e8 segretamente una spia di re Robert, a cui invia segretamente informazioni su Viserys e Daenerys per ottenere il perdono reale. Dopo il matrimonio, Jorah viaggia insieme al khalasar verso est, attraverso il Mare Dothraki fino a Vaes Dothrak. Nel frattempo, Jorah inizia a innamorarsi di Daenerys e a disprezzare sempre pi\u00f9 il crudele fratello.\nJorah e Daenerys rimangono a guardare mentre khal Drogo uccide Viserys versandogli in testa dell'oro fuso. Tempo dopo, re Robert mette una taglia sulla testa di Daenerys e un mercante cerca subito di avvelenarla. Jorah, che nel frattempo ha ricevuto una lettera da Approdo del Re in cui gli viene revocato l'esilio, decide di rinunciare a tornare a casa e sventa l'attentato alla ragazza che ormai ama. Dopo la morte di khal Drogo, Daenerys viene abbandonata da gran parte del khalasar, ma ser Jorah continua a rimanerle fedele. In seguito, la giovane Targaryen riesce a far schiudere tre uova di drago e diviene la prima donna a capo di un khalasar.\nSeconda stagione.\nJorah viaggia con Daenerys e il suo piccolo khalasar verso la citt\u00e0 di Qarth. Ormai fedele a Daenerys, Jorah appoggia la pretesa della ragazza sui Sette Regni. Dopo il rapimento dei tre cuccioli di drago a opera dello stregone Pyat Pree e del ricco mercante Xaro Xhoan Daxos, Jorah accompagna la ragazza quando questa si reca nella Casa degli Eterni a salvare i tre draghi. Daenerys uccide entrambi i rapitori e saccheggia il palazzo di Xaro Xhoan Daxos, ottenendo abbastanza ricchezze da poter comprare un vascello.\nTerza stagione.\nJorah segue Daenerys nelle citt\u00e0 della Baia degli Schiavisti. La prima citt\u00e0 \u00e8 Astapor, dove la ragazza, servendosi di uno dei suoi draghi, libera dalla schiavit\u00f9 un esercito di guerrieri invincibili detti Immacolati, aggiungendoli ai suoi aiutanti. Ormai decisa a debellare la schiavit\u00f9 in tutta la baia, la ragazza raggiunge la citt\u00e0 di Yunkai; qui accetta l'alleanza di Daario Naharis, un mercenario mandato dai sovrani di Yunkai ad ucciderla, ma successivamente innamoratosi di lei. Jorah partecipa al piano per la conquista di Yunkai che passa nelle mani di Daenerys.\nQuarta stagione.\nDaenerys conquista la terza citt\u00e0 schiavista, Meereen, diventandone regina ed eliminando la schiavit\u00f9. Nel frattempo, Jorah \u00e8 sempre pi\u00f9 a disagio nel constatare che Daario \u00e8 diventato l'amante di Daenerys. Ad Approdo del Re, Tywin Lannister \u00e8 preoccupato dalle notizie che giungono riguardo Daenerys e decide di destabilizzarla, spedendo a Meereen un secondo documento in cui si attesta il perdono reale ricevuto da Jorah. Il cavaliere \u00e8 cos\u00ec costretto a confessare di essere stato in passato una spia al soldo di re Robert, e Daenerys, indignata, lo esilia da Meereen.\nQuinta stagione.\nA Volantis ser Jorah incontra Tyrion Lannister, scappato da poco da Approdo del Re, e lo cattura per portarlo da Daenerys, sperando di ottenerne il perdono. Durante il viaggio i due sono attaccati da un gruppo di \"uomini di pietra\", persone rese folli dal Morbo Grigio. Tyrion e Jorah sopravvivono, ma quest'ultimo viene, all'insaputa dell'altro, infettato. Durante i giorni seguenti, Jorah racconta a Tyrion di Daenerys, suscitando la curiosit\u00e0 del nano, ma purtroppo i due sono catturati da degli schiavisti. Raccontando delle mezze verit\u00e0 sul proprio passato di cavaliere, Jorah convince i suoi aguzzini a venderlo a uno schiavista, Yezzan zo Qaggaz, in modo da raggiungere Daenerys lottando nelle Fosse da Combattimento, che la nuova regina ha da poco riaperto per soddisfare il popolo. La riunione tra i due avviene molto presto, ma il loro primo incontro, in una fossa minore, non \u00e8 sufficiente perch\u00e9 Jorah ottenga il perdono, anche se permette a Tyrion di essere accolto dalla donna. Non arrendendosi, nonostante il Morbo Grigio cominci a diffondersi, Jorah continua a combattere e, alla fine, riesce a lottare nella grande arena di Meereen, la Fossa di Daznak, di nuovo di fronte a Daenerys. Mentre lui combatte, la regina lo riconosce, ma rifiuta di mettere fine al combattimento anche quando lui sembra in procinto di perdere. Quando per\u00f2 il cavaliere esiliato riesce a vincere lo scontro, invece di avvicinarsi lancia una lancia verso Daenerys, ma per salvarla da un attacco di un Figlio dell'Arpia. A quel punto inizia il tentativo di assassinio ai danni della regina, ma Jorah la difende: inizialmente sembra avere la meglio, ma in breve tempo i nemici diventano troppi, e Daenerys sopravvive solo perch\u00e9, in quel momento, il drago Drogon sopraggiunge e la porta via. Sedata temporaneamente la ribellione, Jorah decide di andare a salvare Daenerys in compagnia di Daario Naharis, ignari che, nel frattempo, Daenerys \u00e8 stata catturata da un khalasar.\nSesta stagione.\nDiretti verso Vaes Dothrak, Jorah non riesce pi\u00f9 a nascondere le piaghe del Morbo Grigio, che ormai si sono espanse su quasi tutto l'avambraccio. Quando i due raggiungono Daenerys, questa, invece di scappare, fa in modo che i due la chiudano nel tempio di Vaes Dothrak assieme a tutti i khal, che lei brucia vivi dando fuoco all'edificio, mentre lei, immune alle fiamme, sopravvive: l'impresa assicura a Daenerys la fedelt\u00e0 di tutti i Dothraki. Il giorno seguente la donna concede il suo perdono a Jorah, ma lui, dopo aver ammesso di amarla, \u00e8 obbligato a rivelarle la propria malattia: avendolo perdonato, la regina gli ordina di trovare una cura, guarire e poi tornare da lei.\nSettima stagione.\nCon il Morbo Grigio che si \u00e8 espanso su quasi tutto il corpo, ser Jorah Mormont \u00e8 ospitato nella Cittadella di Vecchia Citt\u00e0, nella speranza di essere curato. Purtroppo, l'Arcimaestro pu\u00f2 solo annunciargli che gli restano pochi mesi di lucidit\u00e0 e pochi anni di vita, ma per fortuna nella Cittadella c'\u00e8 Samwell Tarly. Il giovane Guardiano della notte, ora discepolo della Cittadella, avendo un debito di gratitudine con il padre di Jorah, il defunto Lord Comandante Jeor Mormont, non perde le speranze e pratica su di lui una dolorosa operazione che, alla fine, lo guarisce dal Morbo Grigio. Il giorno dopo l'Arcimaestro lo visita e, pur intuendo, nonostante le bugie di Jorah, che \u00e8 opera di Sam, lo dichiara misteriosamente guarito, quindi Jorah pu\u00f2 tornare dalla sua regina, che ha conquistato da poco Roccia del Drago. Ricongiuntosi con lei, quando Tyrion propone di convincere Cersei Lannister a una tregua portando ad Approdo del Re un soldato dell'esercito del Re della Notte, Jorah \u00e8 il primo a offrirsi di andare oltre la Barriera per catturarne uno. Con lui vanno anche Jon Snow, il bastardo di Robert Baratheon Gendry, Tormund e i membri della Fratellanza senza Vessilli, a cui si \u00e8 unito Sandor Clegane. Oltre la Barriera, Jorah conversa sia con Thoros di Myr, al cui fianco aveva combattuto anni prima nell'assedio di Pyke, che con Jon Snow: i due parlano dei reciproci padri e poi, il Re del Nord, sapendo che Jeor Mormont gli aveva donato la propria spada, Lungo Artiglio, perch\u00e9 convinto che Jorah non sarebbe mai tornato a Westeros, la offre a quest'ultimo; pur grato dell'offerta, Jorah rifiuta. Grazie al sacrificio di Thoros e del drago Viserion, la missione riesce e, qualche giorno dopo, Jorah accompagna i suoi compagni ad Approdo del Re, per poi tornare a Nord.\nOttava stagione.\nA Grande Inverno, ser Jorah ha modo di reincontrare sia Samwell Tarly che la giovane Lyanna Mormont, sua cugina e Lady dell'Isola dell'Orso. Quando Jaime Lannister arriva con la notizia che Cersei non intende mandare rinforzi, Jorah difende Tyrion, minacciato dalla regina di essere sostituito come Primo Cavaliere, dato che comprende come il nano rimanga troppo utile per la gestione dei Sette Regni una volta che Daenerys li avr\u00e0 conquistati. Durante i preparativi, sapendo che l'uomo ha rinunciato a Lungo Artiglio, Sam gli affida Veleno del Cuore, la spada di acciaio di Valyria della propria famiglia; poi, poco prima della battaglia, Jorah parla con Lyanna, implorandole di non combattere, ma lei rifiuta e quindi i due si augurano buona fortuna e si dirigono alle rispettive postazioni. Grazie alla spada che gli \u00e8 stata donata, l'uomo sconfigge innumerevoli non-morti, ma il numero di nemici \u00e8 soverchiante e, proteggendo Daenerys, Jorah viene ripetutamente ferito fino a che, pochi istanti dopo la vittoria, muore tra le braccia della sua amata, mettendo fine anche alla propria Casa dato che, nel corso della battaglia, pure Lyanna ha perso la vita. Nonostante Jorah sia riuscito a salvare la sua regina, la sua morte \u00e8 uno dei primi eventi tragici che, col tempo, porteranno Daenerys Targaryen alla follia, obbligando Jon Snow ad ucciderla.\nGli sceneggiatori hanno rivelato, in un'intervista pubblicata qualche mese dopo la fine della serie, come il progetto iniziale prevedesse una fine molto diversa per ser Jorah: dopo essere sopravvissuto alla battaglia contro gli estranei, l'uomo sarebbe rimasto sconvolto dalle azioni di Daenerys ad Approdo del Re e quindi, con la morte di lei, avrebbe deciso di unirsi ai Guardiani della notte assieme a Jon. Tuttavia, alla fine fu deciso che la sua morte fosse un evento necessario per giustificare la follia di Daenerys, mentre lo stesso Iain Glen, nella medesima intervista, ha affermato che, secondo lui, per ser Jorah sia stato meglio morire proteggendo la donna che amava piuttosto che dover assistere alle atrocit\u00e0 che lei avrebbe commesso."}
{"id": "3599027", "revid": "2008079", "url": "https://it.wikipedia.org/wiki?curid=3599027", "title": "Sandor Clegane", "text": "Sandor Clegane, detto \"Il Mastino\", \u00e8 un personaggio della saga letteraria di genere fantasy medievale \"Cronache del ghiaccio e del fuoco\", creata dallo scrittore statunitense George R. R. Martin e appare sin dal primo romanzo, \"Il gioco del trono\".\nAspetto fisico e personalit\u00e0.\nSandor \u00e8 un uomo molto alto e possente, da molti considerato uno dei pi\u00f9 massicci e forzuti di Westeros, dal volto sfregiato per un'ustione sul lato destro del volto che ne ha amputato orecchio e capelli.\nSandor \u00e8 un uomo dal carattere disincantato, rude e schietto nell'esprimere le sue opinioni sul mondo e le persone. A causa del traumatico avvenimento durante l'infanzia che gli ha rovinato per sempre il volto, ha il terrore ancestrale del fuoco. Nonostante l'indole scostante e brutale, \u00e8 capace di provare affetto e misericordia, come dimostrato durante il torneo ne \"Il trono di spade\" quando ferma il fratello Gregor sul punto di uccidere ser Loras Tyrell, o quando protegge Sansa dalle angherie di Joffrey.\nBiografia del personaggio.\nSandor \u00e8 il secondogenito di Casa Clegane ed \u00e8 soprannominato \"il Mastino\" (\"The Hound\") sia per l'assoluta devozione nei confronti dei suoi lord protettori, i Lannister, sia per lo stemma di famiglia, che rappresenta tre cani su fondo giallo. \u00c8 solito indossare un'armatura priva di orpelli con un elmo a forma di testa di cane ringhiante. \u00c8 un uomo cinico e disincantato che disprezza le convenzioni sociali e i titoli nobiliari, e in particolare quello di cavaliere, secondo lui troppo spesso dato a persone che non lo meritano. Nutre una profonda rabbia verso tutto e tutti, che dimostra con atteggiamenti di scherno, aggressivit\u00e0 e vera e propria crudelt\u00e0.\nHa un rapporto ambivalente con Sansa Stark, verso cui mostra un atteggiamento aggressivo, ma che arriva a prendere a cuore dandole insegnamenti di vita duri ma utili. \nPassato.\nL'infanzia del Mastino \u00e8 tragicamente segnata dall'incidente che gli provoca l'ustione al viso. Riguardo all'evento esistono varie versioni: il padre parla di un incendio divampato improvvisamente nel suo letto mentre la maggior parte delle persone pensano che l'ustione gli sia stata provocata in battaglia o durante un qualche assedio. \u00c8 lo stesso Sandor, tuttavia, a confessare ubriaco a Arya Stark come sono andati realmente i fatti: all'et\u00e0 di sette anni, per una banale lite, suo fratello Gregor lo sollev\u00f2 e gli mise la faccia in un braciere tenendovela finch\u00e9 tre uomini riuscirono a fermarlo. Da quel momento Sandor sviluppa una terribile pirofobia.\nUccide il primo uomo a dodici anni e il giorno stesso in cui il fratello maggiore eredita i titoli e le terre del defunto padre abbandona il castello di famiglia e si mette al servizio dei Lannister, di cui gi\u00e0 il padre era alfiere.\n\"Il gioco del trono\".\nSandor, ventisettenne, \u00e8 guardia del corpo del principe Joffrey Baratheon e fa parte del seguito che accompagna re Robert a Grande Inverno. Durante il viaggio di ritorno, nei pressi dell'Incollatura, dopo l'incidente occorso tra Joffrey e il meta-lupo di Arya Stark, Nymeria, su ordine probabilmente della regina Cersei Lannister uccide Mycah, il figlio del macellaio e amico della piccola Stark, ingiustamente accusato di aver assalito il principe ereditario.\nA Approdo del Re partecipa al torneo in onore del Primo Cavaliere e durante il primo giorno di scontri ottiene diverse vittorie. Nello scontro tra ser Loras Tyrell e il fratello maggiore di Sandor, ser Gregor Clegane, il Mastino interviene in aiuto del primo dopo che la Montagna tenta di uccidere il Cavaliere di fiori dopo essere stato da lui sconfitto. Il torneo dovrebbe quindi prevedere un ultimo scontro tra Sandor e il Cavaliere di fiori, ma quest'ultimo si dichiara sconfitto e cede la vittoria del torneo, e i 20.000 pezzi d'oro, proprio al Mastino come segno di riconoscenza per avergli salvato la vita.\nQuando Eddard Stark tenta di prendere in custodia Cersei e i suoi figli illegittimi con l'aiuto delle Cappe Dorate (ignorando il fatto che Janos Slynt \u00e8 sempre stato al servizio del pericoloso Ditocorto e stava complottando un tradimento), Sandor Clegane partecipa al massacro delle ultime guardie rimaste a servizio di Eddard e dei precedenti alleati.\nDopo che ser Barristan Selmy viene allontanato dalla Guardia Reale, Clegane viene scelto per prendere il suo posto. Egli accetta, ma rifiuta di essere nominato cavaliere. Spesso gli viene assegnato il compito di controllare Sansa Stark. Non sopporta le angherie del suo principe Joffrey, spesso difendendo Sansa dalle ingiustizie e dagli attacchi d'ira del principe, stando attento a non farsi notare, ed \u00e8 l'unico della Guardia Reale al quale non \u00e8 mai stato ordinato di picchiarla. Al contrario, tratta Sansa con una relativa gentilezza e cerca di risparmiarle il sadismo di Joffrey.\n\"Lo scontro dei re\".\nSandor \u00e8 presente al torneo per il tredicesimo compleanno di re Joffrey come sua guardia del corpo. Guarda ai partecipanti con superiorit\u00e0, chiamandoli \u201ccimici\u201d, sostenendo che per lui competere con loro sarebbe solo una perdita di tempo, e che perfino Joffrey avrebbe potuto battere ognuno di loro. \nQuando ser Dontos disonora se stesso girando ubriaco e vestito in maniera inappropriata, Sansa lo salva dalla collera di Joffrey, inventando una storia secondo la quale porta sfortuna uccidere un uomo il giorno del proprio compleanno. Joffrey, incurante, suggerisce che Sansa dovrebbe essere annegata nel vino insieme a ser Dontos, ma il Mastino va in aiuto della ragazza, rafforzando il suo consiglio dicendo a Joffrey: \u201cCi\u00f2 che un uomo semina nel giorno del suo compleanno, raccoglier\u00e0 per tutto l'anno a venire\u201d.\nAl ritorno dal Parco degli Dei, dopo il suo primo incontro segreto con ser Dontos, Sansa si imbatte in un Sandor ubriaco che sbuca barcollando da una porta nascosta sulla scalinata a spirale. La afferra rudemente e le chiede dove \u00e8 stata. Sandor non crede alla menzogna che lei gli racconta, ossia di aver pregato tutto il tempo per suo padre e per il re, ma le regge il gioco quando ser Boros Blount fa la stessa domanda.\nDurante la rivolta di Approdo del Re, Sandor va nuovamente in aiuto di Sansa, quando la ragazza viene quasi tirata gi\u00f9 dal suo cavallo da una folla inferocita. La furia selvaggia di Sandor e il combattimento con le spade allontanano la folla da Sansa, terrorizzata, salvandola dallo stupro e da un possibile assassinio.\nSandor combatte eroicamente e in prima linea durante la Battaglia delle Acque Nere ma, nel bel mezzo del conflitto, diserta, rifiutandosi di obbedire all'ordine di Tyrion Lannister di tornare sul campo di battaglia ricoperto dalle fiamme. Prima di fuggire aspetta Sansa Stark nelle sue stanze e, ubriaco, le offre una via di fuga dalla sua prigionia, chiedendole di tornare al nord insieme, ma, rifiutato, si accontenta di costringerla a cantare per lui. La scena si conclude lasciando intuire che probabilmente Sandor abbia baciato Sansa.\n\"Tempesta di spade\".\nDurante i suoi vagabondaggi, Sandor viene arrestato nelle Terre dei Fiumi dalla Fratellanza Senza Vessilli, che ha in custodia Arya Stark. La Fratellanza processa Sandor per una serie di atrocit\u00e0 commesse dai soldati dei Lannister, ma nessun crimine pu\u00f2 essergli attribuito direttamente, finch\u00e9 Arya non testimonia contro di lui per l'omicidio di Mycah. In mancanza di prove sufficienti per stabilire una condanna, il leader della Fratellanza Beric Dondarrion stabilisce che Sandor lo affronti in un processo per singolar tenzone. Sandor \u00e8 costretto, ubriaco, ad affrontare un nemico armato di spada infuocata, ma riesce a sconfiggerlo ugualmente.\nLa Fratellanza lo priva della maggior parte di ci\u00f2 che trova in suo possesso, incluso quanto rimane delle monete frutto della sua vittoria al Torneo del Primo Cavaliere, e lo lascia libero, anche se gli viene concesso di tenere le sue armi, l'armatura e il suo cavallo da guerra. Quando molti della Fratellanza stabiliscono che Sandor debba essere ucciso comunque, lord Beric lo libera, giustificando come volont\u00e0 divina. Mentre se ne sta andando, Clegane decide di tornare indietro per reclamare il suo oro con la forza, e in quell'occasione incappa in Arya, proprio mentre la ragazza cercava di fuggire e Sandor la rapisce, deciso a recarsi alle Torri Gemelle per chiedere un riscatto a Robb Stark in cambio della liberazione della sorella, ma i due arrivano proprio mentre si sta compiendo il massacro delle Nozze Rosse, e riescono ad allontanarsi.\nClegane continua a tenere in ostaggio Arya, nella speranza di trovare un altro parente al quale possa chiedere un riscatto. Con Delta delle Acque assediata dai Lannister e Nido dell'Aquila inespugnabile, la prospettiva di un riscatto svanisce, tuttavia il Mastino continua a tenere la ragazza con s\u00e9 e i due passano un po' di tempo vivendo in dure condizioni e spostandosi di villaggio in villaggio. Arya ogni notte continua a fare il nome del Mastino tra quelli di coloro che desidera uccidere.\nCercando rifugio alla Locanda dell'Incrocio, entrano in conflitto con due uomini di Gregor Clegane e con il loro Signore. Quando i due gruppi cominciano a discutere animatamente, Sandor uccide Polliver e trattiene Messer Sottile, ma viene ferito gravemente durante il combattimento, essendo indebolito dalla fame e dall'ubriachezza. Anche se i due escono vincitori dallo scontro, e anche se Arya fascia le ferite di Sandor, queste si infettano rapidamente; continuando a serbare rancore per lui, Arya non lo reputa degno della misericordia di una morte rapida e abbandona Sandor a morire sotto un albero nei pressi del Tridente.\n\"Il banchetto dei corvi\".\nSandor viene menzionato numerose volte in questo romanzo. Mentre viaggia con Septon Meribald, Brienne di Tarth arriva a un monastero che si trova sull'Isola Silenziosa e ha un colloquio privato con il confratello anziano del monastero, il quale la informa del fatto che il Mastino \u00e8 morto tra le sue braccia. Il confratello anziano afferma di aver sepolto personalmente il suo corpo, lasciando il suo elmo su un cumulo di pietre per segnare il luogo della sua sepoltura.\nRorge, Mordente e i restanti Bravi Camerati viaggiano verso est in direzione della citt\u00e0 di Padelle Salate, dove Rorge recupera e indossa l'elmo di Sandor dalla sua presunta tomba, intraprendendo una brutale attivit\u00e0 di brigantaggio attraverso la regione, che culmina nel violento Sacco di Padelle Salate. Con le testimonianze che identificano il colpevole delle violenze solo dall'elmo, i crimini di Rorge vengono attribuiti a Sandor, cosa che si traduce nella diffusione di voci riguardo alle presunte atrocit\u00e0 commesse dal Mastino in tutta la regione. Rorge viene poi ucciso da Brienne di Tarth alla Locanda dell'Incrocio e l'elmo entra in possesso di Lem Mantello di Limone, quando la Fratellanza senza Vessilli arriva alla locanda.\nTrasposizione televisiva.\nNella serie televisiva \"Il Trono di Spade\" Sandor Clegane viene interpretato dall'attore Rory McCann; nella serie televisiva, come gran parte dei personaggi, Sandor \u00e8 notevolmente pi\u00f9 vecchio della sua controparte cartacea; inoltre, a essere sfigurata \u00e8 la parte destra del volto, non la sinistra."}
{"id": "3599028", "revid": "287204", "url": "https://it.wikipedia.org/wiki?curid=3599028", "title": "Varys", "text": "Varys \u00e8 un personaggio fittizio della saga letteraria di genere fantasy medievale \"Cronache del ghiaccio e del fuoco\", creata dallo scrittore statunitense George R. R. Martin, inoltre compare nella serie televisiva \"Game of Thrones\".\nEsso fu introdotto per la prima volta nel romanzo \"Il gioco del trono\" del 1996, Varys nacque in una citt\u00e0 libera di Essos, Lys. Oltre a ci\u00f2, compare in altri romanzi, tra cui: \"Lo scontro dei re\" (1998), \"Tempesta di spade\" (2000), \"Il banchetto dei corvi\" (2005) e \"Una danza con i draghi\" (2011).\nCaratteristiche.\n\u00c8 un eunuco e fa parte del Concilio Ristretto del re come Maestro dei Sussurri, responsabile dell'apparato di spionaggio del Regno. Disprezzato in pubblico, ma temuto in privato, trame e segreti sono infatti il suo pane quotidiano e raramente esiste qualcosa nei Sette Regni e al di l\u00e0 del Mare Stretto che sfugge alla tela del Ragno Tessitore.\nLa fittissima rete di informatori \u00e8 composta principalmente da bambini che vengono definiti da lui stesso \"uccelletti\". Egli stesso \u00e8 abilissimo nell'arte del travestimento tale da rendersi, volendo, irriconoscibile, riuscendo a cambiare persino la propria voce e la propria andatura.\nA corte per\u00f2 \u00e8 solito presentarsi sempre con sgargianti vesti di seta e pantofole morbidissime che gli permettono di camminare senza produrre alcun suono.\nIl titolo di \"lord\" \u00e8 puramente onorifico essendo legato alla carica di membro del Concilio Ristretto e non a terre o castelli. Apparentemente non ha interessi o ambizioni a livello personale e la sua fedelt\u00e0 va solo al benessere del reame, indipendentemente da chi comanda.\n\u00c8 grassoccio e completamente calvo con corporatura robusta. \u00c8 solito tenere le dita intrecciate e carezzarsi leziosamente le guance durante le conversazioni. Ama curare il suo aspetto alla perfezione, incipriandosi e aspergendosi di forti profumi che lo rendono immediatamente riconoscibile. \u00c8 anche per questo che, quando ricorre ai suoi travestimenti e ai suoi trucchi per cambiare l'aspetto, diventa impossibile sospettare che un tale genere di eunuco possa diventare, ad esempio, un rozzo omaccio dei bassifondi, puzzolente di sudore e vino di infima qualit\u00e0.\nBiografia del personaggio.\nPassato.\nFiglio di uno schiavo di Lys, da ragazzino faceva parte di una compagnia di guitti. Un giorno uno stregone di Myr lo compr\u00f2 dal suo proprietario per usarlo come componente in un incantesimo per comunicare con un'entit\u00e0 soprannaturale non meglio precisata: fu da questo stregone che, completamente paralizzato ma cosciente a causa di un narcotico, venne mutilato dell'intero apparato riproduttivo, che fu poi gettato in un braciere. Quest'esperienza ha sviluppato in lui una profonda avversione verso chiunque pratichi arti magiche. Abbandonato a se stesso in quanto ormai privo di utilit\u00e0, si guadagn\u00f2 di che vivere in modi poco dignitosi, poi fece fortuna specializzandosi nel furto di documenti.\nIn seguito Varys stringe amicizia con un mercenario di nome Illyrio Mopatis, con cui instaura un accordo in base al quale Varys ruba degli oggetti a dei ladri minori, e Illyrio recupera questi oggetti per conto dei proprietari per un piccolo compenso. In questo modo Varys e Illyrio si arricchiscono molto. Varys realizza che le informazioni sono molto pi\u00f9 preziose di oro e gemme, e inizia a costituire una rete di spie, nota allora come i suoi \"ratti\", in modo da ottenere informazioni, lettere, registri e carte dei ricchi e dei potenti.\nIn qualit\u00e0 di Maestro di Spie ha servito re Aerys II il Folle e, durante la ribellione di Robert Baratheon, gli sugger\u00ec di non aprire le porte alle armate di Tywin Lannister che si trovavano sotto le mura di Approdo del Re, ma il sovrano ascolt\u00f2 il parere contrario del Gran Maestro Pycelle e la citt\u00e0 fu saccheggiata dalle armate Lannister.\nVenuto a conoscenza che Gendry \u00e8 uno dei figli bastardi di re Robert, si traveste da nobile e paga al miglior maestro armaiolo del regno, Thobo Mott, il doppio del prezzo che quest'ultimo \u00e8 solito chiedere per l'apprendistato di un qualsiasi ragazzo. Il prezzo maggiore \u00e8 dato per il silenzio e la discrezione del mastro armaiolo.\n\"Il gioco del trono\".\nDopo il Torneo del Primo Cavaliere, Varys si traveste e fa visita a lord Eddard Stark nelle sue stanze, mettendolo al corrente dei piani della regina Cersei Lannister di voler uccidere re Robert Baratheon. Afferma di avere pace e stabilit\u00e0 come obiettivi, e di voler aiutare lord Eddard nelle sue indagini sulle trame dei Lannister. Varys rivela in modo molto vago che il precedente Primo Cavaliere, Jon Arryn, \u00e8 stato avvelenato con le Lacrime di Lys, poich\u00e9 \"stava facendo troppe domande\".\nSuccessivamente, Varys mostra al Concilio Ristretto il rapporto di ser Jorah Mormont che parla della gravidanza di Daenerys Targaryen, che porta re Robert a ordinare l'assassinio della ragazza e del bambino nel suo grembo. Poco dopo Varys incontra Illyrio Mopatis nelle segrete sotto la Fortezza Rossa, per discutere su come ritardare lo scoppio di una guerra fra Stark e Lannister in attesa del momento opportuno. Alla morte di re Robert, Varys mantiene la posizione di maestro delle spie al servizio di re Joffrey. In seguito all'imprigionamento di Eddard Stark, Varys gli fa visita travestito da carceriere e cerca di convincerlo a mentire confessando il tradimento, per preservare la vita di sua figlia Sansa, in modo che Cersei gli permetta di prendere il nero, evitando cos\u00ec una possibile guerra fra Stark e Lannister. Quando Ned si mostra riluttante, Varys lascia intendere che i Lannister uccideranno Sansa se lui continua a resistere. Eddard domanda quindi a Varys di chi sia realmente al servizio, e questi afferma che lo scopo delle sue macchinazioni non \u00e8 il potere personale, l'onore o la lealt\u00e0, ma solo gli interessi del reame nel suo complesso. Nonostante i tentativi di Varys di mantenere in vita Eddard Stark, Joffrey ignora il parere del concilio e decide all'ultimo minuto di far giustiziare Ned, invece di lasciargli prendere il nero fra lo stupore di tutti i presenti.\n\"Lo scontro dei re\".\nQuando a Tyrion Lannister viene assegnata la carica di Primo Cavaliere del re, si viene a creare una fragile alleanza fra quest'ultimo e Varys, in cui il primo riceve dal secondo informazioni sugli avvenimenti nella citt\u00e0. Varys aiuta Tyrion a prendere il controllo della guardia cittadina e gli rivela che suo cugino ser Lancel Lannister e la regina Cersei stanno avendo dei rapporti sessuali. Varys aiuta anche a proteggere Shae, mettendo a punto un percorso segreto attraverso il quale Tyrion pu\u00f2 raggiungerla e nascondere la sua vera identit\u00e0 a Cersei. Durante le loro attivit\u00e0, Varys racconta a Tyrion di come \u00e8 stato castrato. Viene anche rivelato che \u00e8 stato lo stesso Varys a mandare Gendry dai Guardiani della notte insieme a Yoren, in modo che non venisse ucciso dagli scagnozzi di Cersei per il solo crimine di essere il figlio bastardo di Robert.\n\"Tempesta di spade\".\nDopo essersi ripreso dalle ferite subite nella Battaglia delle Acque Nere, Tyrion Lannister si mette in contatto con Varys per continuare la loro alleanza, che include il suo aiuto nel facilitare i suoi incontri segreti con Shae. Varys accetta, ma quando Tyrion viene accusato dell'omicidio di re Joffrey, Varys testimonia contro di lui, fornendo parti di conversazioni fra loro e una gran quantit\u00e0 di prove apparentemente schiaccianti. Quando Tyrion viene condannato a morte, tuttavia, Varys, minacciato da Jaime Lannister libera il nano. Varys obbedisce, e lungo il percorso fra i tunnel segreti sotto la Fortezza Rossa conduce Tyrion ad una scala che il nano riconosce come quella che conduce agli appartamenti del Primo Cavaliere, portandolo a valutare la possibilit\u00e0 di accedere alle sue vecchie stanze per cercare suo padre. Varys protesta in modo curiosamente fiacco contro questa ipotesi, consigliando a Tyrion di fuggire in fretta, ma allo stesso tempo dandogli indicazioni precise su come raggiungere lord Tywin Lannister. Tyrion decide allora di salire lungo la scala, finendo poi per uccidere suo padre. Dopo tale evento Varys sparisce senza lasciare traccia.\n\"Una danza con i draghi\".\nVarys sfrutta i passaggi segreti della Fortezza Rossa per introdursi nelle stanze del Gran Maestro Pycelle e lo uccide. Manda quindi uno dei suoi \u201cuccelletti\u201d a chiamare ser Kevan Lannister, diventato Lord Reggente dopo la caduta in disgrazia di Cersei, col pretesto di una convocazione da parte del Gran Maestro. Quando Kevan entra nella stanza, Varys lo colpisce con un dardo di balestra, per poi scusarsi e spiegare che non ha agito cos\u00ec per rancore, ma perch\u00e9 la competenza politica di Kevan rischiava di riparare i danni causati dalle follie di Cersei e mandare all'aria gli anni di attenta pianificazione di Varys. Spiega quindi a Kevan che Aegon Targaryen \u00e8 ancora vivo, e che sono gi\u00e0 in atto dei preparativi per la sua ascesa al trono che gli spetta; fa inoltre notare come la morte di Kevan servir\u00e0 a causare ulteriori dissapori fra i Lannister e i Tyrell, cos\u00ec da facilitare la conquista di Aegon e la sua incoronazione, per il bene del reame. Varys chiama quindi alcuni dei suoi \u201cuccelletti\u201d per porre fine alle sofferenze di ser Kevan.\nTrasposizione televisiva.\nNella serie televisiva de \"Il Trono di Spade\" della HBO, Varys viene interpretato dall'attore nordirlandese Conleth Hill. In tale versione, il suo ruolo \u00e8 complessivamente fedele a quello che ricopre nei libri fino all'inizio della quinta stagione: da qui in seguito, differentemente dai romanzi, si schiera con Daenerys Targaryen, divenendone un consigliere e riuscendo a creare un'alleanza tra lei, i Tyrell, i Martell e alcune schiere dei Greyjoy guidate da Theon e Yara. In qualit\u00e0 di capo delle spie di Daenerys, tenta di consigliare la Regina dei Draghi affinch\u00e9 agisca nell'interesse del popolo in modo non tirannico. A causa delle perdite che subisce nel corso delle battaglie contro gli Estranei e dei conflitti contro le armate di Cersei Lannister, Daenerys inizia a comportarsi proprio come una dispotica conquistatrice e Varys, man mano, matura l'idea di favorire l'ascesa al Trono di Jon Snow (del quale scopre le vere ascendenze Targaryen): per tale scelta, viene giustiziato da Daenerys, che lo fa bruciare da Drogon."}
{"id": "3599029", "revid": "129019", "url": "https://it.wikipedia.org/wiki?curid=3599029", "title": "Gran maestro Pycelle", "text": ""}
{"id": "3599033", "revid": "435288", "url": "https://it.wikipedia.org/wiki?curid=3599033", "title": "Bronn", "text": ""}
{"id": "3599034", "revid": "124986300", "url": "https://it.wikipedia.org/wiki?curid=3599034", "title": "Episodi di Leone il cane fifone (terza stagione)", "text": "La terza stagione di \"Leone il cane fifone\" \u00e8 andata in prima TV negli Stati Uniti dall'11 gennaio al 9 agosto 2002.\nIl diamante della nonna.\nMaril\u00f9 incontra una criminale dall'aspetto simile al suo: il suo nome \u00e8 Maria. Maril\u00f9 viene arrestata quando Maria riesce ad incastrarla, ma il coraggioso Leone riesce a scagionarla.\nLeone e il cane meccanico.\nCredendo che Leone non sia sufficientemente un bravo cane, Di Lung ne costruisce una versione meccanica, e lo rimpiazza nella famiglia. Leone decide dunque di sfidare il cane meccanico presso il Colosseo e grazie alla sua nota resistenza riesce a mandare in cortocircuito il robot.\nIl campeggio del terrore.\nMaril\u00f9, Giustino e Leone vanno in campeggio per il weekend. Giunti sul posto, Maril\u00f9 viene rapita da due procioni. Leone deve salvarla insieme ai due animaletti per evitare che Giustino li catturi. Con la loro cattura, infatti, l'uomo otterrebbe un premio di dollari.\nIl fantasma di Velvet Vic.\nMentre sta tornando a casa, Giustino viene colpito alla testa da un disco del suo artista preferito: Velvet Vic. Una volta arrivato a casa, Giustino decide di ascoltare il suo nuovo disco, ma dal megafono esce proprio il fantasma del musicista, il quale inizia a suonare il pianoforte. Dopo aver invitato Maril\u00f9 a suonare con lui, Velvet Vic spegne il megafono e Maril\u00f9 viene risucchiata nel disco il quale viene poi distrutto. Intanto Velvet Vic decide di andare in tourn\u00e9e e Giustino si offre come manager in modo tale da guadagnare soldi a palate. Leone disperato tenta di riparare inutilmente il disco. Allora Leone si reca da Shirley, la quale gli suggerisce di copiare il disco in un CD. Fatto ci\u00f2, Leone si reca al concerto di Velvet Vic e fa partire il CD, liberando la sua padrona e imprigionando nuovamente il musicista.\nLa dea della tempesta.\nUn giorno, ad Altrove, arriva una misteriosa ragazza disperata. Appena vede Leone lo abbraccia dicendo che gli ricorda tanto il suo cane. Maril\u00f9 e la ragazza, una Dea, cominciano a litigare per gelosia. Leone decide quindi di mettersi sulle tracce del cane della Dea, Duncan.\nIl re del sonno.\nIl re del sonno non riesce a dormire, allora con un cornetto acustico ode il forte russare di Maril\u00f9, musica per le sue orecchie, e decide di impadronirsi del suo sonno. Senza pi\u00f9 dormire Maril\u00f9 perder\u00e0 lentamente la ragione e sar\u00e0 compito di Leone convincere il re del sonno a restituire il maltolto e a capire il motivo dell'insonnia di questi.\nLeone cane informatico.\nIl computer di Leone si guasta e cos\u00ec lui e Maril\u00f9 vengono trasferiti al suo interno, dove il tenero cane dovr\u00e0 trovare un modo per far guarire un virus informatico dal suo raffreddore per poter riavere la sua amata padrona. In pi\u00f9 i due devono cercare un modo per fare la \"zuppa di carciofi\" per far guarire un raffreddato Giustino.\nLa cavalcata delle valchirie.\nMaril\u00f9, Giustino e Leone sono in vacanza in Norvegia. Improvvisamente, delle valchirie arrivano in volo dal cielo e rapiscono Maril\u00f9. Leone le segue e scopre che le valchirie l'hanno scambiata per una loro sorella scomparsa.\nL'eroe di Coralville.\nMentre si trovano su un'isola tropicale, Leone e Maril\u00f9 scoprono una citt\u00e0 sottomarina interamente in corallo e fanno amicizia con gli esseri che l'abitano. Nel frattempo, Giustino informa sua madre dell'esistenza di questa citt\u00e0 che decide di distruggere per sfrattare le creature e per costruirci la sua fabbrica di parrucche.\nL'elisir di lunga vita.\nUn aereo sorvola la casa di Leone, Giustino e Maril\u00f9. Improvvisamente, questo aereo cade, e ne esce un vecchietto di 193 anni, che costringe Leone e la sua famiglia a vivere nella pi\u00f9 completa sporcizia. Il cane riuscir\u00e0, infine, a salvare Giustino e Maril\u00f9 e spedisce il vecchio lontano grazie a un palloncino.\nIl sottomarino di capitan Gatti.\nMaril\u00f9 decide che \u00e8 arrivato il momento per una giusta vacanza e si imbarca con Leone, sul sottomarino \"Gatti\". Maril\u00f9 viene messa a lavorare nelle cucine dove si deve occupare di preparare il t\u00e8, mentre Gatti tenta per l'ennesima volta di uccidere Leone. Dopo un enorme serie di peripezie, il sottomarino \u00e8 sul punto di esplodere. Gatti, uscito dal sottomarino, muore divorato da uno squalo, mentre Leone, Maril\u00f9 e gli altri prigionieri riescono a fuggire prima che esploda.\nIl raggio della crudelt\u00e0.\nMaril\u00f9 ha terminato il suo speciale ammorbidente e quindi deve andare in citt\u00e0 a comperare gli ingredienti. Improvvisamente un raggio rosa fosforescente colpisce la citt\u00e0 per cui tutti i cittadini iniziano a diventare sgarbati. Tutti tranne Leone e Maril\u00f9 che hanno addosso l'ammorbidente di quest'ultima. Maril\u00f9 viene rapita e portata in un centro di riabilitazione, mentre Leone invece, corre alla torre da cui proviene il raggio.\nIl banchetto delle rane.\nUn gruppo di rane decide di fare della graziosa fattoria di Giustino, Maril\u00f9 e Leone il loro nuovo stagno. Maril\u00f9 e Giustino saranno il banchetto di festeggiamento. Toccher\u00e0 a Leone difendere i suoi due padroni.\nNuovi animaletti.\nMentre Leone suona la tuba e dal terreno esce un apparentemente innocuo vermetto, da una nave aliena giungono due specie di orsi che vogliono quel vermetto per riportarlo a casa. Ma in realt\u00e0 l'animale si trasforma in un verme gigante che ingoia i due orsi e Maril\u00f9. Leone dovr\u00e0 ricondurlo sul suo pianeta natale e dalla sua padrona Tulip prima che sia troppo tardi.\nMonna Lisa.\nLeone e i suoi due padroni sono in visita a Parigi e decidono di visitare il Museo del Louvre. Purtroppo non escono in tempo, per cui rimangono chiusi nel museo. Di notte tutte le sculture e i quadri prendono vita, grazie a un allineamento dei pianeti in cielo, e si godono la momentanea libert\u00e0. \"Monna Lisa\" prende Maril\u00f9 con la forza e la racchiude nel suo quadro e \"Il pensatore\" fa lo stesso con Giustino, prendendosi i suoi vestiti. \"Monna Lisa\" ha intenzione di trovare un quadro ideale dove passare il tempo insieme a \"Il pensatore\" per i prossimi anni: entrano in \"Una domenica pomeriggio sull'isola della Grande-Jatte\", ne \"La persistenza della memoria\" e \"I nottambuli\", ma \"Il pensatore\" \u00e8 sempre perplesso. Alla fine Leone riesce a liberare Maril\u00f9 facendo rientrare \"Monna Lisa\" nel suo quadro insieme all'uomo de \"Il bacio\", innamoratosi di lei. Cos\u00ec Leone e Maril\u00f9 vanno nella casa di \"American Gothic\", simile alla loro, riprendendo la vita di prima, ma chiedendosi dove sia Giustino.\nLo spaventapasseri.\nMaril\u00f9, Giustino e Leone sono in viaggio di ritorno da una prodigiosa fiera. Durante il viaggio vengono mandati fuori rotta da uno stormo di corvi che in precedenza avevano intensamente beccato uno spaventapasseri. Maril\u00f9 lo prende e lo cura e questo prende vita. Maril\u00f9 chiede a Leone se pu\u00f2 portare dei bicchieri di limonata, per lei e per lo spaventapasseri, ma mentre Maril\u00f9 lavora nel campo arriva un serpente. \nLo spaventapasseri cerca di spaventarlo, ma Leone urla e fa scappare il serpente. Maril\u00f9 consola lo spaventapasseri e gli dice di non preoccuparsi se non \u00e8 riuscito a proteggerla. Poi arriva un'astronave aliena con un polipo alieno. Lo spaventapasseri tenta di spaventarlo, senza risultato, per\u00f2 Leone gridando riesce a spaventarlo. Maril\u00f9 consola di nuovo lo spaventapasseri dicendogli che in poco tempo torner\u00e0 in ottima forma. \nDurante la notte lo spaventapasseri si allena duramente per diventare pi\u00f9 grosso e spaventoso. L'indomani lo spaventapasseri entra nella casa di Maril\u00f9, Leone e Giustino vestito da soldato e notevolmente pi\u00f9 forte e spaventoso di prima al fine di rapire Maril\u00f9. Poco dopo si ritrova disteso per terra a pezzi beccato dai corvi, mentre farnetica affermando che la sua famiglia \u00e8 spaventosa mentre lui \u00e8 un'inutile balla di paglia. Maril\u00f9 e Leone per\u00f2 gli fanno capire che spaventare non fa per lui, che \u00e8 portato per altre cose. Cos\u00ec lo spaventapasseri (non pi\u00f9 malvagio) lavora in una fiera.\nLo strabiliante Mondo.\nUna tartaruga travestita da mago si presenta alla fattoria di Leone dove tenta di trasformare Maril\u00f9 in sua moglie. Leone dovr\u00e0 salvare la sua padrona da Mondo, la tartaruga, per impedire che anche lei diventi un rettile mostro.\nMaril\u00f9 babysitter.\nUn avvoltoio femmina gigante rapisce Maril\u00f9 costringendola a fare da babysitter ai suoi tre pulcini. Leone dovr\u00e0 affrontare molte difficolt\u00e0 per salvare dai guai i tre, e far s\u00ec che la madre non divori Maril\u00f9 al ritorno.\nLa pescionaria.\nLeone, Maril\u00f9 e Giustino incontrano una \"pescionaria\" che con la scusa di un viaggio in Scozia li conduce in un tribunale in fondo al mare, dove tre pesci-giudici li rinchiudono in una vasca gigante perch\u00e9 possano tornare alla vita semplice del mare di un tempo, ora diventata, a loro dire, corrotta dalle usanze complesse e dai vizi delle persone sulla terraferma. \nTuttavia Leone riuscir\u00e0 a riportare alla fattoria la vasca con Maril\u00f9 e Giustino, dove Leone mostrer\u00e0 ai tre pesci-giudici che anche la \"pescionaria\", che usava come alloggio la fattoria dei tre protagonisti, \u00e8 stata corrotta dalla vita dell'uomo. I tre pesci-giudici liberano Leone e i suoi due padroni, mentre la \"pescionaria\" viene messa nella vasca per essere rieducata.\nL'Abominevole e i suoi.\nIl regista zombi Benton Tarantella, tornato dopo gli eventi di \"Facciamo cinema\", decide di girare uno show su Leone, Maril\u00f9 e Giustino dove dovranno essere maleducati e villani. Durante le riprese la telecamera del regista zombie cattura in s\u00e9 tutta la cattiveria di Giustino, che crea la cattiveria in persona: l'Abominevole. Cos\u00ec nello show \"L'Abominevole e i suoi\" l'Abominevole non fa altro che insultare i tre facendo arricchire Giustino ma disperando Maril\u00f9, perci\u00f2 Leone usa delle sabbie mobili istantanee per far andar via Benton Tarantella. Con il regista eliminato, l'Abominevole apre un suo show definito \"L'Abominevole e il contadino\" dove insulta Giustino e gli toglie anche tutto il denaro, portandolo alla tristezza.\nLa cupola prodigiosa.\nGiustino ha molta fame, ma nel giardino della fattoria non cresce nulla. I nostri eroi decidono di noleggiare una cupola, mentre il loro commercialista gli consegna delle buste con dei semi particolari. I risultati non si fanno attendere, ma Leone scopre che quei semi sono mescolati con pitoni, piragna e calabroni. La vicenda si conclude con le piante che si sbranano a vicenda a causa della puzza terribile dei calzini di Giustino, spruzzatogli addosso da Leone con insetticida.\nIl ritorno di Pupazzo di neve.\nDi neve pupazzo (come si proclama lui stesso nell'episodio), un vecchio nemico di Leone, decide di creare un nuovo polo nel bel mezzo di Altrove con la sua nuova invenzione chiamata \"dito glaciale\" dato che il polo sud dove viveva cominciava a sciogliersi velocemente a causa del buco nell'ozono. Il caso vuole che il pupazzo si stabilisca proprio nella fattoria di Leone, dove i tre arrivano poco dopo e scoprono che l'essere ha trasformato tutto in una distesa ghiacciata. Il troppo freddo per\u00f2 congela Leone, Maril\u00f9 e Giustino facendo pensare al pupazzo che vogliano restare con lui, egli allora esprime la sua felicit\u00e0 cantando.\nPoco dopo il pupazzo racconta a Leone la sua triste storia, lui e i suoi amici vivevano felicemente al polo nord quando si apr\u00ec un buco nel cielo che cominci\u00f2 a riscaldare l'aria facendo sciogliere gli amici del pupazzo mentre lui riusc\u00ec a sopravvivere, trasferendosi poi al polo sud. Leone quindi raggiunge il polo nord dove si ingegna per chiudere il buco facendo ritornare tutto come prima, il pupazzo felice pu\u00f2 finalmente tornare a casa dai suoi amici mentre alla fattoria tutto torna alla normalit\u00e0.\nIl Club della trapunta.\nLe gemelle Stitch, due streghe siamesi che gestiscono una polverosa e fatiscente tappezzeria, sono i capi di uno strano club chiamato il \"Club della trapunta\", al quale Maril\u00f9 vorrebbe partecipare, ma per farlo deve realizzare il tessuto migliore che esista. Alla fine, dopo molti tentativi e nonostante il raffreddore preso da Giustino, riesce a iscriversi; tuttavia le gemelle Stich decidono di farla partecipare solo se cucir\u00e0 un misterioso simbolo sulla loro trapunta stregata. In quel momento, Leone viene a conoscenza tramite il suo computer che le Stich hanno cattive intenzioni: il simbolo che deve essere cucito ha intrappolato nella trapunta in eternit\u00e0 molte donne vissute in passato. Le due gemelle riescono a mettere in trappola Maril\u00f9, ma Leone grazie al suo intuito riesce ad intrappolare le gemelle in un pezzo di stoffa e a liberare la sua padrona assieme alle altre donne intrappolate. La fine dell'episodio vede Giustino, ancora raffreddato, pulirsi il naso proprio con il pezzo di stoffa in cui sono intrappolate le gemelle Stitch.\nChi semina vento raccoglie tempesta.\nAlla fiera di paese, Maril\u00f9 cerca un regalo per l'anniversario con Giustino e, dopo averlo cercato per le varie bancarelle, incontra una zingara che le propone di comprare una collana per 5 dollari. Giustino invece di pagarla con dei soldi le propone un baratto che consiste nello scambio tra la collana e il suo pozzo di petrolio, ma, a scambio avvenuto, la zingara si accorge che ci\u00f2 che Giustino spacciava per un atto di propriet\u00e0 era solamente un conto del benzinaio. Per vendicarsi dell'imbroglio, la zingara lancia una maledizione a Maril\u00f9 e a Giustino portandoli a una forte e crescente inimicizia reciproca. Per commuovere la zingara e farle annullare la maledizione Leone, attraverso un escamotage, fa s\u00ec che Giustino si accolli (egoisticamente) un fastidioso tarlo che infastidiva Maril\u00f9.\nIpnospot.\nUn basso e grassoccio produttore di sformato trasmette in tutta Altrove uno spot pubblicitario ipnotico in cui incita la gente a nutrirsi solo del suo sformato. In breve tutta la citt\u00e0, tranne Leone che non ha visto lo spot perch\u00e9 dormiva, prende d'assalto i negozi, arrivando a farsi la guerra per lo sformato; addirittura Maril\u00f9 e Giustino riescono a rubare un camion pieno di scatolette della ditta produttrice e corrono a casa a riempirsi come lottatori di sumo, arrivando a leccare uno le unghie dell'altro. Leone approfitta del camion per intrufolarsi nell'azienda e inavvertitamente guarda un nuovo spot appena girato dal produttore e ne rimane ipnotizzato. Inseguito poi dallo stesso dovr\u00e0 lottare contro la sua stessa voglia di sformato per sconfiggere l'uomo e girare un nuovo spot ipnotico che riporti la situazione alla normalit\u00e0.\nLeone sotto il vulcano.\nIn una vacanza promozionale Maril\u00f9, Giustino e Leone vengono invitati nell'isola Hip-Hip. Dopo un brusco atterraggio gli si presenta il capo dell'isola insieme alla figlia e dichiara che sono stati scelti per la vacanza perch\u00e9, vivendo ad Altrove, non sarebbero mancati a nessuno. Successivamente vengono portati tutti al bordo del vulcano dell'isola per una cerimonia sacra che consiste nel sacrificio di Maril\u00f9 al Dio vulcano per calmarlo. Per salvarla Leone combatte contro i nativi dell'isola, ma viene scaraventato all'interno del vulcano dove scopre che il Dio in realt\u00e0 \u00e8 un agente immobiliare che, attraverso una macchina, sta manovrando il vulcano per costringere la popolazione dell'isola ad andarsene. Infine l'agente decide di far eruttare il vulcano per distruggere tutto ma Leone, attraverso una macchina sparaneve, spegne la lava e salva l'isola con tutti i suoi abitanti."}
{"id": "3599036", "revid": "435288", "url": "https://it.wikipedia.org/wiki?curid=3599036", "title": "Jory Cassel", "text": ""}
{"id": "3599038", "revid": "110157", "url": "https://it.wikipedia.org/wiki?curid=3599038", "title": "Frankelbach", "text": "Frankelbach \u00e8 un comune di 332 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Otterbach."}
{"id": "3599039", "revid": "110157", "url": "https://it.wikipedia.org/wiki?curid=3599039", "title": "Hirschhorn/Pfalz", "text": "Hirschhorn/Pfalz \u00e8 un comune di 771 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Otterbach.\nIl territorio comunale \u00e8 bagnato dalle acque della Lauter, affluente del Glan."}
{"id": "3599040", "revid": "1819104", "url": "https://it.wikipedia.org/wiki?curid=3599040", "title": "Episodi di Leone il cane fifone (quarta stagione)", "text": "La quarta stagione di \"Leone il cane fifone\" \u00e8 andata in prima TV negli Stati Uniti dal 6 settembre al 22 novembre 2002.\nLa storia di un castoro.\nLa citt\u00e0 di Altrove \u00e8 completamente inondata. All'inizio Maril\u00f9, Giustino e Leone cercano di godersi la situazione, ma poi capiscono che c'\u00e8 qualcosa che non va. Leone indaga e scopre che \u00e8 colpa di un castoro che ha ostruito la strada al fiume di Altrove con un'enorme muraglia.\nLo schiaccianoci.\nLeone, Maril\u00f9 e Giustino sono alla discarica in cerca di oggetti riciclabili. Leone trova uno schiaccianoci. Maril\u00f9 invece due topi giganti che vogliono divorare lei e Giustino. Leone dovr\u00e0 salvare i suoi padroni e a dargli una mano ci sar\u00e0 il formidabile schiaccianoci.\nRumpledkiltskin.\nParodia della fiaba Tremotino. Maril\u00f9 riceve una lettera che dice che un suo lontano pro-zio scozzese \u00e8 morto. Dice anche che c'\u00e8 di mezzo un testamento. Lei e Leone vanno in Scozia per indagare e scoprono che la lettera \u00e8 falsa e che un ometto, dal nome segreto, li ha presi in ostaggio per fargli cucire oltre cinquecentomila kilt scozzesi. Saranno lasciati liberi solo se scopriranno il suo nome.\nIl richiamo della casa.\nUn uomo, un certo professore, vive tutto solo nella sua orripilante villa animata. L'uomo l'aveva animata tanti anni prima per combattere la solitudine che lo avvolgeva. Con un altro incantesimo fa levitare la casa degli sfortunati Maril\u00f9, Giustino e Leone accanto alla sua. La casa del professore essendo gelosa comincia a minare quella dei tre protagonisti.\nLa mongolfiera di Le Quack.\nMaril\u00f9 deve cucinare un piatto formidabile, ma per farlo scopre che gli serve il raro aceto svedese. Il Dottor Le Quack, che \u00e8 nelle vicinanze, sente la donna parlare di questa assurdit\u00e0. Si presenta fuori dalla porta di casa, dicendo che lui offre un viaggio gratis fino in Svezia. Maril\u00f9, pensando all'aceto, accetta.\nIl vandalo dei mulini a vento.\nGiustino sta guardando un programma comico alla televisione e Maril\u00f9 fa una scultura d'acciaio per Leone. Ma all'improvviso la corrente viene a mancare e si scopre che il mulino ha smesso di girare. I tre escono fuori cercando di riparare il danno ma lo peggiorano. Giustino distrugge il mulino e una strana banda di barbari spunta fuori per magia e li segue per ucciderli. Leone indaga e scopre che sul mulino vi \u00e8 una maledizione: 250 anni prima, Jiles Galette, il primo proprietario della fattoria, costru\u00ec il mulino a vento quando gli altri dipendevano da quelli ad acqua che venivano costruiti da quattro vandali, ma quando l'acqua si prosciug\u00f2 i vandali, scontenti del fatto che Galette fosse l'unico rimasto ad avere un mulino funzionante, attaccarono il contadino che per\u00f2 riusc\u00ec a tenerli lontani intagliando un simbolo magico su ogni pala del mulino; la leggenda narra che se il mulino smettesse di funzionare, gli ormai defunti vandali tornerebbero dall'aldil\u00e0 per vendicarsi contro chiunque possegga il mulino. Il trio deve riuscire a riparare il mulino prima che la vendetta dei morti a cavallo si abbatta su di loro.\nUn raffreddore straordinario.\nMaril\u00f9 \u00e8 affetta da uno stranissimo raffreddore. Una mattina, mentre sta preparando la colazione a Giustino, dopo aver starnutito un'improvvisa nuvola verde spunta fuori dal naso di Maril\u00f9. La nuvola racchiude la visione di una lumaca che racconta di essere prigioniera, assieme alle sue compagne, di un epico serpente di nome Bayu.\nIl contadino cacciatore.\n\u00c8 l'inizio della stagione della caccia al cervo. Giustino sente alla TV una pubblicit\u00e0 dove si parla di una ricompensa di un milione di dollari a chi riesce a catturare un cervo. Subito gli viene in mente il fratello che lo prende in giro e cos\u00ec decide di andare a caccia e Leone va con lui. Quando Giustino \u00e8 distratto, Leone va in giro e incontra una graziosa famiglia di cervi. Quando Giustino attacca i cervi essi scappano, ma poi il padre cervo inizia a dare la caccia a Giustino e lo intrappola, ma Leone riuscir\u00e0 a raggiungere col cervo un accordo pacifico: lui e Giustino si affronteranno in un quiz d'intelligenza. Alla fine il cervo-cacciatore vincer\u00e0 e Giustino, arrabbiato, sparer\u00e0 al cervo e alla sua famiglia, ma Leone li salver\u00e0 e il colpo di Giustino far\u00e0 infuriare un orso. Cos\u00ec per salvarsi Giustino scambia il suo cappello con le corna del cervo e saltella via, finendo per\u00f2 per essere scambiato per un cervo da altri cacciatori.\nLa moglie del mostro della laguna.\nMaril\u00f9, Giustino e Leone sono in viaggio sul loro furgone. A un tratto sbandano e finiscono in un pantano, per poi riuscire a evaderne. Intanto il mostro marino che vive nella laguna scambia Maril\u00f9 per quella che \u00e8 sua moglie. Leone dopo il rapimento di Maril\u00f9 si mette in cerca della vera moglie del mostro per salvare la sua padrona.\nLa sofferenza del caprone.\nMaril\u00f9 ha un tremendo mal di schiena e Leone scopre che anticamente esisteva una fonte della giovinezza, sulla cima della montagna, in grado di curare qualsiasi acciacco o malanno. Cos\u00ec la famiglia parte per la fonte, custodita per\u00f2 da un vecchio caprone con la cervicale, il quale non vuole assolutamente che umani accedano alle acque curative. In realt\u00e0 la miracolosa fonte si \u00e8 prosciugata, a causa, secondo l'animale, dello sfruttamento e dell'inquinamento di essa da parte degli esseri umani. Leone per\u00f2 durante la lotta con l'infuriato animale scopre la verit\u00e0: una bottiglia di vetro aveva ostruito la sbocco della sorgente, impedendo il flusso d'acqua; rimosso l'ostacolo, ora la fonte pu\u00f2 tornare ad essere il paradiso delle capre e cura per la salute di Maril\u00f9.\nMaril\u00f9 esplode.\nUna notte un oggetto volante misterioso si schianta nell'orto della fattoria e il giorno dopo ne cresce una carota gigante. Maril\u00f9 ne \u00e8 golosissima e infatti la mangia per intero. Pian piano Maril\u00f9 si accorge stupefatta di riuscire ad arrivare all'ultimo ripiano del mobiletto in cucina, questo perch\u00e9 sta crescendo a dismisura. In televisione il generale del governo fa sapere che quella carota \u00e8 altamente radioattiva e nel momento in cui qualcuno la manger\u00e0, crescer\u00e0 fino a diventare grande come una fattoria ed esploder\u00e0; inoltre offre dieci milioni di dollari per il ritrovamento. Allora Giustino si infuria con Maril\u00f9 e scaraventa Leone, che nel frattempo aveva inserito la webcam nello stomaco di Maril\u00f9 e ne aveva scoperto una specie di virus, a recuperare la carota dentro la padrona. Non riuscendo a disinnescare la \"bomba\", Leone non ha altra scelta che divorarla. Salvata Maril\u00f9, adesso \u00e8 Leone ad essere in pericolo di detonazione, cos\u00ec corre dal generale del governo, il quale \u00e8 l'unico in grado di disattivare l'ordigno, perch\u00e9 si scopre che il virus non \u00e8 altro che un volontario dell'esercito che aveva accettato di sottoporsi a queste carote OGM. Cos\u00ec la carota viene apparentemente disinnescata e vomitata da Leone, che torna alle dimensioni normali. Giustino allora divora la carota, per farsi pagare i dieci milioni di dollari. Il generale gli dice che l'ha disattivata, tagliando il filo verde, ma in realt\u00e0 non era quello il colore esatto, dunque Giustino esplode e la puntata finisce con una mega Maril\u00f9 che mangia uno stufato di carote giganti, provenienti dall'orto improvvisamente invaso.\nProfili di Leone.\nDurante una fiera, Leone, Giustino e Maril\u00f9 giungono nella bottega di un vecchio artista, il quale realizza per i due coniugi due profili di carta da incorniciare. Durante la notte improvvisamente le sagome prendono vita e si impossessano della vita di Maril\u00f9 e Giustino, credendo che solo cos\u00ec potranno essere felici e sentirsi vivi. Leone mostra loro quanto sia bello essere di cartone, colorandoli, truccandoli e piegandoli a formare cappellini o animaletti. Cos\u00ec le figure realizzano la bellezza dell'essere di cartone, restituiscono le essenze a Maril\u00f9 e Giustino e insieme al loro padrone sopraggiunto, stupefatto, fanno ritorno felici alla fiera attaccati alle corde come due aquiloni.\nLa maschera.\nNella fattoria arriva un essere con il volto coperto da una maschera che detesta fortemente i cani. Dopo un approccio burrascoso dice di chiamarsi Kitty, di venire dall'altra parte dei binari e che la sua innamorata Bunny si \u00e8 innamorata di un gangster. Una volta scoperto di pi\u00f9 sul suo passato, Leone decide di liberare Bunny dalle grinfie del gangster.\nLa tigre, il dragone e il cane.\nDurante un viaggio in Cina, Leone si ritrova ad affrontare sfide per essere coraggioso.\nIl silenzio di Maril\u00f9.\nGiustino, sempre testardo e borbottone, non ascolta mai le parole di Maril\u00f9, che arrabbiata decide di \"spegnersi da sola\" (ovvero di non parlare pi\u00f9). Leone va cos\u00ec dalla medium per cercare di far riparlare la sua padrona. Attraverso un incantesimo si scatena una forza che \u00e8 in grado di distruggere tutto, e che si pu\u00f2 fermare solo grazie alla voce di Maril\u00f9.\nSuper Giustino.\nAllo spettacolo del circo acquatico, un delfino deride, bagnando, Giustino che con rabbia lo sfida ad un percorso acquatico ad ostacoli, che perde, per\u00f2, immediatamente. Tra le risate del pubblico, chiede ed ottiene la rivincita il giorno successivo, addirittura promettendo che, in caso di ulteriore sconfitta, Maril\u00f9 sarebbe rimasta col delfino. A casa Giustino tenta inutilmente di allenarsi, nella vasca da bagno, con un marchingegno costruito in cantina che lo costringe ad un'ingessatura totale. Cos\u00ec Leone si traveste da psicanalista e lo ipnotizza, invitandolo a tirar fuori il suo \"nuovo io\". Cos\u00ec durante la notte un nuovo super Giustino emerge da quel corpo fasciato. Durante la gara Giustino tiene testa e supera il delfino, ma il presentatore dello show lo blocca, per impedire che il suo delfino venga umiliato; Giustino si demoralizza, allora Leone lo scuote di nuovo con l'ipnosi, che per sbaglio ha effetto anche sul delfino e il presentatore. Questi si trasformano esserini minuscoli e orrendi, dimostrandosi cos\u00ec solo dei presuntuosi. Cos\u00ec Giustino pu\u00f2 vincere la gara e nell'ultima scena lo vediamo allenarsi in un acquario gigante nel salotto di casa, in attesa di qualcuno da battere.\nIl drago che non sapeva volare.\nLeone \u00e8 alle prese con un drago che ha intenzione di divorare Maril\u00f9. Poco dopo Leone scopre che il drago \u00e8 incapace di volare si offre quindi di aiutarlo, in cambio gli chiede di risparmiare la sua padrona. Nonostante gli sforzi di Leone per\u00f2 il drago non riesce nell'impresa, e infuriato si lancia all'inseguimento di Leone e Maril\u00f9. Dopo un'estenuante fuga i due giungono infine in un lago, dove incontrano un altro drago che per\u00f2 si rivela essere innocuo, essendo un drago acquatico e nutrendosi solamente di pesce. Poco dopo il primo drago li raggiunge e con suo stupore si rende conto di essere un eccellente nuotatore. I due draghi si incontrano e scoprono di essere fratelli e che i loro genitori persero il primo drago quando era ancora un cucciolo che \u00e8 stato poi adottato da dei draghi volanti ed \u00e8 questo il motivo per cui non era mai riuscito a volare, felice di aver ritrovato la sua vera famiglia il drago si riappacifica con Leone e Maril\u00f9. L'episodio termina con Leone, Maril\u00f9 e i due draghi che si godono una merenda a base di pesce, mentre Giustino viene divorato da un drago volante.\nL'ultima creastelle.\nNello spazio, due calamari spaziali rischiano di essere divorati da un enorme balena spaziale. Il maschio si sacrifica, spingendo via la sua amata verso la Terra. Il giorno dopo Leone e Maril\u00f9 trovano la calamara, prendendosi cura di essa, scoprendo che \u00e8 lei a creare le stelle in cielo. Giustino chiama il Governo sperando di ricavare un profitto. La creastelle viene quindi rinchiusa in una cupola, mentre lentamente si avvicina la sua morte. Leone la salva, scoprendo anche che portava con s\u00e9 delle uova, gli ultimi creastelle. Poco dopo le uova si schiudono, andando verso il cosmo, mentre la creastelle si trasforma in un giardino. Invece Giustino, poich\u00e9 i soldi che gli hanno dato erano fatti di carburante sperimentale per razzi, viene catapultato nello spazio e diventa una costellazione. \nGalline dallo spazio profondo.\nLeone e i padroni stanno ridipingendo il loro pollaio ma non sanno decidersi se dipingerlo di rosa o di blu. Mentre Maril\u00f9 e Giustino entrano in casa a prendere il t\u00e8, Leone subisce un incontro ravvicinato con il figlio del Pollo spaziale, un grosso pollo alieno con tre teste. Dopo vari tentativi falliti di uccidere Leone, le tre teste iniziano a picchiarsi e improvvisamente si mettono a piangere. Leone scopre che la madre aveva detto loro di distruggere Leone per vendicare il loro padre e che se non ci fossero riusciti non avrebbero pi\u00f9 fatto ritorno a casa. Leone decide di aiutarli fingendosi picchiato e viene fatto fotografare, cos\u00ec il pollo a tre teste pu\u00f2 tornare a casa e come ringraziamento trasforma Leone, Maril\u00f9 e Giustino in un pollo a tre teste anche se non viene fatto vedere come.\nUna cura coraggiosa.\nNello spazio una razza che ha braccia al posto dei piedi \u00e8 afflitta da un morbo che comporta l'autolesionismo per l'infetto. Gli scienziati addetti alla cura prelevano Leone, Giustino e Maril\u00f9 dalla Terra per poter sperimentare su di loro una cura per la loro malattia. Ma il procedimento va storto e Leone si trova nella situazione di dover produrre da solo il siero per la cura.\nLa palla della vendetta.\nGiustino \u00e8 stufo che Leone abbia sempre cose migliori delle sue. Dunque chiama alcuni dei nemici che il cagnetto rosa ha sconfitto in passato (Gatti, Le Quack, la Volpe, la Talpa mannara, Piedone il grande e la Regina della pozzanghera nera) e assieme a loro si riunisce in cantina per elaborare un piano. I malvagi rapiscono Maril\u00f9 e Leone cade nella trappola. I nemici lo sfidano ad una partita di palla avvelenata e Leone sta per perdere. Tuttavia Maril\u00f9 lo incita dicendogli che sapr\u00e0 fare qualcosa meglio di loro cos\u00ec Leone inizia a urlare talmente forte da distruggere mezza cantina e provoca un buco al centro del pavimento nel quale i suoi nemici (tranne Le Quack che si era ritirato durante l'intervallo e la Talpa mannara che si era nascosta dentro una conchiglia) cadono. La puntata si conclude con Leone che accende la televisione e vede Fred lo strambo.\nCabaret Leone.\nLeone, Maril\u00f9 e Giustino sono a Hollywood quando improvvisamente vengono risucchiati in un tombino finendo in uno strano posto simile ad un teatro. L\u00ec una creatura mostruosa offre ai tre delle ricche ricompense se le loro esibizioni l'avessero entusiasmato: Maril\u00f9 e Giustino falliscono e vengono scaraventati in una botola piena di succhi gastrici; Leone rifiuta ogni ricompensa, volendo soltanto salvare i suoi padroni. La creatura colpita dalla bont\u00e0 d'animo di Leone ha un attacco di cuore, ma il cane per\u00f2 riesce a curarla facendola ritornare umana.\nL'ira della bibliotecaria.\nLeone deve restituire un libro in biblioteca dopo averlo avuto per quasi due anni. Sfortunatamente non ha i soldi adatti per ridarlo e la bibliotecaria, una vecchia megera, mostra la sua ira lanciando un incantesimo nascosto nel libro contro Maril\u00f9 e Giustino che leggendolo si trasformano in una fata e un pirata dotato di aculei, ossia i protagonisti della storia. Intanto la penale per il libro sale sempre di pi\u00f9, fino a raggiungere una cifra altissima, e la perfida bibliotecaria non vuole sentire ragioni; intimando al cagnolino di stare zitto facendogli osservare la cifra da pagare riportata sul display della cassa. Leone dovr\u00e0 ottenere la somma giusta per annullare la maledizione.\nIl passato di Leone.\nDopo aver visto sulla scatola del latte una ricompensa per chi ritrover\u00e0 dei cani scomparsi, Leone inizia a ricordare il ricordo peggiore della sua vita: in origine il cagnolino viveva in una famiglia di cani molto nobile, ma, rimanendo accidentalmente incastrato in una recinzione, fu mandato dal veterinario che per\u00f2, nonostante liber\u00f2 il cagnolino dalla recinzione, aveva altre intenzioni: voleva mandare ad allevare i genitori di Leone nello spazio e ci riusc\u00ec lasciando Leone triste in un cassonetto dove incontr\u00f2 Maril\u00f9 che lo port\u00f2 a casa con lui. Tornando al presente, Maril\u00f9 e Giustino portano Leone dallo stesso veterinario per scoprire la causa del suo problema. Di conseguenza lo scienziato pazzo tenta di spedire Leone o la sua famiglia nello spazio, ma il cane rosa riuscir\u00e0 a vincere la sua paura salvando i padroni e rinchiudendo il veterinario nella sua navicella. Mentre cos\u00ec Leone, Maril\u00f9 e Giustino tornano a casa, il veterinario finisce sulla Luna dove viene sbranato e probabilmente ucciso dai genitori di Leone e dagli altri cani che lui stesso aveva mandato nello spazio.\nPerfetto.\nTutti sembrano rinfacciare a Leone il fatto che lui non sia perfetto, tranne Maril\u00f9 che lo ama profondamente. Allora una strana donna appare in casa di Leone, per magia, e si scopre che \u00e8 una professoressa che come missione dovr\u00e0 renderlo perfetto. Leone ce la mette tutta ma alla fine scoprir\u00e0 di essere gi\u00e0 perfetto senza aver bisogno di qualcuno che glielo insegni, cos\u00ec riesce a far andare via la donna. La puntata si conclude quindi con Leone e la sua famiglia che pranzano in allegria."}
{"id": "3599041", "revid": "110157", "url": "https://it.wikipedia.org/wiki?curid=3599041", "title": "Katzweiler", "text": "Katzweiler \u00e8 un comune di 1.672 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Otterbach."}
{"id": "3599042", "revid": "110157", "url": "https://it.wikipedia.org/wiki?curid=3599042", "title": "Mehlbach", "text": "Mehlbach \u00e8 un comune di 1.126 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Otterbach."}
{"id": "3599043", "revid": "110157", "url": "https://it.wikipedia.org/wiki?curid=3599043", "title": "Olsbr\u00fccken", "text": "Olsbr\u00fccken \u00e8 un comune di 1.138 abitanti della Renania-Palatinato, in Germania, nella valle della Lauter.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Otterbach."}
{"id": "3599044", "revid": "125425279", "url": "https://it.wikipedia.org/wiki?curid=3599044", "title": "Ivo Barnab\u00f2 Micheli", "text": "Biografia.\nIvo Barnab\u00f2 Micheli nacque a Brunico da padre italiano e madre austriaca e crebbe quindi, bilingue, a cavallo tra due culture. Agli inizi degli anni '60 si spost\u00f2 a Roma per studiare Lettere e filosofia e poi Sociologia presso l'Universit\u00e0 La Sapienza. Nel frattempo fece il professore nelle scuole alto-atesine e collabor\u00f2 alle \u201cterze pagine\u201d di varie riviste.\nNel 1968 realizz\u00f2 i suoi primi filmati per Il Terzo Programma della RAI e comparve come attore nel film \u201cDiscutiamo, Discutiamo\u201d di Marco Bellocchio.\nTra il 1968 e il 2011 realizz\u00f2 come sceneggiatore e regista quasi 30 opere tra documentari e film lungometraggi, gran parte dei quali sia in lingua italiana che in lingua tedesca.\nGli autori della prima biografia, uscita nel 2015, identificano 3 temi centrali nell'opera di Ivo Barnab\u00f2 Micheli:\nEgli scriveva delle proprie opere: \u201channo come filo rosso il tema della \u201cradicalit\u00e0\u201d, da intendersi non solo come momento di ricerca delle radici dell'uomo in rapporto al suo ambiente e al suo tempo, ma anche come momento di provocazione e di rivolta contro l'identit\u00e0 negata, sul piano individuale o collettivo che sia.\u201d"}
{"id": "3599046", "revid": "110157", "url": "https://it.wikipedia.org/wiki?curid=3599046", "title": "Otterbach", "text": "Otterbach \u00e8 un comune di 4.052 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Otterbach.\nNel suo territorio l'omonimo fiume sfocia nella Lauter."}
{"id": "3599047", "revid": "115252198", "url": "https://it.wikipedia.org/wiki?curid=3599047", "title": "Sulzbachtal", "text": "Sulzbachtal \u00e8 un comune di 480 abitanti della Renania-Palatinato, in Germania, sulle rive del fiume Lauter, affluente del Glan. Sutunna ragazzi\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Otterbach."}
{"id": "3599050", "revid": "110157", "url": "https://it.wikipedia.org/wiki?curid=3599050", "title": "Heiligenmoschel", "text": "Heiligenmoschel \u00e8 un comune di 676 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Otterberg."}
{"id": "3599051", "revid": "599013", "url": "https://it.wikipedia.org/wiki?curid=3599051", "title": "Magnus Kihlberg", "text": "Carriera.\nClub.\nKihlberg inizi\u00f2 la carriera con le maglie di Karlslund, Forward, \u00d6rgryte e Lillestr\u00f8m.\nPass\u00f2 poi al Molde. Debutt\u00f2 in squadra il 13 aprile 2003, nella sconfitta per 1-0 sul campo dell'Odd Grenland. Il 30 luglio segn\u00f2 la prima rete in campionato, per questa squadra: contribu\u00ec infatti al successo per 2-1 sul Viking.\nNel 2006 torn\u00f2 in patria, per giocare nel G\u00f6teborg. Esord\u00ec in campionato il 3 aprile, nel pareggio a reti inviolate contro lo \u00d6ster. Il 10 maggio segn\u00f2 la prima rete, nel successo per 2-1 sull'\u00d6rgryte.\nNel 2007, pass\u00f2 all'Aalesund. Il primo match con questa maglia fu datato 9 aprile e coincise con una sconfitta per 4-2 contro lo Start. Il 22 aprile arriv\u00f2 la prima rete, nel 3-3 contro il Fredrikstad.\nDal 2008, gioc\u00f2 per lo \u00d6rebro.\nDopo essersi ritirato nel 2011, torn\u00f2 a giocare per due stagioni al Forward tra il 2013 e il 2015 prima di ritirarsi definitivamente."}
{"id": "3599055", "revid": "110157", "url": "https://it.wikipedia.org/wiki?curid=3599055", "title": "Schallodenbach", "text": "Schallodenbach \u00e8 un comune di 916 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Otterberg."}
{"id": "3599057", "revid": "110157", "url": "https://it.wikipedia.org/wiki?curid=3599057", "title": "Schneckenhausen", "text": "Schneckenhausen \u00e8 un comune di 596 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Otterberg."}
{"id": "3599066", "revid": "110157", "url": "https://it.wikipedia.org/wiki?curid=3599066", "title": "H\u00fctschenhausen", "text": "H\u00fctschenhausen \u00e8 un comune di 3.863 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Ramstein-Miesenbach."}
{"id": "3599067", "revid": "110157", "url": "https://it.wikipedia.org/wiki?curid=3599067", "title": "Kottweiler-Schwanden", "text": "Kottweiler-Schwanden \u00e8 un comune di 1.304 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Ramstein-Miesenbach."}
{"id": "3599068", "revid": "110157", "url": "https://it.wikipedia.org/wiki?curid=3599068", "title": "Niedermohr", "text": "Niedermohr \u00e8 un comune di 1.504 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Ramstein-Miesenbach."}
{"id": "3599069", "revid": "110157", "url": "https://it.wikipedia.org/wiki?curid=3599069", "title": "Steinwenden", "text": "Steinwenden \u00e8 un comune di 2.496 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Ramstein-Miesenbach."}
{"id": "3599071", "revid": "110157", "url": "https://it.wikipedia.org/wiki?curid=3599071", "title": "Erzenhausen", "text": "Erzenhausen \u00e8 un comune di 711 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Weilerbach."}
{"id": "3599074", "revid": "112119702", "url": "https://it.wikipedia.org/wiki?curid=3599074", "title": "Stadsdeel", "text": "Lo stadsdeel /'st\u0251ts\u02ccde\u02d1\u026a\u032fl/ (letteralmente \"parte di citt\u00e0\"; plurale \"stadsdelen\" /'st\u0251ts\u02ccde\u02d1\u026a\u032fl\u0259/), \u00e8 il pi\u00f9 basso livello amministrativo dei Paesi Bassi.\nSolo i comuni pi\u00f9 estesi suddividono il proprio territorio in \"stadsdelen\": i comuni che applicano tale suddivisione sono Amsterdam, L'Aia, Rotterdam, Almere, Breda, Eindhoven, Enschede, Groninga, Nimega e Utrecht.\nGli \"stadsdelen\" sono guidati da un consiglio di sezione, simile al consiglio comunale, e da un comitato esecutivo, simile alla giunta comunale con sindaco e assessori.\nAmsterdam.\nAmsterdam ha sette \"stadsdelen\":\nEsiste anche un altro \"stadsdeel\", che copre la zona del porto industriale della citt\u00e0, ed \u00e8 sprovvisto di gestione autonoma a causa del ridotto numero di residenti:\nRotterdam.\nRotterdam ha quattordici \"stadsdelen\":\nL'Aia.\nL'Aia ha otto \"stadsdelen\":"}
{"id": "3599079", "revid": "599013", "url": "https://it.wikipedia.org/wiki?curid=3599079", "title": "Johan Petter Winsnes", "text": "Biografia.\n\u00c8 cugino di secondo grado di Fredrik Winsnes.\nCarriera.\nClub.\nWinsnes inizi\u00f2 la carriera nel Byneset. Nel 1996 pass\u00f2 al Rosenborg, per cui non gioc\u00f2 per\u00f2 alcun incontro in prima squadra. Nel 1997 si trasfer\u00ec allo Skeid. Vest\u00ec successivamente le maglie di By\u00e5sen e Moss.\nDal 2002, divent\u00f2 un calciatore del Lillestr\u00f8m. Debutt\u00f2 in squadra il 21 aprile, sostituendo Torjus Hans\u00e9n nella sconfitta per 2-0 sul campo del Lyn Oslo. Il 12 maggio 2003 segn\u00f2 la prima rete per il club, nel 3-2 inflitto al Troms\u00f8.\nNel 2007, fu prestato allo Skeid e, a fine anno, concluse la carriera."}
{"id": "3599081", "revid": "228587", "url": "https://it.wikipedia.org/wiki?curid=3599081", "title": "Agordat (incrociatore)", "text": "L'Agordat \u00e8 stato un incrociatore torpediniere della Regia Marina, successivamente riclassificato esploratore e cannoniera.\nStoria.\nI primi anni.\nCostruito tra il 1897 ed il 1900 nei cantieri di Castellammare di Stabia su progetto del generale del Genio Navale Nabor Soliani, l'incrociatore si distingueva dal gemello \"Coatit\" per la maggiore altezza dei fumaioli. Il principale problema dell'unit\u00e0 consisteva nella propria modesta velocit\u00e0 rispetto a quella ottimale per gli usi per cui era stato pensato (costieri, di ricognizione e di collegamento).\nNel primo decennio del 1900 l'unit\u00e0 viaggi\u00f2 spesso in Mediterraneo. Nel settembre 1902 l\u2019\"Agordat\" raggiunse Costantinopoli, dove poi torn\u00f2 nel 1907, mentre il 14 aprile 1903 fu ad Algeri. Nel 1911 la nave si spinse anche nel Mar Nero, fino a Sebastopoli.\nA queste missioni se ne era anche alternata una oceanica: nel 1903, infatti, la nave aveva partecipato al blocco navale anglo-italo-tedesco del Venezuela.\nIl 20 maggio 1911 l'\"Agordat\" venne inviato in Crimea per riportare in Italia i resti del generale Alessandro La Marmora, fondatore dei bersaglieri, morto a Balaklava di colera nel 1855.\nLa guerra italo-turca.\nNel 1911-1912 la nave partecip\u00f2 attivamente alle operazioni della guerra italo-turca.\nIl 1\u00ba ottobre 1911 l'incrociatore bombard\u00f2 con le proprie artiglierie le installazioni radio di Derna e Bengasi.\nIl 3 ottobre l'unit\u00e0, insieme agli incrociatori corazzati \"Amalfi\" e \"Pisa\" ed alle corazzate \"Vittorio Emanuele\", \"Napoli\" e \"Roma\", bombard\u00f2 Tobruk costringendo la citt\u00e0 alla resa (il 4 ottobre Tobruk fu occupata da 400 marinai).\n\"Agordat\", \"Pisa\", \"Amalfi\", \"Napoli\" ed alcune unit\u00e0 aggiuntesi (l'incrociatore corazzato \"San Marco\", tre cacciatorpediniere e due torpediniere) furono inviate a Derna insieme a numerosi trasporti, e, il 15 ottobre, giunti nelle acque della citt\u00e0, ne imposero la resa; ottenuta risposta negativa, il \"Pisa\" bombard\u00f2 le caserme e le fortificazioni, dopo di che, non essendoci reazione, fu inviata una scialuppa per chiedere nuovamente la resa: quando tuttavia l'imbarcazione fu fatta bersaglio del tiro di fucileria, l\u2019\"Agordat\" e gli altri incrociatori aprirono il fuoco con i pezzi da 190\u00a0mm, distruggendo la citt\u00e0 nel giro di mezz'ora. Alle due del pomeriggio un primo tentativo di sbarco risult\u00f2 impossibile a causa del tiro di fucileria; il bombardamento prosegu\u00ec sino alle quattro del pomeriggio stesso. Causa tuttavia il maltempo, fu solo il 18 che 1500 soldati poterono essere sbarcati e Derna pot\u00e9 essere occupata.\nIl 16 gennaio 1912 l'\"Agordat\" intercett\u00f2 il piroscafo francese \"Chartage\", in navigazione da Marsiglia a Tunisi, e lo ispezion\u00f2, trovando un aereo destinato alle truppe ottomane (era infatti stata segnalata la presenza dell'aereo e del relativo pilota a bordo del piroscafo). In seguito al rifiuto, da parte del comandante del \"Chartage\", di consegnare il velivolo, l'incrociatore dirott\u00f2 la nave francese a Cagliari, da dove poi pot\u00e9 ripartire quattro giorni pi\u00f9 tardi, dopo che il governo francese ebbe assicurato che l'aereo non sarebbe stato consegnato alla Turchia. Il 18 gennaio l\u2019\"Agordat\" ferm\u00f2 e dirott\u00f2 a Cagliari un altro piroscafo francese, il \"Manouba\", che aveva a bordo un gruppo di 29 turchi che affermavano di essere medici ed infermieri della Mezzaluna Rossa turca: tuttavia una segnalazione riferiva che si trattava di una copertura per condurre in Tunisia ufficiali turchi che, provvisti di una notevole somma di denaro, avrebbero organizzato il contrabbando in favore della Turchia. Dato che solo 11 dei 29 ottomani risultarono identificabili come appartenenti alla Mezzaluna Rossa, la nave fu lasciata partire due giorni dopo solo previo lo sbarco dei passeggeri turchi. La vicenda del \"Chartage\" e del \"Manouba\" rischi\u00f2 di scatenare un incidente diplomatico tra Italia e Francia.\nIl 9 aprile 1912 l'\"Agordat\", insieme all'incrociatore torpediniere \"Iride\", alle vecchie corazzate \"Re Umberto\", \"Sicilia\" e \"Sardegna\" e ad un gruppo di siluranti, appoggi\u00f2 lo sbarco e l'occupazione di Macabez (costa libica, al confine con la Tunisia), centro di contrabbando per le truppe ottomane.\nNella primavera del 1912 l'incrociatore oper\u00f2 nell'Egeo, prendendo parte all'occupazione del Dodecaneso.\nNel gennaio 1913, diversi mesi dopo la conclusione del conflitto, l'\"Agordat\" fu inviato a Smirne, dove rimase sino a maggio in qualit\u00e0 di stazionario. Dal maggio al 31 ottobre 1913 fu in Cirenaica.\nLa prima guerra mondiale e gli ultimi anni.\nIl 4 giugno 1914 l\u2019\"Agordat\" venne riclassificato come esploratore. Durante l'estate di quell'anno la nave fu impiegata lungo le coste dell'Albania, dove le forze italiane avevano stabilito alcuni presidi.\nAlla data dell'ingresso dell'Italia nella prima guerra mondiale l\u2019\"Agordat\" aveva base a Venezia, al comando del capitano di fregata Alfredo Acton.\nLo stesso 24 maggio 1915 l'\"Agordat\", insieme alle torpediniere \"Spica\", \"Sirio\", \"Saffo\", \"Serpente\" e \"Scorpione\", prese il mare per una prima missione di pattugliamento e blocco del Canale d'Otranto, tra Palascia e Saseno.\nNel corso del conflitto l'esploratore oper\u00f2 in Mediterraneo, adibito principalmente a ruoli di nave scorta. Il 24 novembre 1915 fu assegnato alla squadra anglo-francese.\nIl 25 febbraio 1916 l'\"Agordat\" e l'esploratore \"Libia\", inviati a Durazzo, rallentarono con il tiro delle proprie artiglierie l'avanzata delle truppe austro-ungariche verso la citt\u00e0 albanese, da dove stava venendo ultimata l'evacuazione delle truppe serbe e del presidio italiano. Il 26 febbraio la nave (insieme al \"Libia\", agli incrociatori ausiliari \"Citt\u00e0 di Catania\", \"Citt\u00e0 di Siracusa\" e \"Citt\u00e0 di Sassari\" ed all'anziano ariete torpediniere \"Puglia\"), mantenendosi alla fonda, bombard\u00f2 anche le postazioni avversarie a , Rasbul, quota 200, nonch\u00e9 le alture dei dintorni, la diga e la strada per Tirana, sempre nell'ambito delle operazioni di evacuazione di Durazzo.\nIl 6 aprile 1916 l'unit\u00e0 prese base a Taranto, mentre il 22 ottobre 1917 fu trasferita a La Spezia.\nTerminata la guerra, l'esploratore prese parte all'occupazione delle coste turche sul Mar Nero\nNel 1921 il vecchio \"Agordat\" venne riclassificato cannoniera e sottoposto a lavori di modifica che lo portarono ad avere un armamento composto da 2 cannoni da 120/40 mm ed 8 da 76/40 mm. Venne eliminato uno dei due alberi.\nOrmai vecchia e del tutto superata, la nave fu radiata nel 1923 ed avviata alla demolizione."}
{"id": "3599084", "revid": "1869172", "url": "https://it.wikipedia.org/wiki?curid=3599084", "title": "Colonia Agricola Pontina", "text": "La Colonia Agricola Pontina fu fondata a Sezze, importante comune dell'allora provincia di Roma, alla fine del 1918 in conseguenza dell'epidemia di influenza spagnola, essa fu nel contempo un orfanotrofio e un centro di formazione al lavoro agricolo. Riconosciuta ufficialmente nel febbraio del 1919 dal Comitato Provinciale di Roma per gli Orfani di Guerra, il 27 maggio 1920 fu eretta con Regio decreto a Ente Morale.\nL'epidemia di \u201cspagnola\u201d.\nL'epidemia cosiddetta \u201cspagnola\u201d si diffuse a pi\u00f9 ondate nel corso del 1918 in tutto il mondo provocando milioni di morti. A Sezze il morbo raggiunse la fase pi\u00f9 acuta tra l'8 e il 10 ottobre e in poche settimane, tra una popolazione di circa 14.000 abitanti, si contarono \u201c921 vittime di cui 349 maschi e 562 femmine\u201d. La reazione del Comune, coadiuvato da privati cittadini, fu tempestiva ed energica anche se si scontr\u00f2 con una serie di ostacoli (scarse disponibilit\u00e0 economiche, effetti psicologici dell'epidemia, polemiche politiche, assenza di medici e infermiere, morfologia del territorio, condizioni della rete viaria etc.).\nLa Croce Rossa Americana.\nIn un tessuto sociale gi\u00e0 sconvolto dalla Grande Guerra assunse un ruolo particolarmente importante l'intervento umanitario della Croce Rossa Americana e di altre organizzazioni d'oltreoceano, gi\u00e0 attive in Italia da diversi mesi e che avevano intensificato il loro sforzo nel 1917, dopo la disfatta di Caporetto, per aiutare i militari nelle retrovie, gli sfollati e l'intera popolazione civile della penisola. Una squadra dell'American Red Cross arriv\u00f2 a Sezze a fine ottobre e fu subito reso operativo un ospedale provvisorio che rimase attivo per un mese. La squadra era composta dal dott. Clyde Leeper, famoso studioso di tubercolosi, dall'infermiera professionale Ida P. Kamerer e dalle \u201cispettrici\u201d Katherine Taylor Smoot in Tuccimei (moglie dell'Ing. Paolo Tuccimei patrizio setino) e Helen Anderson Smith. La Croce Rossa Americana forn\u00ec per mesi la refezione ai bambini in et\u00e0 scolare, latte in polvere, denaro e attrezzature varie. L'organizzazione diede inoltre un contributo notevole per l'istituzione dell'orfanotrofio.\nCome in tutta la penisola, gli aiuti americani cessarono a met\u00e0 degli anni venti anche per ragioni politiche poich\u00e9 in quegli anni Mussolini acceler\u00f2 il processo di fascistizzazione della societ\u00e0, e ci\u00f2 non poteva non avere riflessi sulle relazioni internazionali tra Italia e Stati Uniti.\nL'orfanotrofio di Sezze.\nNei primissimi giorni dell'emergenza pandemica il prof. Raffaele Vita, direttore della Cattedra Ambulante di Agricoltura di Sezze, il prof. Luigi Ficacci, primario dell'Ospedale di Santo Spirito di Roma, e il maestro Giuseppe Ficacci si prodigarono nella raccolta dei bambini e delle bambine rimasti orfani andando strada per strada, casa per casa, mettendo dunque a rischio la propria vita. I maschi furono assistiti in locali di fortuna e in abitazioni private, alcuni furono subito affidati ai frati cappuccini, che gi\u00e0 accoglievano alcuni orfani di guerra, dell'omonimo convento destinato a diventare la sede della Colonia Agricola Pontina. Le bambine furono assegnate invece, a spese del Comune, alle suore del R. Conservatorio \u201cCorradini\u201d. In totale furono assistiti 96 bambini.\nNel 1919 il prof. Raffaele Vita fu nominato direttore pro-tempore dell'orfanotrofio maschile e dovette affrontare numerose difficolt\u00e0 sia logistiche (strutture immobiliari, attrezzature etc.) che finanziarie. Nel novembre del 1922 l'agronomo mor\u00ec improvvisamente e, dopo un periodo estremamente critico, le redini dell'istituto furono prese da Giuseppe Ficacci che dal novembre 1923 al maggio 1926 si impegn\u00f2 per il suo rilancio. Durante la fase Giuseppe Ficacci furono portati a termine importanti lavori di ristrutturazione degli edifici, iniziati dal prof. Vita grazie a copiosi finanziamenti americani inviati soprattutto dal \"New York Committee of the Italian Relief Fund of America\", fondato nel gennaio del 1918 e presieduto dall'editore Robert Underwood Johnson, e dall\u2019\"Italian Relief Committee\" (\"Comitate pro-Italia of Emergency Aid\") organizzato a Filadelfia, gi\u00e0 dal settembre del 1915, da Mrs. Clara Huston Miller.\nClara Huston Miller.\nL'interessamento per l'orfanotrofio di Sezze da parte di Mrs. Clara Huston Miller segn\u00f2 in profondit\u00e0 la storia della Colonia Agricola Pontina.\nLa benefattrice americana era nata a Philadelphia nel 1850 da Charles Huston Miller, presidente della \u201cLukens Iron &amp; Steel Company\u201d di Coatesville, Pennsylvania, la pi\u00f9 antica fabbrica di acciaio su commissione negli Stati Uniti. Nel 1876 Clara Huston Miller spos\u00f2 Benjamin Miller (1845-1914), di professione avvocato e anch'egli nativo di Coatesville, che prima di entrare nelle aule dei tribunali aveva fatto affari con il carbone in societ\u00e0 con il cognato, John D. Perkins, mentre in seguito fu anche ai vertici della \u201cPhiladelphia Mortgage &amp; Trust Co.\u201d. Clara Huston Miller ebbe quattro figli Isabela, Anna, scrittrice sposata con Francis Toye, famoso musicologo inglese, Clare e Charles Francis. Allo scoppio della Grande Guerra i coniugi Miller giunsero in Europa, Benjamin per\u00f2 mor\u00ec in Svizzera nell'ottobre del 1914. L'impegno di Clara si rivolse presto al fronte italiano e la sua abnegazione verso le popolazioni le valse tra l'altro una medaglia d'argento dalla Regina d'Italia. Clara Huston Miller sostenne l'orfanotrofio fino al 1926 assumendo il patronato degli orfani, finanziando i lavori di adattamento e ampliamento dell'ex Convento dei Cappuccini e l'acquisto di un terreno di 16 ettari situato nel campo inferiore. La dama americana ebbe anche un posto onorario nel Consiglio d'Amministrazione della Colonia dove era rappresentata dal rev. Walter Lowrie, rettore della chiesa americana episcopale di San Paolo dentro le mura, e visit\u00f2 tre volte l'Istituto, l'ultima nel 1925 quando venne scoperta una lapide in suo onore. Clara Huston Miller mor\u00ec il 2 maggio 1929.\nL'ex Convento dei Cappuccini.\nCome sede del ramo maschile dell'orfanotrofio furono individuati i locali dell'ex Convento dei Cappuccini (XVI secolo) per una serie di ragioni sia di ordine pratico che giuridico. Il complesso era isolato ma non lontanissimo dal paese e dai servizi (scuole, ospedale, Comune etc.), anche se non aveva caratteristiche edilizie adeguate riguardo al numero e alla grandezza dei vani, gli amministratori furono orientati verso di esso soprattutto dalla sua specifica destinazione d'uso. Con l'annessione di Sezze al Regno d'Italia, l'Amministrazione del fondo per il culto aveva concesso difatti al Comune l'edificio al patto espresso di adibirlo a ricovero di orfani per essere indirizzati all'agricoltura, l'amministrazione aveva permesso ai frati minori cappuccini di restare nello storico edificio pagando il canone enfiteutico che gravava su di esso. I frati furono per\u00f2 allontanati dall'amministrazione comunale alla fine del 1918.\nL'Istituto aveva anche un patrimonio fondiario nel complesso piuttosto modesto se rapportato alle ambizioni dei fondatori. Adiacenti agli edifici dell'ex Convento dei Cappuccini c'erano tre ettari di terreno che, dopo incisivi lavori di bonifica antimalarica e di miglioramento, furono adibiti a \u201ccampo scuola\u201d per le esercitazioni degli orfani; ma il vero fiore all'occhiello per i fondatori dell'Istituto fu l'acquisto nel 1923 del terreno nel Campo inferiore dell'estensione di circa 16 ettari.\nL'arrivo dei padri della Pia Societ\u00e0 di S.Giuseppe e delle suore del Prez.mo Sangue: lo sviluppo della Colonia.\nA cavallo tra gli anni venti e gli anni trenta, la Colonia intensific\u00f2 il proprio programma di sviluppo per entrambi i rami dell'orfanotrofio. Nel 1924 la sezione femminile fu spostata in una nuova sede attigua all'Ospedale civico e le orfanelle furono poste sotto la direzione delle suore Adoratrici del Preziosissimo Sangue, la sezione maschile fu affidata dall'agosto del 1925 ai padri della Pia Societ\u00e0 di San Giuseppe che con la loro esperienza nel campo assistenziale, educativo e formativo potevano assicurare i requisiti essenziali per lo sviluppo dell'Istituto. I fondatori dell'orfanotrofio rinunciavano cos\u00ec alla pregiudiziale laica ed esaurito lo slancio iniziale legato agli aiuti americani, trovarono nell'attenzione delle gerarchie fasciste per la formazione integrale della giovent\u00f9, oltre che nella politica agraria, e in particolare negli interventi per la bonifica integrale che avrebbe mutato radicalmente il territorio pontino e la sua economia, riferimenti importanti su cui fare leva per accedere alle vitali risorse finanziarie pubbliche.\nFino al 1939 la Colonia fu diretta dal prof. Simone Del Bosco agronomo competente che avvi\u00f2 il programma di sviluppo dell'istituto sia come scuola di agraria che come azienda agricola. I suoi sforzi, unitamente a quelli del prof. Luigi Ficacci, ottennero importanti risultati anche se ben presto dovettero fare i conti con la burocrazia e, soprattutto, con una crisi economico-finanziaria dovuta sia a fattori contingenti che strutturali. Durante i primi anni della gestione Giuseppina cominciarono a emergere in maniera pi\u00f9 evidente le prime contraddizioni di un sistema che, al di l\u00e0 dei proclami, restava fondamentalmente assistenzialistico e anche se l'Istituto crebbe nel suo patrimonio immobiliare e aument\u00f2 gli investimenti per lo sviluppo dell'azienda agricola le entrate diminuirono a tal punto da creare grossi problemi di liquidit\u00e0. Tra il 1926 e il 1931 insomma cambi\u00f2 radicalmente la configurazione economico-finanziaria dell'orfanotrofio che leg\u00f2 la propria sopravvivenza esclusivamente al sistema delle rette, che rivel\u00f2 ben presto le sue criticit\u00e0, e ai sussidi straordinari dello Stato che con le guerre diventarono meno consistenti.\nPer altro, fino al 1933, le diverse Commissioni che si succedettero nella gestione amministrativa della Colonia e gli stessi commissari prefettizi, agirono fuori dalla normativa in vigore in materia contabile, prevista per gli Enti morali, che pure era piuttosto rigorosa, omettendo di tenere le scritture contabili e di redigere i bilanci.\nTale situazione di profonda irregolarit\u00e0 se trova una giustificazione almeno parziale nei primissimi anni, in cui si oper\u00f2 in regime di \u201cconduzione familiare\u201d dell'Istituto che per altro, fino alla sua erezione in Ente Morale presentava una configurazione giuridica con connotazioni di tipo privatistico, \u00e8 inspiegabile dopo l'approvazione dello Statuto Organico.\nLa sistemazione della contabilit\u00e0 fu possibile solo dall'estate del 1933 con l'insediamento del Commissario prefettizio rag. Francesco Tocco nell'amministrazione dell'orfanotrofio, egli compil\u00f2 i bilanci mancanti e li invi\u00f2 alla competente autorit\u00e0 prefettizia chiedendo una sanatoria per le irregolarit\u00e0 presenti.\nLa crisi.\nAlcune scelte strategiche degli amministratori della Colonia si rivelarono errate, la esposero maggiormente ai fattori congiunturali e contribuirono a rendere strutturale il suo dissesto finanziario. Gli amministratori non furono capaci di misurare il \u201climite dimensionale\u201d dell'orfanotrofio, cio\u00e8 il rapporto tra numero dei ricoverati, che arriv\u00f2 a 200 bambini, e strutture/mezzi materiali e finanziari disponibili e pertanto le entrate non furono bilanciate rispetto alle uscite. Gli investimenti, inoltre, furono orientati esclusivamente verso l'assetto patrimoniale (immobiliare e finanziario), con basso o nullo rientro economico; mancarono iniziative volte ad acquisire beni capitalizzabili. In questo modo si arriv\u00f2 a cortocircuitare l'intero sistema di gestione dell'Istituto creando problemi d'insolvenza che frenarono lo sviluppo e incepparono il sistema di sussidiariet\u00e0. L'inizio della guerra d'Etiopia acceler\u00f2 la crisi in atto mentre la firma della Convenzione tra la Colonia Agricola Pontina, rappresentata dal commissario prefettizio Camillo Lozzi, e la Pia Societ\u00e0 di San Giuseppe, fu letta dal prof. Ficacci come un tentativo di espropriare le prerogative degli amministratori a vantaggio dei religiosi. Il famoso medico reag\u00ec con una serie di ricorsi mentre la Colonia entrava nella fase pi\u00f9 critica con l'approssimarsi della seconda guerra mondiale.\nLa fine di un'idea.\nIn quasi vent'anni di vita, la Colonia Agricola Pontina, pur tra mille difficolt\u00e0, era indubbiamente cresciuta. L'Istituto aveva un importante patrimonio di beni immobili e mobili, una valida organizzazione educativa e scolastica, e le originarie speranze dei fondatori per l'avvenire dei giovani meno fortunati sembravano, a distanza di alcuni anni e in un clima socio-politico molto diverso, fondersi con quelle di chi auspicava la rinascita non solo economica della realt\u00e0 pontina, e di tutta la nuova provincia di Littoria, la \u201cpupilla del Duce\u201d, terra di fondazione e di redenzione. Ciononostante, nel giro di pochi anni, fondamentalmente tra il 1937 e il 1943, questa struttura vacill\u00f2 in modo cos\u00ec forte che rischi\u00f2 di implodere completamente sotto il peso di scelte che ne mutarono radicalmente l'organizzazione della gestione e che aprirono fratture insanabili tra i Giuseppini e alcuni degli amministratori; gli avvenimenti nazionali fecero il resto. Se l'Istituto sopravvisse anche all'urto della guerra, in particolare ai mesi terribili tra il dicembre 1943 e il maggio 1944, e a quelli non meno tragici del dopoguerra, il merito fu, almeno per quanto riguarda l'assistenza ai bambini e ai giovani, di pochi religiosi che garantirono vicinanza e un po' di cibo agli orfani e alle orfane e che protessero la loro vita, mentre tutto intorno era miseria, terrore e distruzione.\nNel 1941-'42, grazie all'infaticabile opera del prof. Ficacci, la Colonia respinse un energico tentativo di assorbimento da parte della G.I.L. di Littoria, ma le conseguenze della guerra iniziarono a farsi sentire pesantemente. Gli enti che avevano in carico gli orfani dapprima ritardarono il pagamento delle rette, ben presto interruppero gli stessi mentre i fornitori reclamavano la liquidazione delle fatture. Dopo l'8 settembre 1943 la situazione si fece drammatica, i tedeschi occuparono parte dell'edificio dell'ex Convento dei Cappuccini, in dicembre gli amministratori civili si resero latitanti e dopo lo sbarco di Anzio, quando nel territorio pontino stretto tra due fronti si scaten\u00f2 l'inferno, i Giuseppini con un centinaio tra orfani e orfane sfollarono nella zona rurale di Suso, correndo numerosi pericoli considerato l'acuirsi delle attivit\u00e0 belliche e le difficolt\u00e0 di approvvigionamento alimentare, e rimasero nascosti fino all'arrivo delle truppe alleate (fine maggio del 1943).\nAl loro rientro in paese trovarono la sede femminile completamente distrutta e quella maschile danneggiata e saccheggiata, in condizione di estrema precariet\u00e0 i due rami convissero per un anno. Nel giugno del 1945 le orfanelle si trasferirono nei locali di via Annia nella zona centrale del paese dove rimasero fino al luglio del 1950 quando fu inaugurata la nuova sede vicino quella maschile.\nPer il ramo maschile quelli dal 1944 al 1950 furono anni difficilissimi, decisivo fu l'impegno del commissario prefettizio Marino Cerioni per risollevare le sorti dell'orfanotrofio mentre lo scontro tra Giuseppini e parte degli amministratori and\u00f2 via via crescendo fino ad arrivare alla rottura nel novembre del 1951. Ai religiosi della Pia Societ\u00e0 di S.Giuseppe subentrarono i francescani conventuali ma della Colonia Agricola Pontina, trasformata in Collegio con corsi di avviamento industriale, non restava ormai che il nome."}
{"id": "3599093", "revid": "6923", "url": "https://it.wikipedia.org/wiki?curid=3599093", "title": "Monte Spada", "text": "Il monte Spada (in sardo \"monte de Ispada\") \u00e8 una montagna del massiccio del Gennargentu, in Sardegna, in prossimit\u00e0 di Fonni. Raggiunge la quota di 1595 metri ed \u00e8 uno dei monti pi\u00f9 alti dell'isola.\nTurismo.\nSulle sue pendici, alla quota di circa 1.320 metri sul livello del mare, c'\u00e8 una piccola stazione sciistica privata, attrezzata con due manovie della lunghezza di 200 metri ed un impianto di innevamento artificiale. Vi si trova inoltre lo Sporting Club Monte Spada, un vecchio albergo di lusso attualmente in stato di abbandono.\nLetteratura.\nLa montagna \u00e8 citata in un verso della poesia \"Vespro di Natale\", di Sebastiano Satta, contenuta nell'opera Canti Barbaricini, del 1910."}
{"id": "3599095", "revid": "767487", "url": "https://it.wikipedia.org/wiki?curid=3599095", "title": "Preben Jensen", "text": ""}
{"id": "3599099", "revid": "287204", "url": "https://it.wikipedia.org/wiki?curid=3599099", "title": "Amsterdam-West", "text": "Amsterdam-West \u00e8 uno stadsdeel di Amsterdam dal 1\u00ba gennaio 2005. Amsterdam-West \u00e8 abitata da 77.510 persone, si estende su 9,89 km\u00b2 e confina a nord con Amsterdam-Noord e con Amsterdam-Westpoort, a est con Amsterdam-Centrum, a sud con Amsterdam-Zuid e a ovest con Amsterdam Nieuw-West."}
{"id": "3599100", "revid": "767487", "url": "https://it.wikipedia.org/wiki?curid=3599100", "title": "Svend Jensen", "text": ""}
{"id": "3599102", "revid": "599013", "url": "https://it.wikipedia.org/wiki?curid=3599102", "title": "Niklas Sandberg", "text": "Carriera.\nClub.\nSandberg inizi\u00f2 la carriera professionistica con il V\u00e4sterhaninge, per giocare poi nell'AIK. Gioc\u00f2 poi nel Sirius e nello Helsingborg, prima di tornare a Stoccolma per militare nel Caf\u00e9 Opera.\nNel 2004, torn\u00f2 all'AIK. A maggio 2007 firm\u00f2 per il CFR Cluj, diventando il primo calciatore svedese della storia della Liga I. Pass\u00f2 poi ai norvegesi dello Stab\u00e6k, per cui esord\u00ec nella Tippeligaen il 23 agosto 2008: sostitu\u00ec Tom Stenvoll nel pareggio per 1-1 contro il Lyn Oslo. L'anno seguente, si trasfer\u00ec allo Haugesund, in Adeccoligaen. Debutt\u00f2 il 5 aprile 2009, nel pareggio per 2-2 in casa del Tromsdalen. Il 24 maggio segn\u00f2 la prima rete, nel 3-1 inflitto al Mj\u00f8ndalen. Contribu\u00ec alla promozione del club nella Tippeligaen.\nSuccessivamente, vest\u00ec le maglie di Singapore Armed Forces e Brage, per poi ritirarsi.\nNazionale.\nGioc\u00f2 2 partite per la , nel 2007."}
{"id": "3599104", "revid": "110157", "url": "https://it.wikipedia.org/wiki?curid=3599104", "title": "Eulenbis", "text": "Eulenbis \u00e8 un comune di 504 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Weilerbach."}
{"id": "3599105", "revid": "110157", "url": "https://it.wikipedia.org/wiki?curid=3599105", "title": "Kollweiler", "text": "Kollweiler \u00e8 un comune di 467 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Weilerbach."}
{"id": "3599106", "revid": "110157", "url": "https://it.wikipedia.org/wiki?curid=3599106", "title": "Mackenbach", "text": "Mackenbach \u00e8 un comune di 1.985 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Weilerbach."}
{"id": "3599107", "revid": "120652721", "url": "https://it.wikipedia.org/wiki?curid=3599107", "title": "Bisso Galeto", "text": "Il Bisso Galeto \u00e8 una creatura leggendaria delle valli veronesi. Ha corpo e testa di gallo, con una grande cresta rossa, ali piene di spine e coda di serpente. La sua dimensione normale \u00e8 piuttosto ridotta, rendendolo simile ad un piccolo serpente, ma il Bisso Galeto pu\u00f2 aumentare e diminuire la lunghezza del proprio corpo a sua volont\u00e0. \u00c8 un animale velenosissimo. Nascerebbe da un uovo deposto da un gallo vecchio e covato da un serpente o da un rospo per nove anni.\nPresenta molte caratteristiche ricorrenti anche nel basilisco, per questo viene a volte confuso con esso. \nVive in boschi e vallate ma pu\u00f2 nascere in casa, evento letale per gli abitanti che vengono uccisi di notte dal fiato velenoso dell'animale. Lo sguardo del Bisso Galeto pu\u00f2 uccidere, seccare le piante e contaminare l'acqua. Il fiato e il morso del Bisso Galeto sono mortali. \nSe il Bisso vede la propria immagine in uno specchio muore. \u00c8 invece sconsigliabile tentare di ferirlo con armi bianche: i cavalieri che colpivano il Bisso Galeto con la lancia morivano perch\u00e9 il veleno risaliva l'asta e raggiungeva la mano, diffondendosi per il corpo e passando perfino al cavallo, con effetto letale in entrambi i casi. \nGli unici \"nemici naturali\" del Bisso Galeto sono le donnole, che per\u00f2 possono ucciderlo solo a costo della propria vita e i galli che riescono a far morire il Bisso con il proprio canto. \nUna leggenda locale vuole che il Bisso sia stato causa dell'epidemia di sifilide diffusasi nelle valli veronesi nel XV secolo. Il Bisso Galeto viene in alcuni casi collegato al Diavolo o considerato un'incarnazione del Maligno stesso. \nUna variante del mito descrive il Bisso Galeto come un grosso serpente e il suo veleno come un siero che modifica l'umore e la personalit\u00e0, rendendo i soggetti morsi dall'animale nervosi e in genere \"cattivi\", difatti in veronese \"sa gheto, te galo smorseg\u00e0 el Bisso Gal\u00e9to?\" ovvero \"che cos\u2019hai, ti ha morso il Bisso Galeto?\" per indicare un bambino cattivo. \nNelle zone montane veronesi dei Monti Lessini viene chiamato \"Basalisco\", e tra le creature leggendarie della zona \u00e8 creduto il pi\u00f9 veritiero. Spesso viene riferita la sua presunta capacit\u00e0 di volare, tramite piccole ali membranose poste sui lati del corpo. Ci\u00f2 potrebbe derivare dall'abitudine di alcuni colubridi, chiamati in veronese \"Carbonassi\" (nome dialettale dell'Hierophis viridiflavus) di lanciarsi da un ramo di un albero all'altro.\nIl Bisso Galeto \u00e8 per molti versi un animale simile all'Abraxas. Come l'Abraxas, il Bisso pu\u00f2 assumere in certi casi valore positivo e diventare un \"protettore\" dei pescatori e degli agricoltori."}
{"id": "3599109", "revid": "110157", "url": "https://it.wikipedia.org/wiki?curid=3599109", "title": "Reichenbach-Steegen", "text": "Reichenbach-Steegen \u00e8 un comune di 1.482 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Weilerbach."}
{"id": "3599110", "revid": "110157", "url": "https://it.wikipedia.org/wiki?curid=3599110", "title": "Rodenbach (Renania-Palatinato)", "text": "Rodenbach \u00e8 un comune di 3.239 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Weilerbach."}
{"id": "3599114", "revid": "110157", "url": "https://it.wikipedia.org/wiki?curid=3599114", "title": "Schwedelbach", "text": "Schwedelbach \u00e8 un comune di 1.051 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Weilerbach."}
{"id": "3599115", "revid": "110157", "url": "https://it.wikipedia.org/wiki?curid=3599115", "title": "Weilerbach", "text": "Weilerbach \u00e8 un comune di 4.594 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Weilerbach."}
{"id": "3599120", "revid": "599013", "url": "https://it.wikipedia.org/wiki?curid=3599120", "title": "Torbj\u00f8rn Jensen", "text": ""}
{"id": "3599122", "revid": "287204", "url": "https://it.wikipedia.org/wiki?curid=3599122", "title": "Sig Ruman", "text": "Biografia.\nNato ad Amburgo, Ruman comp\u00ec gli studi superiori a Ilmenau (Turingia). Dopo aver frequentato per un anno i corsi di ingegneria elettrotecnica, ritorn\u00f2 nella sua citt\u00e0 natale per studiare recitazione, ottenendo le sue prime parti minori sui palcoscenici di Bielefeld e Stettino, e quindi presso il Kaiser Theatre di Kiel. Durante la prima guerra mondiale prest\u00f2 servizio presso l'esercito imperiale tedesco, e continu\u00f2 a recitare in Germania fino al 1923, anno in cui emigr\u00f2 negli Stati Uniti. A New York entr\u00f2 a far parte di una compagnia teatrale di lingua tedesca, dove fu scoperto dall'attore George Jessel e, successivamente, dal commediografo George S. Kaufman e dal critico Alexander Woollcott, grazie ai quali approd\u00f2 a Broadway per recitare con successo accanto a leggendarie primedonne del palcoscenico come Ethel Barrymore e Katharine Cornell.\nNel 1929 ottenne anche un primo breve ruolo sul grande schermo, quello di un ufficiale giudiziario, nel film \"Die Konigsloge\" (1929), ma dovette attendere fino al 1934 per essere scritturato dalla Twentieth Century Fox e dare avvio a una luminosa e prolifica carriera tra gli immortali caratteristi di Hollywood. La sua capacit\u00e0 di impersonare ruoli di pomposi e irascibili \"villain\" fu messa in particolare luce in \"Una notte all'opera\" (1935) e \"Un giorno alle corse\" (1937), in entrambi i quali Ruman fu la vittima opportunamente destinata a subire le comiche angherie dei Fratelli Marx, in particolare di Groucho. Nel primo dei due film Ruman \u00e8 Herman Gottlieb, un bilioso impresario che inizialmente ottiene i favori della ricca Mrs. Claypool (Margaret Dumont), desiderosa di entrare a far parte dell'alta societ\u00e0, mentre nel secondo \u00e8 il dottor Leopold X. Steinberg, un eminente medico tedesco che smaschera il collega Hugo Z. Huckenbush (Groucho), veterinario spacciatosi per illustre luminare, e conquista la fiducia della facoltosa Mrs. Upjohn (ancora la Dumont).\nIl caratteristico accento tedesco e l'imponente presenza scenica consentirono a Ruman di prodursi in numerose caratterizzazioni di sinistro \"villain\" nazista, come in \"L'avventura impossibile\" (1942) di Raoul Walsh, e di bilioso e testardo comprimario, in pellicole avventurose e drammi bellici prodotti durante il periodo della seconda guerra mondiale. Ma furono altrettanto indimenticabili i pochi ruoli di personaggi simpatici che gli vennero affidati. Fu commovente nel ruolo del proprietario di una compagnia aerea in \"Avventurieri dell'aria\" (1939) di Howard Hawks, un uomo dal cuore d'oro che \u00e8 vittima di continue prevaricazioni. Nello stesso anno diede una superba interpretazione nella commedia \"Ninotchka\" (1939) di Ernst Lubitsch, nel ruolo del commissario russo Iranoff, che viene sedotto dal fascino di Parigi, e fu straordinariamente comico nei panni del colonnello Ehrardt nella deliziosa commedia \"Vogliamo vivere!\" (1942), ancora per la regia di Lubitsch.\nNel 1946 Ruman comparve per la terza e ultima volta accanto ai Fratelli Marx nella commedia \"Una notte a Casablanca\" (1946), nuovamente nei panni del cattivo vessato da Groucho, del quale \u00e8 antagonista nel ruolo del sadico nazista Heinrich Stubel, che (sotto le mentite spoglie del conte Pfefferman) cerca di impadronirsi di un tesoro nascosto in un albergo di Casablanca, uccidendo i proprietari che si succedono alla direzione dell'hotel, fino al provvidenziale arrivo di Groucho, che smascherer\u00e0 l'impostore dopo numerose schermaglie comiche. Due anni pi\u00f9 tardi Ruman fu diretto per la prima volta da Billy Wilder nella sfarzosa commedia \"Il valzer dell'imperatore\" (1948), una parodia del genere \u201coperetta\u201d in cui Wilder affid\u00f2 a Ruman il gustoso ruolo di Zwieback, uno psichiatra per cani che rif\u00e0 il verso a Sigmund Freud e che l'attore interpret\u00f2 magnificamente. Per convincerlo ad accettare la parte, Wilder disse a Ruman: \"\u201d\u00c8 una parte con i baffi, e puoi recitarla con tutto l'accento straniero che vuoi\u201d\".\nAnche durante gli anni cinquanta, Ruman prosegu\u00ec la propria attivit\u00e0 di caratterista nei pi\u00f9 svariati generi cinematografici, dall'avventuroso \"Il mondo nelle mie braccia\" (1952), con Gregory Peck e Ann Blyth, ai comici \"Divertiamoci stanotte\" (1951), al fianco di Danny Kaye, e \"Pi\u00f9 vivo che morto\" (1954) e \"Il circo a tre piste\" (1954), in entrambi i quali recit\u00f2 con Dean Martin e Jerry Lewis. Tra i suoi ruoli pi\u00f9 riusciti \u00e8 da ricordare quello dello stralunato e loquace sergente Schulz nella commedia bellica \"Stalag 17\" (1953) di Billy Wilder, nella quale Ruman seppe dosare sapientemente la comicit\u00e0 del suo servile personaggio di ottuso nazista, apparentemente indulgente nei confronti dei militari americani prigionieri nello Stalag 17 (tanto da scambiare merce e favori con il cinico e spregiudicato soldato Sefton interpretato da William Holden), ma in realt\u00e0 elemento di raccordo fra il comandante del campo Von Scherbach (Otto Preminger) e la spia che si \u00e8 celata all'interno dello Stalag e che alla fine verr\u00e0 smascherata proprio da Sefton.\nNonostante i problemi di salute che lo costrinsero a rallentare l'attivit\u00e0 cinematografica verso la fine degli anni cinquanta, Ruman continu\u00f2 a recitare per la televisione, partecipando a diverse serie di successo come \"Maverick\" (1958-1962), \"Daniel Boone\" (1964), \"La famiglia Addams\" (1965) e \"Organizzazione U.N.C.L.E.\" (1965). I suoi ultimi ruoli sul grande schermo furono quelli del Prof. Winterhalter nella commedia \"Non per soldi... ma per denaro\" (1966) di Billy Wilder e del delegato russo nel comico \"Stazione luna\" (1966), interpretato da Jerry Lewis.\nRuman mor\u00ec per un attacco cardiaco il 14 febbraio 1967, all'et\u00e0 di ottantatr\u00e9 anni.\nDoppiatori italiani.\nNelle versioni in italiano dei suoi film, Sig Ruman \u00e8 stato doppiato da:"}
{"id": "3599128", "revid": "599013", "url": "https://it.wikipedia.org/wiki?curid=3599128", "title": "Valter Tomaz Junior", "text": "Carriera.\nClub.\nTomaz Junior inizi\u00f2 la carriera con la maglia dell'\u00d6rgryte.\nPass\u00f2 poi al Molde, per cui debutt\u00f2 nell'Adeccoligaen il 14 aprile 2007: sostitu\u00ec Christian Gauseth nel successo per 3-0 sul Moss. Il 6 maggio and\u00f2 a segno nel successo per 3-0 sul Mandalskameratene. A fine stagione, la squadra vinse il campionato e torn\u00f2 nella Tippeligaen.\nIl 24 maggio 2008 esord\u00ec nella massima divisione norvegese, subentrando a \u00d8yvind Gjerde nella sconfitta per 2-1 contro il Rosenborg. Nel 2010 torn\u00f2 all'\u00d6rgryte, che nel frattempo era sceso in Superettan, registrando per\u00f2 una nuova retrocessione al termine di quella stessa stagione. Tomaz chiuse la carriera nella quarta serie svedese, all'Assyriska BK."}
{"id": "3599133", "revid": "767487", "url": "https://it.wikipedia.org/wiki?curid=3599133", "title": "Viggo Jensen (calciatore 1921)", "text": ""}
{"id": "3599142", "revid": "729019", "url": "https://it.wikipedia.org/wiki?curid=3599142", "title": "Strada statale 408 di Montevarchi", "text": "La ex strada statale 408 di Montevarchi (SS 408), ora \"strada provinciale 408 di Montevarchi (SP 408)\", \u00e8 una strada provinciale italiana di collegamento interprovinciale.\nPercorso.\nLa strada ha origine a Siena, dove si innesta sulla ex strada statale 2 Via Cassia, per uscire dalla citt\u00e0 in direzione nord-est superando la ferrovia Centrale Toscana.\nIl tracciato raggiunge quindi il torrente Arbia nel comune di Castelnuovo Berardenga, risalendone per qualche chilometro il percorso, prima di abbandonarlo e seguire invece uno dei suoi affluenti, il Massello. Sul percorso si innesta quindi la ex strada statale 484 del Castello di Brolio, raggiunge poi Gaiole in Chianti e prosegue fino ad incrociare la ex strada statale 429 di Val d'Elsa presso l'abbazia di San Lorenzo a Coltibuono.\nEntra quindi nella provincia aretina, dove lambisce Cavriglia e termina il proprio percorso a Montevarchi innestandosi sulla ex strada statale 69 di Val d'Arno.\nIn seguito al decreto legislativo n. 112 del 1998, dal 2001, la gestione \u00e8 passata dall'ANAS alla Regione Toscana che ha provveduto al trasferimento dell'infrastruttura al demanio della Provincia di Arezzo e della Provincia di Siena per le tratte territorialmente competenti."}
{"id": "3599148", "revid": "1318658", "url": "https://it.wikipedia.org/wiki?curid=3599148", "title": "Amsterdam Nieuw-West", "text": "Amsterdam Nieuw-West \u00e8 uno stadsdeel di Amsterdam. Ha una popolazione di 135.188 persone e si estende su 32,38 km\u00b2. Confina a nord con Amsterdam-Westpoort, a est con Amsterdam-West e a sud-est con Amsterdam-Zuid.\nAmsterdam Nieuw-West \u00e8 stata costruita dopo la seconda guerra mondiale come parte del Piano Generale di Espansione del 1935. Le Western Garden Cities sono state costruite negli anni '50 e '60. Al centro dell'area si trova il lago artificiale Sloterplas, scavato per l'estrazione della sabbia allo scopo di innalzare gli edifici dei quartieri circostanti. Anche il Nieuwe Meer (Nuovo Lago) \u00e8 stato scavato a una profondit\u00e0 di circa 30 metri per l'estrazione della sabbia. Sloterplas con il circostante Sloterpark formano il cuore delle Western Garden Cities.\nLe Western Garden Cities includono: Slotermeer, Geuzenveld, Slotervaart, Overtoomse Veld e Osdorp. Negli anni '90 sono state realizzate diverse nuove espansioni a Nieuw-West: i quartieri di Oostoever Sloterplas, Nieuw Sloten e De Aker."}
{"id": "3599149", "revid": "889336", "url": "https://it.wikipedia.org/wiki?curid=3599149", "title": "Attilio Roman\u00f2", "text": "Biografia.\nAttilio Roman\u00f2 era un giovane imprenditore, attivo nel settore della telefonia e informatica al dettaglio. Fu ucciso dalla Camorra per uno scambio di persona all'et\u00e0 di 29 anni nella citt\u00e0 di Napoli.\nL'assassinio.\nIl 24 gennaio 2005, Roman\u00f2 era l'unico presente nel negozio di telefonini nel quale lavorava all'ora di pranzo verso la chiusura pomeridiana. I sicari sono entrati e hanno sparato 5 colpi contro l'uomo che si trovava dietro il banco, non conoscendone l'effettiva identit\u00e0. Reale obiettivo dell'agguato era Salvatore Luise, nipote del boss degli scissionisti Rosario Pariante. \nLe indagini e i processi.\nIl 23 giugno 2010 tre ordinanze di custodia cautelare vengono emesse per gli esecutori e i mandanti dell'omicidio, il cui obiettivo era in realt\u00e0 il cogestore del negozio di cellulari del quale Attilio era socio e commesso. Il 7 dicembre 2010, con l'udienza preliminare, e il 2 febbraio 2011 con la prima udienza in Corte d'Assise, si \u00e8 aperto il processo ai danni del presunto esecutore materiale e dei presunti mandanti dell'omicidio del giovane.\nLa Regione Campania si \u00e8 costituita parte civile al processo contro i tre killer del clan Di Lauro accusati dell'omicidio di Attilio Roman\u00f2 nel febbraio del 2011.\nIl 2 maggio 2012 la Terza Corte di Assise di Appello del Tribunale di Napoli ha condannato Mario Buono e Marco Di Lauro all'ergastolo, assolvendo Cosimo Di Lauro, per l'omicidio del giovane innocente Attilio Roman\u00f2. La Regione Campania ha ottenuto il riconoscimento del danno di immagine quantificato dalla Corte in ventimila euro per imputato.. Il Pubblico Ministero Stefania Castaldi aveva richiesto tre ergastoli..\nIl processo per la morte di Attilio Roman\u00f2 \u00e8 stato trasmesso dal celebre programma di Rai 3 \"Un giorno in pretura\", nella puntata trasmessa il 14 ottobre 2017.\nMemoria.\nIl consiglio della VII Municipalit\u00e0 di Napoli ha istituito un premio letterario a nome di Attilio Roman\u00f2 ed intitolato un asilo nido in via Gambardella..\nIl consiglio della VII Municipalit\u00e0 di Napoli, il 24 gennaio 2011, ha approvato all'unanimit\u00e0 la proposta di intitolazione di via Napoli Capodimonte, a Miano, ad Attilio Roman\u00f2..\nAttilio Roman\u00f2 \u00e8 ricordato ogni anno il 21 marzo nella Giornata della Memoria e dell'Impegno di Libera, la rete di associazioni contro le mafie, che in questa data legge il lungo elenco dei nomi delle vittime di mafia e fenomeni mafiosi.\nAnche la fiction di Rai 3 \"Un posto al sole\" nella puntata di gioved\u00ec 21 marzo 2013 ha parlato del caso con una intervista alla sorella fatta dal giornalista Michele Saviani.\nLa scuola superiore \"IPSIA Miano\", poco pi\u00f9 avanti dove Attilio Roman\u00f2 venne ucciso nel suo negozio, nel 2016 viene rinominata \"ISIS Attilio Roman\u00f2\" proprio in suo onore."}
{"id": "3599150", "revid": "767487", "url": "https://it.wikipedia.org/wiki?curid=3599150", "title": "Down Low (gruppo musicale)", "text": "I Down Low sono un gruppo musicale hip hop tedesco, formatosi nel 1995 a Kaiserslautern. Sono considerati una delle prime band musicali che hanno portato l'hip hop a met\u00e0 degli anni '90 insieme ad artisti come Nana, C-Block e A.K.-S.W.I.F.T in una forma \"europea\".\nStoria.\nIl gruppo era inizialmente formato dal rapper Joe Thompson e dal cantante Darren Tucker. Il primo singolo \"Don't Look Any Further\" pass\u00f2 inosservato mentre il secondo, \"Vision of Life\", ebbe successo in diversi paesi europei verso la met\u00e0 del 1996 ed \u00e8 rimasto per mesi nella top 30 delle classifiche di vendita tedesche.\nPoco dopo la pubblicazione del singolo \"Vision of Life\", Darren Tucker ha dovuto lasciare il gruppo perch\u00e9 ha avuto problemi con il suo manager. Il suo successore \u00e8 stato Mike Dalian. Sempre nel 1996 segu\u00ec l'album di debutto dei Down Low: \"Visions\"; i singoli estratti furono \"Murder\", \"Potion\" e \"Lovething\".\nVerso la fine del 1997 arriv\u00f2 il secondo album \"It Ain't Over\". \"Johnny B.\" \u00e8 salito al numero quattro nelle classifiche tedesche dei singoli. Nella primavera del 1998 i Down Low fondarono il gruppo Rappers Against Racism per portare avanti cantanti e rapper di talento. Nell'autunno del 1998 pubblicarono il terzo album \"Third Dimension\", che contiene tante cover musicali, da \"Yesterday\" alla colonna sonora di Ennio Morricone in C'era una volta il West, dal titolo \"Once Upon a Time\", arrangiata in rap.\nDopo l'uscita di un album di \"greatest hits\" nel 1999, i \"Down Low\" fecero un anno e mezzo di pausa prima di pubblicare il quarto album \"The 4th Level\". Dalian lasci\u00f2 tuttavia la band nel 2001. Il suo successore fu Eric Lamont Smith. Da quel momento in poi per\u00f2 i Down Low non ebbero pi\u00f9 successo a livello europeo. Nel 2010 Mike Dalian torn\u00f2 a far parte del gruppo."}
{"id": "3599153", "revid": "767487", "url": "https://it.wikipedia.org/wiki?curid=3599153", "title": "L'aquila e il falco (film 1950)", "text": "L'aquila e il falco (\"The Eagle and the Hawk\") \u00e8 un film del 1950 diretto da Lewis R. Foster.\nProduzione.\nIl film, diretto da Lewis R. Foster su una sceneggiatura dello stesso Foster e di Daniel Mainwaring su un soggetto di Jess Arnold (autore della storia originale intitolata \"A Mission for General Houston\"), fu prodotto da William H. Pine e William C. Thomas tramite la Pine-Thomas Productions e girato a Sedona, Arizona, dal 4 agosto al 14 settembre 1949. Il titolo di lavorazione fu \"Below the Border\".\nDistribuzione.\nIl film fu distribuito con il titolo \"The Eagle and the Hawk\" negli Stati Uniti dal 30 maggio 1950 al cinema dalla Paramount Pictures.\nAltre distribuzioni:"}
{"id": "3599171", "revid": "834", "url": "https://it.wikipedia.org/wiki?curid=3599171", "title": "U-1", "text": ""}
{"id": "3599174", "revid": "834", "url": "https://it.wikipedia.org/wiki?curid=3599174", "title": "Uccisione di ecclesiastici in Italia nel secondo dopoguerra (1945-1947)", "text": ""}
{"id": "3599177", "revid": "124808", "url": "https://it.wikipedia.org/wiki?curid=3599177", "title": "Feisbum! Il film", "text": ""}
{"id": "3599179", "revid": "834", "url": "https://it.wikipedia.org/wiki?curid=3599179", "title": "Uffici", "text": ""}
{"id": "3599181", "revid": "767487", "url": "https://it.wikipedia.org/wiki?curid=3599181", "title": "Viggo Jensen (calciatore 1947)", "text": ""}
{"id": "3599182", "revid": "834", "url": "https://it.wikipedia.org/wiki?curid=3599182", "title": "Uffici (Curia Romana)", "text": ""}
{"id": "3599184", "revid": "88740", "url": "https://it.wikipedia.org/wiki?curid=3599184", "title": "Unione Civica", "text": ""}
{"id": "3599193", "revid": "767487", "url": "https://it.wikipedia.org/wiki?curid=3599193", "title": "Croce di Federico Augusto", "text": "La croce di Federico Augusto (\"Friedrich-August-Kreuz\") fu un'onorificenza fondata dal Granduca Federico Augusto II di Oldenburg il 24 settembre 1914 nell'ambito dell'Impero di Germania.\nStoria.\nLa croce di Federico Augusto al merito militare era modellata sulla forma della croce di ferro prussiana in quanto aveva il medesimo valore di premio. Come l'onorificenza prussiana essa era divisa in due classi distinte, concesse per meriti specifici. La croce di I classe veniva conferita solo a quanti avessero gi\u00e0 ottenuto la croce di II classe ed entrambe cessarono di essere conferite col crollo della monarchia tedesca nel 1918. Il totale delle concessioni di questa medaglia fu di 6.900 esemplari (di cui 1.734 concessi tra il 24 settembre 1914 ed il 31 dicembre 1916).\nBarrette.\nPer ricompensare il servizio attivo al fronte, sia per la classe civile che per la classe militare della croce di Federico Augusto, il 20 settembre 1918 venne creata una barretta da apporre sul nastro con inciso il motto \"- VOR \u2013 DEM \u2013 FEINDE -\" (\"Primo tra i nemici\")."}
{"id": "3599200", "revid": "164044", "url": "https://it.wikipedia.org/wiki?curid=3599200", "title": "Diego Pelicles da Silva", "text": "Carriera.\nClub.\nSilva inizi\u00f2 la carriera nell'Am\u00e9rica (RN), per poi passare in prestito al Bara\u00fanas e al Londrina.\nA giugno 2007, pass\u00f2 allo Aalesund. Debutt\u00f2 nella Tippeligaen il 2 luglio, sostituendo Jeffrey Aubynn nel pareggio per 2-2 contro il Rosenborg. Il 5 agosto arriv\u00f2 la prima rete, nella sconfitta per 2-1 sul campo del Fredrikstad.\nIl 10 settembre 2010, pass\u00f2 allo Al-Ahli. Il trasferimento cost\u00f2 120.000 dollari e divent\u00f2 il pi\u00f9 costoso della storia del club del Bahrain."}
{"id": "3599210", "revid": "226458", "url": "https://it.wikipedia.org/wiki?curid=3599210", "title": "Sintaxina", "text": "Le sintaxine sono una famiglia di proteine di membrana coinvolte nella formazione dei complessi SNARE. "}
{"id": "3599219", "revid": "287204", "url": "https://it.wikipedia.org/wiki?curid=3599219", "title": "57 Sagittarii", "text": "57 Sagittarii (57 Sgr) \u00e8 una Gigante arancione (stella di sequenza principale di classe K) visibile nella costellazione del Sagittario, ad una distanza di 312 anni luce dal Sole. Con una magnitudine apparente di 5,88, \u00e8 una stella facilmente osservabile anche con strumenti poco sofisticati.\nTale stella viene spesso occultata dalla Luna."}
{"id": "3599229", "revid": "38120", "url": "https://it.wikipedia.org/wiki?curid=3599229", "title": "Quello che comunemente noi chiamiamo amore", "text": "Quello che comunemente noi chiamiamo amore \u00e8 una canzone del cantante Max Pezzali, estratta come terzo singolo dall'album \"Terraferma\". Il brano \u00e8 stato reso disponibile per l'airplay radiofonico a partire dal 1\u00ba luglio 2011. Il brano \u00e8 contenuto anche nella raccolta \"Le canzoni alla radio.\"\nIl brano.\nParlando del brano, Pezzali l'ha descritto cos\u00ec: \nVideo musicale.\nIl video, diretto da Fabio Beron, \u00e8 stato realizzato con scene riprese durante i concerti che vanno ad inquadrare sia Max che i fan. I video di \"Terraferma\", \"Tu come il sole (risorgi ogni giorno)\" ed \"Ogni estate c'\u00e8\" sono stati realizzati allo stesso modo."}
{"id": "3599241", "revid": "767487", "url": "https://it.wikipedia.org/wiki?curid=3599241", "title": "Croce di Federico", "text": "La croce di Federico (\"Friedrich-Kreuz\") fu un'onorificenza fondata dal granduca Federico II di Anhalt il 12 dicembre 1914 nell'ambito dell'Impero di Germania.\nStoria.\nLa croce di Federico Augusto al merito militare era modellata come altre croci di merito militare sulla forma della croce di ferro prussiana in quanto aveva il medesimo valore di premio. Come l'onorificenza prussiana essa era divisa in due classi distinte, concesse per meriti specifici. La croce di I classe veniva conferita solo a quanti avessero gi\u00e0 ottenuto la croce di II classe ed entrambe cessarono di essere conferite col crollo della monarchia tedesca nel 1918."}
{"id": "3599244", "revid": "3115", "url": "https://it.wikipedia.org/wiki?curid=3599244", "title": "Antaramut", "text": "Antaramut (in armeno \u0531\u0576\u057f\u0561\u057c\u0561\u0574\u0578\u0582\u057f, fino al 1948 \"Kolageran\") \u00e8 un comune dell'Armenia di 299 abitanti (2008) della provincia di Lori."}
{"id": "3599248", "revid": "1452073", "url": "https://it.wikipedia.org/wiki?curid=3599248", "title": "Catherine (videogioco)", "text": " \u00e8 un videogioco platform-adventure del 2011, sviluppato e pubblicato da Atlus per PlayStation 3, Xbox 360 e Microsoft Windows. Si tratta del primo titolo di Atlus ad essere sviluppato per la settima generazione di console.\nIl gioco \u00e8 stato commercializzato in Giappone il 17 febbraio 2011 e in Nord America il 26 luglio 2011, mentre in Europa \u00e8 uscito il 10 febbraio 2012 pubblicato da Deep Silver. Il 14 febbraio 2019 \u00e8 stato pubblicato in Giappone \"\", rifacimento completo del titolo originale con nuovi personaggi e una storia parzialmente riscritta. Il remake \u00e8 arrivato nel mercato europeo e nordamericano il 3 settembre dello stesso anno.\nTrama.\nIl protagonista del gioco \u00e8 Vincent Brooks, un ingegnere di 32 anni fidanzato con Katherine McBride, una \"manager\" che lavora per una famosa catena di abbigliamento. La vita di Vincent scorre in maniera piuttosto monotona, alternando serate con gli amici in un bar a momenti di intimit\u00e0 con Katherine. Tuttavia, mentre Vincent desidera una vita priva di impegni, la sua ragazza vorrebbe sposarsi.\nLa vita del protagonista ha una svolta con l'arrivo della bella, giovane e procace Catherine, da cui egli \u00e8 sedotto. Il mattino dopo aver conosciuto la ragazza, scopre di aver passato la notte con lei pur non ricordandosi nulla. Contemporaneamente inizia a soffrire di terribili incubi, che accomunano anche molti altri uomini del quartiere. Secondo alcune dicerie, chi muore nel sogno muore anche nella realt\u00e0, ed infatti in molti vengono rinvenuti morti in circostanze inspiegabili nei loro letti.\nLa storia si suddivide in giornate, per un totale di nove, ognuna avente come inizio il risveglio di Vincent da un incubo.\nVincent si incontra con Katherine, ma nel frattempo egli ha la mente ancora in subbuglio per via dell'incubo avuto la sera prima, che, tuttavia, fatica a ricordare.\nMa il giocatore ha modo di rivivere la traumatica esperienza: Vincent, aiutato da un misterioso figuro, che gli parla da una zona non ben chiara, riesce a scalare un enorme muro composto da cubi, mentre lentamente il terreno sta crollando.\nUna volta che Vincent giunge in cima, il flashback si conclude e torniamo al dialogo tra lui e Katherine.\nQuella sera il protagonista, rimasto solo nel locale che frequenta coi suoi amici, lo Stray Sheep Bar, viene avvicinato da una giovane e seducente ragazza di nome Catherine.\nA mezzanotte Vincent ha nuovamente un incubo, simile al precedente. Ancora una volta deve scalare un muro.\nUna volta superati gli ostacoli, scopre di non essere solo: insieme a lui ci sono delle pecore bipedi. In breve, si rende conto che queste, in realt\u00e0, sono uomini come lui (egli stesso, durante gli incubi, \u00e8 dotato di piccole corna da pecora). In particolare, conosce una \"pecora con una cravatta\", la stessa che la notte prima gli urlava i consigli per proseguire.\nDi fronte a s\u00e9 trova poi un confessionale. Una volta entrato, una voce misteriosa gli pone una domanda, per poi spedirlo alla sfida successiva.\nPrima di fare ci\u00f2, avverte per\u00f2 Vincent che vi \u00e8 una fine per questi incubi, cio\u00e8 la Cattedrale, il luogo in cui i maledetti dai sogni mortali possono trovare la salvezza.\nAlla fine, Vincent si risveglia e scopre di aver dormito con la misteriosa estranea della sera prima, ricordando a fatica come l'ha conosciuta.\nQuella sera, parlando coi suoi amici si rende conto che nemmeno loro sanno chi sia la donna misteriosa, n\u00e9 l'hanno mai vista.\nNel frattempo, al TG vengono annunciate altre morti misteriose.\nRisvegliatosi, Vincent scopre di aver dormito nuovamente insieme alla ragazza, di cui conosce per la prima volta il nome: Catherine.\nLo stesso giorno, la sua fidanzata, Katherine, gli dice che probabilmente lei \u00e8 incinta, lasciando senza parole Vincent.\nSopravvissuto nuovamente ai suoi incubi, Vincent trova ancora una volta Catherine a fianco a lui nel letto.\nNel frattempo, Katherine bussa alla porta di Vincent, che deve nasconderle la presenza dell'amante.\nLa fidanzata del giovane, nel frattempo, gli dice che \u00e8 davvero incinta, e se ne va.\nLa sera, Vincent parla ancora una volta coi suoi amici e rivela le proprie ansie, non ritenendosi pronto per avere un figlio.\nSopravvissuto all'ennesimo incubo, Vincent trova finalmente la sua stanza libera, Catherine non c'\u00e8. In compenso, riceve una misteriosa telefonata da un certo Steve, che afferma di essere il fidanzato di Catherine stessa.\nVincent si incontra cos\u00ec con la sua amante, ma viene a sapere che lei non conosce alcuno Steve. Egli teme, quindi, che Steve non parlasse di Catherine, bens\u00ec di Katherine, la sua fidanzata.\nAl mattino, Vincent trova nuovamente Catherine nel suo letto, che gli propone un appuntamento al cinema per il giorno dopo.\nLo stesso giorno, il nostro protagonista si incontra con Katherine, ma scopre che nemmeno lei conosce alcuno Steve.\nPi\u00f9 tardi, decide cos\u00ec di chiamare l'uomo, chiedendogli di descrivere la Catherine che lui conosce. Questa per\u00f2 \u00e8 totalmente differente dalla Catherine di Vincent, che ritiene, pertanto, si tratti semplicemente di una caso di omonimia.\nQuella sera, parlando con gli amici, Vincent esprime la sua decisione di lasciare Catherine e sposare Katherine.\nDurante il suo incubo, Vincent scopre che \"la pecora con la cravatta\" \u00e8 proprio Steve, il \"fidanzato\" di Catherine. Questi muore durante il sogno, divorato da una versione diabolica dello stesso Vincent.\nVincent, uscito dall'incubo, sente poi parlare al TG della morte di un certo Steve Delhomme e riesce finalmente a ricordare il contenuto dei suoi incubi. Anche alcuni suoi amici soffrono di questi sogni, a quanto pare.\nQuella sera, Vincent lascia Catherine, dicendole di essere gi\u00e0 fidanzato.\nVincent si sveglia e alla porta trova Katherine. Sorprendentemente, per\u00f2, nel suo appartamento si \u00e8 nascosta Catherine, che rovescia la situazione.\nIn breve, il tutto sfocia in una lite furiosa, al termine della quale Katherine uccide per errore la ragazza.\nVincent cerca di accompagnare fuori dall'appartamento la sua fidanzata, ma scopre di trovarsi proprio dentro la Cattedrale, nonostante sia sveglio.\nI due amanti scalano cos\u00ec insieme l'enorme muro del palazzo, inseguiti da una gigantesca e demoniaca figura di Catherine.\nAl termine della scalata, Vincent chiede perdono a Katherine, ma quando sembra che ella abbia deciso di accettare le scuse, Vincent si sveglia e scopre che \u00e8 stato tutto un incubo.\nAl suo fianco c'\u00e8 proprio Katherine, venuta da lui per avvisarlo che, in realt\u00e0, non \u00e8 incinta e che ha scoperto di essere stata tradita. Katherine decide cos\u00ec di lasciare Vincent, rimasto solo nel dolore nel suo appartamento.\nParlando con uno dei suoi amici quel pomeriggio, Vincent scopre qualcosa di sorprendente: tutti i dati relativi a Catherine sono misteriosamente scomparsi, ma non solo: nessuno afferma di aver visto la giovane ragazza, nemmeno la sera prima, quando Vincent l'ha scaricata.\nQuella sera, al bar ricorda che una persona aveva, tuttavia, parlato con Catherine una settimana prima: \"Boss\", il proprietario dello Stray Sheep Bar. Parlandogli scopre che egli, in realt\u00e0, \u00e8 Thomas Mutton, una divinit\u00e0, il cui compito \u00e8 spedire negli incubi gli uomini fedifraghi.\nViene fatta, inoltre, luce sull'identit\u00e0 di Catherine: ella \u00e8 un succubo, un demone che prende le fattezze della donna ideale di un uomo per poterlo sedurre, inducendolo a tradire la propria partner.\nVincent propone, quindi, a Thomas un patto: un ultimo incubo. Se sopravviver\u00e0, avr\u00e0 diritto alla libert\u00e0.\nVincent, nel suo incubo, viene portato nell'Empireo, un regno paradisiaco.\nQui affronta le sfide di Mutton, e conosce, inoltre, l'identit\u00e0 della misteriosa voce del confessionale: Astaroth.\nQuest'ultimo afferma, inoltre, che Mutton un tempo era un uomo, e che anche lui ha dovuto sopravvivere agli incubi.\nRaggiungendo, infine, la vetta della Cattedrale ed esprimendo il suo desiderio, diventando poi la divinit\u00e0 Dumuzid.\nVincent riesce a superare tutte le sfide, giungendo al finale.\nTale finale \u00e8 determinato dalle scelte compiute dal giocatore durante la partita.\nFinali.\nIl finale del gioco \u00e8 determinato da due fattori: il karma di Vincent e le risposte che dar\u00e0 alle domande nell'Empireo.\nIl karma viene influenzato dalle domande che la voce misteriosa fa al giocatore durante il corso della storia. In base alle scelte fatte, un indicatore si sposter\u00e0 verso uno dei due estremi di una bilancia, ai cui lati si trovano, rispettivamente, un diavolo e un angelo.\nTali estremi non rappresentano il bene e il male, ma vanno interpretati dallo stesso giocatore. Solo alla conclusione della storia viene fatta luce sul sistema di karma, e viene spiegato che i due estremi rappresentano l'ordine e la libert\u00e0.\nGiunto alla sezione finale, Astaroth, la voce misteriosa, porr\u00e0 a Vincent le cosiddette \"domande per la libert\u00e0\".\nQueste servono a comprendere in definitiva se il giocatore desideri una vita caotica o piuttosto una pi\u00f9 tranquilla.\nIn base al rapporto tra Karma e risposte alle domande finali, si ottiene uno dei seguenti finali, ciascuno appartenente ad una delle tre \"famiglie\": finale Katherine, finale Catherine e finale Libert\u00e0.\nFinale Katherine\nFinale Catherine\nFinale Libert\u00e0\nPersonaggi.\nLa lista di personaggi \u00e8 presentata al giocatore all'inizio della storia, tramite dei titoli di testa.\nVincent Brooks: \u00e8 un ingegnere informatico di 32 anni, privo di aspirazioni particolari, fidanzato con Katherine.\n\u00c8 l'unico personaggio davvero dinamico all'interno della storia: nel corso dei 9 giorni, infatti, matura in modo considerevole fino a prendere finalmente una decisione su come vivere la propria vita. Tralasciando le sue scelte personali, Vincent si dimostra nella storia una persona molto altruista, avendo fermato la maledizione degli incubi che attanagliava il mondo e portava alla morte migliaia di persone.\nKatherine McBride: \u00e8 la fidanzata di Vincent. Ha 32 anni e lavora come manager presso, secondo il gioco, l'azienda di vestiti di Todd Bozeman. Secondo il gioco, ella inizi\u00f2 a conoscere e a frequentare Vincent dopo una riunione di lavoro. \u00c8 una donna ambiziosa, risoluta e amorevole, nonostante si comporti in modo quasi autoritario nei confronti di Vincent.\n\u00c8 curioso notare che il suo cognome sia McBride (Bride in inglese significa \"sposa\"): nel corso del gioco ella, infatti, manifesta la volont\u00e0 di sposarsi con Vincent.\n\u00c8, inoltre, un personaggio giocabile nella modalit\u00e0 multigiocatore locale.\nCatherine: \u00e8 la misteriosa e seducente ragazza demone che Vincent incontra allo Stray Sheep Bar. \u00c8 bionda e giovane, e veste con un succinto abito bianco. Rappresenta la donna dei sogni di Vincent.\nElla \u00e8, in realt\u00e0, un demone, e il suo compito \u00e8 proprio quello di trasformarsi nella ragazza ideale di uomini fedifraghi per farli cadere nella scia di incubi mortali, facendo s\u00ec che se muoiono, muoiono anche nella vita reale.\n\u00c8 figlia del dio degli inferi Nergal. Se nei finali si sceglie lei, viene chiarito che Catherine, bench\u00e9 avesse solo il compito di sedurre Vincent, ammette che passava pi\u00f9 tempo con lui rispetto agli altri uomini, finendo per essere davvero attratta da lui. \nJohnny Ariga: \u00e8 uno degli amici di Vincent. I due si conoscono sin dall'infanzia. Jonny prova un inconfessato amore per Katherine, e per questo motivo \u00e8 vittima degli incubi. All'interno di questi, lui \u00e8 rappresentato dalla \"pecora che fuma\".\nL'amore che prova per Katherine viene alla luce solo nel finale \"Libert\u00e0\".\nOrlando Haddick: \u00e8 un altro degli amici di Vincent. \u00c8 un uomo divorziato, che vive nella costante solitudine e nel rimorso per aver lasciato la propria moglie. A causa di ci\u00f2, anche lui viene gettato all'interno degli incubi, ed \u00e8 la \"pecora col cappello rosso\".\nAl termine del finale \"Katherine vero\", lo si vede nuovamente insieme alla moglie, con cui vuole riprovare ad avere una vita insieme.\nToby Nebbins: terzo e ultimo compagno di Vincent, nonch\u00e9 il pi\u00f9 giovane del gruppo. \u00c8 un ragazzo sentimentale, innamorato della cameriera dello Stray Sheep Bar, Erica, con la quale riesce anche ad avere un rapporto sessuale.\nErica Anderson: cameriera dello Stray Sheep Bar, amica di vecchia data di Vincent e compagnia. Nel finale \"Katherine vero\" si scopre che \u00e8 transessuale, e il suo nome alla nascita era Eric. Nel finale del matrimonio, si scopre, che il bar rester\u00e0 aperto, con grande gioia di Erica, che non rester\u00e0 disoccupata, anche se Thomas continuer\u00e0 a provarci con lei. \nSteve Delhomme: Steve \u00e8 una delle persone (rappresentate come pecore nei sogni) che Vincent incontra nella torre degli incubi. Questa si differenzia da tutte le altre per via della cravatta che indossa (inizialmente viene definito nel gioco come \"Pecora con una cravatta\"), ma soprattutto perch\u00e9 \u00e8 l'unica pecora che avr\u00e0 diretto contatto con Vincent nel mondo reale telefonandogli. Morir\u00e0 divorato dal boss \"Ombra di Vincent\". \nSteve viene presentato nei titoli di testa semplicemente col nome di \"The Sheep\" (la Pecora).\nBoss / Thomas Mutton: \u00e8 il proprietario dello Stray Sheep Bar, ma in realt\u00e0 \u00e8 Thomas Mutton, il primo uomo ad aver superato i terribili incubi mortali di Astaroth ed essere arrivato in cima alla torre degli incubi. Si pu\u00f2 supporre che abbia poi desiderato di diventare una divinit\u00e0, prendendo il nome di Dumuzid, che \u00e8 peraltro un dio della cultura sumero-babilonese.\nNegli incubi \u00e8 rappresentato prima come una versione gigantesca di s\u00e9 stesso, seduto su un trono, poi come una enorme testa nera, con le pecore/persone attaccare alla sua testa, sul cui capo vi \u00e8 sempre seduto Thomas (se si riesce a vedere). Nel finale del matrimonio organizzer\u00e0 nel bar la festa di Vincent. Si scoprir\u00e0 poi di essere attratto da Erica Anderson. Alla fine della storia Vincent \u00e8 il secondo ad essere arrivato sulla cima di Astaroth. Avendo sconfitto infine Thomas Mutton, esprime il desiderio che gli incubi cessino per tutto il genere umano. Sempre nel finale del matrimonio, si scopre che il bar dove Thomas lavora sotto copertura, rester\u00e0 aperto e lui continuer\u00e0 a lavorarci, insieme a Erica.\nVoce misteriosa / Astaroth: \u00e8 la voce misteriosa che pone le domande a Vincent negli incubi. Alla fine, si viene a sapere che la sua identit\u00e0 \u00e8 Astaroth.\nNergal: dio degli inferi, padre di Catherine. Pu\u00f2 essere visto solo nel finale buono e vero di Catherine.\nTrisha: \u00e8 la presentatrice che introduce il giocatore alla storia, vestita con un abito nero e dotata di una vistosa chioma rossa stile afro.\nConcludendo la modalit\u00e0 di gioco Babele, si scopre che, in realt\u00e0, \u00e8 Ishtar, divinit\u00e0 dell'amore, identit\u00e0 dietro cui si cela lo stesso Astaroth.\nPaul: un amico di Vincent, una delle prime vittime della serie di decessi.\nClienti dello Stray Sheep Bar: altre persone a cui Vincent dar\u00e0 confidenza, scambiandosi preoccupazioni e problemi di vita. Una buona parte di queste sono anch'esse perseguitate dagli incubi, ma il protagonista non lo pu\u00f2 sapere. Vincent dovr\u00e0 parlare con loro per aiutarli a risolvere i problemi, chiacchierandoci sia al bar che negli incubi e cos\u00ec salvarli. Se non dovesse riuscirci, questi perderanno la vita.\nModalit\u00e0 di gioco.\nLa struttura di \"Catherine\" \u00e8 divisa in due sezioni: gli incubi e lo Stray Sheep Bar.\nNightmare (Incubi).\nDurante i suoi incubi, Vincent deve scalare degli enormi muri composti da piccoli blocchi. Spostando questi ultimi pu\u00f2 crearsi dei passaggi per avanzare, affrontando via via sfide sempre pi\u00f9 impegnative. Il gameplay \u00e8, pertanto, quello di un puzzle-platform.\nA rendere pi\u00f9 complesso il sistema di gioco, col tempo i cubi sottostanti al giocatore crolleranno autonomamente, facendolo sprofondare nel vuoto.\nDurante i vari stage, Vincent pu\u00f2 incontrare altre pecore, che il pi\u00f9 delle volte tenteranno di farlo cadere. Queste rappresentano un ostacolo che Vincent pu\u00f2 eliminare colpendole con il suo cuscino. In aiuto del giocatore vi sono alcuni oggetti acquistabili o trovabili durante le scalate:\nTra un piano e l'altro, Vincent potr\u00e0 approfondire di utili tecniche di arrampicata conversando con altre pecore. Tra gli appassionati dell'opera videoludica si ha la tendenza di inventare nuove tecniche.\nQualora il giocatore sbagli qualcosa nella gestione dei blocchi, rimanendo cos\u00ec intrappolato, il tasto di Select pu\u00f2 permettergli di annullare le ultime dieci mosse effettuate. Non \u00e8 possibile effettuare il Select a difficolt\u00e0 Difficile.\nStray Sheep Bar (Bar della pecora smarrita).\nQuando Vincent \u00e8 sveglio, potr\u00e0 essere utilizzato nelle sezioni ambientate nello Stray Sheep Bar. Qui, il gameplay muta profondamente, diventando quasi un simulatore sociale.\nAll'interno dello Stray Sheep \u00e8 possibile eseguire svariate azioni:\nDurante le sessioni nello Stray Sheep Bar, inoltre, col passare del tempo, i clienti usciranno o entreranno nel locale, il che costringe il giocatore ad attendere diverso tempo per poter dialogare con ogni personaggio.\nNell'incubo Vincent si ritrova, insieme ad altri, a dover attraversare una sorta di torre, alta 8 piani. Ogni piano \u00e8 ulteriormente diviso in altri piani da scalare. Ogni notte Vincent scala un piano, per un totale di 8 notti.\nAccoglienza.\nLa rivista \"Play Generation\" diede alla versione per PlayStation 3 un punteggio di 85/100, reputandolo un capolavoro di trama, atmosfera e originalit\u00e0 e trovando splendidi i livelli ed i personaggi e come contro qualche imperfezione nei controlli ed alcuni momenti frustranti nei sogni, finendo per considerarlo \"un esperimento unico, un'avventura d'atmosfera e un ottimo rompicapo, ma non per tutti\".\nVendite.\nNella prima settimana d'uscita in Giappone, la versione per PlayStation 3 ha venduto pi\u00f9 di copie, superando \"\", pubblicato nello stesso giorno."}
{"id": "3599249", "revid": "287204", "url": "https://it.wikipedia.org/wiki?curid=3599249", "title": "Michel Piola", "text": "\u00c8 uno dei pi\u00f9 stimati e prolifici apritori di vie lunghe d'arrampicata: ha aperto pi\u00f9 di 900 vie d'arrampicata in tutto il mondo, di cui pi\u00f9 di cento solo sul Monte Bianco.\nBiografia.\nHa esordito nel 1979 con una prima salita sull'Eiger, la via \"Geneva Pillar\" a 19 anni insieme a G\u00e9rard Hopfgartner, suo coetaneo. Nel 1981 ha realizzato la seconda invernale della via \"Cassin\" sul Pizzo Badile insieme a Marco Pedrini e Danilo Gianinazzi. Negli anni ottanta ha incominciato ad aprire nuove vie sul Monte Bianco. \u00c8 stato tra i primi ad utilizzare gli spit in montagna, con moderazione, integrando le salite anche con nut e friend. Il suo stile di apertura \u00e8 stato rivoluzionario: non pi\u00f9 per la fama dell'apritore ma per creare vie belle che fossero ripetute da altri divertendosi. Sono divenute delle classiche le sue vie sul Grand Capucin come \"Voyage selon Gulliver\" e \"O sole mio\".\nNel 1993 gli viene assegnato il premio Piolet d'Or per la nuova via \"Dans l'Oeil du Cyclone\" aperta sulle Torres del Paine insieme a Vincent Sprungli l'anno prima.\nSuoi compagni nelle salite sono stati altri grandi apritori di vie lunghe come gli svizzeri Pierre-Alain Steiner e Daniel Anker.\nIn una intervista del 2008 ha dichiarato che per lui le sue vie pi\u00f9 belle sono le \"Les rivi\u00e8re pourpres\" a Taghia per il calcare e \"Le voyage selon Gulliver\" al Grand Capucin per il granito.\nVive a Ginevra con la moglie Muriel, anch'essa arrampicatrice. La figlia Anouk Piola partecipa alle competizioni di arrampicata e lavora nella palestra locale Gen\u00e8vescalade.\nVie lunghe.\nHa aperto pi\u00f9 di 900 vie d'arrampicata in tutto il mondo: Alpi, Groenlandia, Patagonia, Pakistan, Sardegna, Kalymnos, Marocco. Alcune delle salite pi\u00f9 importanti:"}
{"id": "3599258", "revid": "599013", "url": "https://it.wikipedia.org/wiki?curid=3599258", "title": "Tobias Grahn", "text": "Biografia.\nDa una relazione poi finita con la modella e conduttrice televisiva danese Ibi St\u00f8ving ha avuto un figlio di nome Anakin.\nCarriera.\nClub.\nGrahn inizi\u00f2 la carriera con l'\u00d6ster, per giocare poi nel Beira-Mar, ancora \u00d6ster e Lyngby. Fu poi ingaggiato dal V\u00e5lerenga, per cui debutt\u00f2 nella 1. divisjon il 1\u00ba settembre 2001, quando sostitu\u00ec Kristen Viikm\u00e4e nel pareggio a reti inviolate contro lo Start. Il 22 settembre segn\u00f2 la prima rete, nella vittoria per 1-0 contro il Sandefjord. A fine stagione, la squadra raggiunse la promozione.\nIl 28 aprile 2002, pot\u00e9 cos\u00ec esordire nella Tippeligaen. Fu titolare nella vittoria per 2-0 sul Sogndal. Il 5 maggio segn\u00f2 la prima rete, nel 2-0 inflitto all'Odd Grenland.\nPass\u00f2 al Malm\u00f6, per cui gioc\u00f2 il primo incontro il 17 agosto 2003, segnando anche una rete nel 6-0 con cui la sua squadra super\u00f2 l'Hammarby. In seguito, vest\u00ec la maglia dello Aarhus e poi dell'Odense.\nGioc\u00f2 poi nel Gimn\u00e0stic Tarragona, nello Hertha Berlino e nel Randers, quindi ebbe altre due parentesi in Allsvenskan prima al Mj\u00e4llby e poi all'\u00d6rebro. Nel 2013 disput\u00f2 8 partite con il Br\u00f8nsh\u00f8j nella seconda serie danese.\nHa chiuso la carriera nella terza serie danese al Gentofte-Vangede, squadra guidata da S\u00f8ren Fjorting che gi\u00e0 era stato suo allenatore ai tempi del Lyngby.\nNazionale.\nGrahn gioc\u00f2 4 partite, per la , con una rete all'attivo."}
{"id": "3599259", "revid": "767487", "url": "https://it.wikipedia.org/wiki?curid=3599259", "title": "Antarashen", "text": "Antarashen (in armeno \u0531\u0576\u057f\u0561\u057c\u0561\u057b\u0565\u0576 o anche \u0533\u0561\u0566\u0561\u0576\u0561\u0562\u0578\u0582\u056e\u0561\u056f\u0561\u0576 \u057a\u0565\u057f. \u057f\u0576\u057f\u0565\u057d\u0578\u0582\u0569\u0575\u0561\u0576\u0568 \u056f\u056b\u0581) \u00e8 un comune dell'Armenia di 298 abitanti (2008) della provincia di Lori."}
{"id": "3599262", "revid": "76963", "url": "https://it.wikipedia.org/wiki?curid=3599262", "title": "Stanley Clinton Davis", "text": "\u00c8 stato membro del governo e commissario europeo.\nFormazione.\nClinton Davis frequent\u00f2 la Hackney Downs School, la Mercers' School e nel 1950 si laure\u00f2 in giurisprudenza presso il King's College London. Cominci\u00f2 la carriera di avvocato.\nDal 1949 al 1950 fu membro del consiglio esecutivo dell'associazione nazionale delle organizzazioni degli studenti laburisti.\nCarriera politica.\nSi candid\u00f2 senza successo alle elezioni generali del 1955, 1959 e 1964 nelle file del partito laburista. Dal 1959 al 1971 fu consigliere del borgo londinese di Hackney e ne fu sindaco tra il 1968 e il 1969.\nCamera dei Comuni e governo.\nAlle elezioni generali nel Regno Unito del 1970 Clinton Davis venne eletto membro del parlamento in rappresentanza del collegio di Hackney Central. Venne riconfermato nell'incarico fino al 1983.\nDopo la vittoria elettorale dei laburisti, nel 1974 Clinton Davis venne nominato sottosegretario per il commercio. Svolse l'incarico fino al 1979. Dal 1979 al 1981 Clinton Davis fu portavoce dell'opposizione per il commercio, i prezzi e la protezione dei consumatori e dal 1981 al 1983 fu portavoce per gli affari esteri.\nCommissario europeo.\nNel 1985 Clinton Davis entr\u00f2 a far parte della Commissione Delors I come Commissario europeo per l'Ambiente, la tutela dei consumatori e i trasporti. Svolse l'incarico fino al gennaio 1989. Promosse un rafforzamento della normativa comunitaria in materia ambientale, si impegn\u00f2 per la riduzione dell'inquinamento del fiume Reno, introdusse regole pi\u00f9 stringenti per il trasporto di rifiuti e prepar\u00f2 la direttiva europea sugli habitat.\nCamera dei Lords e governo.\nNel 1990 venne nominato membro della Camera dei Lords. Fu portavoce dell'opposizione per i trasporti fino al 1997.\nDopo la vittoria elettorale dei laburisti, nel 1997 Clinton Davis venne nominato ministro del commercio. Svolse l'incarico fino al luglio 1998.\nDal 2000 al 2002 \u00e8 stato membro dell'Assemblea parlamentare del Consiglio d'Europa e dell'Assemblea dell'Unione Europea Occidentale.\nAltre attivit\u00e0.\nDal 1989 al 1997 Clinton Davis presiedette l'organizzazione non governativa britannica \"Refugee Council\".\nOnorificenze.\nNel 1990 Clinton Davis venne nominato barone di Hackney, un borgo di Londra. \u00c8 membro del Consiglio privato di sua maest\u00e0."}
{"id": "3599263", "revid": "3115", "url": "https://it.wikipedia.org/wiki?curid=3599263", "title": "Apaven", "text": "Apaven (in armeno \u0531\u057a\u0561\u057e\u0565\u0576, in passato \"Sarkar\") \u00e8 un comune dell'Armenia di 137 abitanti (2008) della provincia di Lori."}
{"id": "3599267", "revid": "3115", "url": "https://it.wikipedia.org/wiki?curid=3599267", "title": "Aqori", "text": "Aqori (in armeno \u0531\u0584\u0578\u0580\u056b, conosciuto anche come Akori) \u00e8 un comune dell'Armenia di 2 978 abitanti (2008) della provincia di Lori."}
{"id": "3599268", "revid": "1543377", "url": "https://it.wikipedia.org/wiki?curid=3599268", "title": "Global Peace Index", "text": "LIndice della Pace Globale (GPI) \u00e8 un tentativo di classificare gli stati e le regioni in base a fattori che ne determinino lo stato di \"pacificit\u00e0\", o meglio l'attitudine di un determinato paese a essere considerato pacifico. \nL'indice \u00e8 prodotto su base annuale ed \u00e8 sviluppato dall'Institute for Economics and Peace (IEP) \nin collaborazione con un \u00e9quipe internazionale di esperti di pace da istituti e da think tank su dati forniti e rielaborati dall'Economist Intelligence Unit, societ\u00e0 di ricerca e consulenza che fornisce analisi sulla gestione di stati e aziende. La lista \u00e8 stata pubblicata per la prima volta nel maggio 2007 e in seguito ogni maggio o giugno successivo. Si ritiene sia il primo studio di classificazione di stati secondo i relativi tassi di pacificit\u00e0.\nLo studio classifica 162 stati. \u00c8 l'invenzione dell'imprenditore australiano Steve Killelea ed \u00e8 approvato da personalit\u00e0 quali Kofi Annan, il Dalai Lama, l'ex Presidente finlandese Martti Ahtisaari, Muhammad Yunus e l'economista Jeffrey Sachs, l'ex Presidente irlandese Mary Robinson, l'ex Presidente statunitense Jimmy Carter.\nI fattori analizzati dagli autori includono fattori interni, quali i livelli di violenza e crimini nello stato e fattori relativi alle relazioni estere, quali la spesa militare.\nMetodo.\nIl gruppo di ricerca \u00e8 guidato dall'Institute for Economics and Peace in collaborazione con l'Economist Intelligence Unit e con la guida di accademici ed esperti nel campo della pace. Hanno misurato il tasso di pacificit\u00e0 basato su una gamma di indicatori, 22 in tutto (originariamente 24 indicatori, ma uno \u00e8 stato escluso nel 2008 e un altro nel 2013).\nNella tavola, UCDP rappresenta l\"Uppsala Conflict Data Program\" \u2013 cio\u00e8 il Programma informativo sui conflitti di Uppsala \u2013 curato dall'Universit\u00e0 di Uppsala, Svezia, EIU rappresenta l'l\u2019\"Economist Intelligence Unit\" - cio\u00e8 l'Unit\u00e0 informativa sull'economia -, UNSCT rappresenta l\"United Nations Survey of Criminal Trends and Operations of Criminal Justice Systems\" \u2013 cio\u00e8 Indagine sulle tendenze criminali e funzionamento dei sistemi di giustizia criminale curata dalle Nazioni Unite, IEP rappresenta l'Institute for Economics and Peace, un think tank indipendente basato a Sydney in Australia, ICPS rappresenta l'l\u2019\"International Center for Prison Studies\" presso il King's College London, IISS rappresenta l'l\u2019\"International Institute for Strategic Studies\" \u2013 cio\u00e8 l'Istituto internazionale per studi strategici\u00a0\u2013 nella pubblicazione \"The Military Balance 2007\", SIPRI rappresenta il registro dei trasferimenti di armi del \"Stockholm International Peace Research Institute\" \u2013 cieo\u00e8 l'Istituto internazionale per la ricerca sulla pace di Stoccolma \u2013 e BICC rappresenta il \"Bonn International Center for Conversion\" \u2013 cio\u00e8 il Centro internazionale per la conversione (di impianti ed equipaggiamenti militari a uso civile) di Bonn.\nIndicatori che non sono sempre classificati in una scala da 1 a 5, sono stati convertiti utilizzando la seguente formula: formula_1 dove formula_2 e formula_3 sono i valori pi\u00f9 alti e pi\u00f9 bassi per quell'indicatore degli stati classificati nell'indice. Il punteggio da 0 a 1 che \u00e8 risultato \u00e8 stato poi convertito in una scala da 1 a 5. Indicatori individuali sono poi stati pesati secondo il giudizio di importanza da un gruppo di ricerca. Il punteggio \u00e8 stato presentato in due indici secondari misurati: pace interna, misurata al 60% di un punteggio finale dello stato, e pace esterna, misurata al 40% di un punteggio finale dello stato.\nGlobal Peace Index (Classifica).\nNote: La metodologia GPI viene regolarmente aggiornata e rispecchia i dati di pi\u00f9 fonti attendibili."}
{"id": "3599270", "revid": "106908", "url": "https://it.wikipedia.org/wiki?curid=3599270", "title": "Akori", "text": ""}
{"id": "3599271", "revid": "230436", "url": "https://it.wikipedia.org/wiki?curid=3599271", "title": "Larisa Popa", "text": " La modella si \u00e8 classificata al primo posto, davanti a Alexandra Camelia Hadade e Beatrix-Julia Hack, rispettivamente seconda e terza classificata.\nAlta un metro e settantacinque, in quanto vincitrice del titolo di bellezza nazionale, Laria Popa ha rappresentato la Romania in occasione di Miss Universo 2011, che si \u00e8 tenuto a S\u00e3o Paulo, in Brasile, il 12 settembre 2011."}
{"id": "3599273", "revid": "6923", "url": "https://it.wikipedia.org/wiki?curid=3599273", "title": "Campionato mondiale rally 2009", "text": ""}
{"id": "3599276", "revid": "6923", "url": "https://it.wikipedia.org/wiki?curid=3599276", "title": "Campionato mondiale rally 2010", "text": ""}
{"id": "3599277", "revid": "6923", "url": "https://it.wikipedia.org/wiki?curid=3599277", "title": "Campionato mondiale rally 2011", "text": ""}
{"id": "3599283", "revid": "767487", "url": "https://it.wikipedia.org/wiki?curid=3599283", "title": "L'angelo nero (Waltari)", "text": "L'angelo nero (titolo originale \"Johannes Angelos\") \u00e8 un romanzo dell'autore finlandese Mika Waltari, pubblicato nel 1952. In Italia \u00e8 pubblicato da Iperborea sotto il titolo Gli Amanti di Bisanzio.\nIl romanzo rappresenta la seconda delle due parti della storia di Johannes, mentre il romanzo \"Nuori Johannes\" (scritto nel 1951, ma pubblicato postumo nel 1981), inedito in Italia, ne rappresenta la prima parte. Vengono descritte le avventure di un quarantenne greco, Johannes Angelos, che, scappato dall'Impero Ottomano del sultano Maometto II, intreccia una relazione amorosa ed aspetta d'incontrare la morte durante l'assedio di Costantinopoli del 1453."}
{"id": "3599286", "revid": "599013", "url": "https://it.wikipedia.org/wiki?curid=3599286", "title": "Kurt Borkenhagen", "text": "Biografia.\nEra il fratello di Alfred Borkenhagen."}
{"id": "3599288", "revid": "767487", "url": "https://it.wikipedia.org/wiki?curid=3599288", "title": "Amsterdam-Zuid", "text": "Amsterdam-Zuid \u00e8 uno stadsdeel di Amsterdam. \u00c8 popolato da 133.810 persone, si estende su 17,41 km\u00b2 e confina a nord con Amsterdam-Centrum e Amsterdam-West, a ovest con Amsterdam-Oost e ad est con Amsterdam Nieuw-West."}
{"id": "3599289", "revid": "599013", "url": "https://it.wikipedia.org/wiki?curid=3599289", "title": "Christian Holter", "text": "Biografia.\nHa una relazione con l'ex giocatrice di pallamano Janne Tuven. Vivono a Sandvika.\nCarriera.\nClub.\nHolter debutt\u00f2 nella prima squadra dell'Asker all'et\u00e0 di 16 anni. Nel 1992, pass\u00f2 al B\u00e6rum. Dal 1995 pass\u00f2 allo Stab\u00e6k, fino al 2005. Totalizz\u00f2 245 apparizioni con questa maglia, con 27 reti. Si ritir\u00f2 al termine del campionato 2005."}
{"id": "3599292", "revid": "120106142", "url": "https://it.wikipedia.org/wiki?curid=3599292", "title": "Amsterdam-Oost", "text": "Amsterdam-Oost \u00e8 uno stadsdeel di Amsterdam. Ha una popolazione di 112.400 persone, si estende su 22,44\u00a0km\u00b2 e confina a nord con Amsterdam-Noord e a ovest con Amsterdam-Centrum e Amsterdam-Zuid.\nStoria.\n\u00c8 sorto dalla fusione dei preesistenti \"stadsdelen\" Zeeburg e Oost-Watergraafsmeer, ufficializzata il 1\u00ba maggio 2010. I suoi uffici hanno sede in Oranje-Vrijstaatplein 2.\nGeografia fisica.\nPossiede il museo etnografico Tropenmuseum, e alcuni parchi cittadini, tra cui Oosterpark, Diemerpark e Flevopark.\nInfrastrutture e trasporti.\nVi sono situate le stazioni ferroviarie Amstel, Muiderpoort e Science Park."}
{"id": "3599294", "revid": "767487", "url": "https://it.wikipedia.org/wiki?curid=3599294", "title": "Phil Woolpert", "text": "Carriera.\nHa vinto il campionato di pallacanestro NCAA Division I alla guida dei San Francisco Dons nel 1955 e nel 1956."}
{"id": "3599295", "revid": "767487", "url": "https://it.wikipedia.org/wiki?curid=3599295", "title": "The Titfield Thunderbolt", "text": "The Titfield Thunderbolt (\"id.\"), \u00e8 un film del 1953 diretto da Charles Crichton e prodotto da Michael Truman negli studi Ealing. Si tratta della prima commedia girata in Technicolor da tali studi e uno tra i primi film a colori girati nel Regno Unito. La trama del film, che si incentra sugli sforzi degli abitanti di Titfield. ipotetico villaggio della campagna inglese, di riavviare la ferrovia che lo collega all'altrettanto ipotetica citt\u00e0 di Millingford.\nL'ispirazione del film viene dalla riapertura della linea a scartamento ridotto di Talyllyn in Galles e dal libro Railway Adventure di L. T. C. Rolt, affermato autore di pubblicazioni a tema ferroviario. Alcuni episodi del film vengono proprio da questo libro, come il rifornimento d'acqua della locomotiva effettuato con secchi o i passeggeri cui si chiede di spingere il treno.\nTrama.\nLe ferrovie britanniche decidono di chiudere il tratto di ferrovia che collega Titfield a Mallingford. Il vicario locale, Sam Weech, patito di ferrovie, ed il proprietario terriero Gordon Chesterford, fanno un'offerta per rilevare essi stessi il tratto appoggiandosi al Light Railway Act del 1896, in modo da amministrarlo e condurlo personalmente, con il sostegno di un loro concittadino assai danaroso e amante delle bevute quotidiane, Walter Valentine. I tre ottengono dal Ministero dei Trasporti un mese di prova prima dell'ispezione che confermer\u00e0 o annuller\u00e0 il decreto. Weech e Chesterford si occupano di condurre il treno, coaudiuvati da Dan Taylor, un ex manovale delle ferrovie che aveva lavorato alla costruzione e manutenzione delle linee; la stazione viene gestita da volontari del villaggio.\nSfortunatamente il progetto viene minacciato dalla locale compagnia di autobus di Alec Pearce e Vernon Crump. La Pearce &amp; Crump ha l'appoggio di Harry Hawkins, l'operatore di un rullo compressore a vapore che odia la ferrovia. Il trio usa metodi poco leali per assicurarsi che l'iniziativa dei cittadini non vada in porto: pubblicit\u00e0 faziosa, intralcio alla circolazione, sabotaggio delle infrastrutture. Ma tutti i tentativi vengono sventati da Weech e Chesterford, fintanto che, il giorno prima dell'ispezione, i tre sabotano la linea e fanno deragliare la locomotiva e l'unica carrozza passeggeri della ferrovia, gettando nella disperazione gli abitanti del villaggio. Nel frattempo la polizia arresta l'avvocato del villaggio, che in realt\u00e0 aveva cercato di fermare il sabotaggio.\nValentine, va a far visita a Taylor ed i due si ubriacano. A questo punto Taylor suggerisce di andare a prendere a prestito una locomotiva dal deposito della stazione di Millingford, col solo risultato di farla deragliare e finire addosso ad un albero. Ma nel frattempo Weech si ricorda che nel museo di Millingford \u00e8 conservata la prima locomotiva della linea, la Thunderbolt. Ottenuta in tutta fretta la liberazione dell'avvocato, Weech riesce ad ottenere la Thunderbolt, che viene trasportata a Titfield. Gli abitanti del villaggio prendono la casa di Taylor, la cassa di una vecchia carrozza ottocentesca, e la fissano al pianale di un carro merci, completando cos\u00ec il convoglio.\nIl mattino seguente Pearce e Crump stanno aspettando sulla corriera l'arrivo dei passeggeri quando, con loro sommo stupore, vedono il treno in attesa in stazione. Pearce, distratto dalla sorpresa, porta la corriera a scontrarsi col cellulare che sta trasportando a Millingford Valentine e Taylor e, nella concitazione dopo l'incidente, a Crump scappa che i due sono implicati nel sabotaggio della ferrovia. Come risultato entrambe vengono arrestati.\nWeech trova come sostituto di Tailor il vescovo di Welchester, Ollie Matthews, suo amico ed altro appassionato di ferrovie e cos\u00ec possono cominciare la corsa per l'ispezione, anche se in ritardo in quanto la polizia richiede il treno per il trasporto dei prigionieri. Nonostante problemi nell'agganciare ad un carro moderno una locomotiva cos\u00ec antica, e con l'aiuto degli abitanti del villaggio, la ferrovia di Titfield riesce a soddisfare tutti gli obblighi previsti, anche se per un pelo. Il film si chiude con il personale dei vari treni in stazione che festeggia questo successo."}
{"id": "3599297", "revid": "599013", "url": "https://it.wikipedia.org/wiki?curid=3599297", "title": "Andr\u00e9 Flem", "text": "Carriera.\nClub.\nFlem inizi\u00f2 la carriera con la maglia del Clausenengen. Nel 1989 pass\u00f2 allo Stab\u00e6k, all'epoca in quarta divisione: il club raggiunse tre promozioni, nei primi anni novanta, con Flem tra i calciatori chiave.\nCapitano della squadra per molti anni, dimostr\u00f2 il suo valore anche una volta giunto nella Tippeligaen, totalizzando 161 partite e 18 reti in questa divisione. Si ritir\u00f2 al termine del campionato 2003, diventando poi il terzo calciatore ad essere introdotto nella \"Hall of Fame\" dello Stab\u00e6k."}
{"id": "3599306", "revid": "125992990", "url": "https://it.wikipedia.org/wiki?curid=3599306", "title": "Gran Bazar", "text": "Gran Bazar \u00e8 il secondo album dei Matia Bazar, pubblicato su LP e cassetta dalla Ariston (catalogo AR LP 12320 e AR 20320) nel 1977 e, nuovamente in vinile, dalla Oxford (catalogo OX 3091) nel 1978; anticipato dai singoli \"Che male fa/Un domani sempre pieno di te\" () e \"Ma perch\u00e9?/Se...\".\nIl disco.\nRaggiunge la 8\u00aa posizione nella classifica italiana degli album pi\u00f9 venduti del 1977.\nNel 1991 \u00e8 stato ristampato su CD e rimasterizzato dalla Virgin Dischi (catalogo MPICD 1010 - 777 7 88072 2).\nI brani.\n\"Gran Bazar\".\nEsiste anche un singolo promozionale che contiene questo brano dal vivo diviso in due parti.\nSu una base strumentale si inseriscono i vocalizzi di Matia; entrambi richiamano le melodie e i ritornelli di \"Stasera... che sera\", \"Per un'ora d'amore\", \"Cavallo bianco\" e \"Che male fa\" quasi in un medley.\n\"Yesterday\".\nCover dal vivo dell'omonimo brano dei Beatles.\n\"Noi...\".\nVersione dal vivo del brano strumentale \"Io, Matia\", al termine del quale Matia presenta tutto il gruppo. La durata di questa versione \u00e8 di 4 min : 48 s.\n\"La strada del perdono\".\nOriginariamente lato A del singolo d'esordio come solista di Antonella Ruggiero (lato B: \"Io, Matia\"), inciso dalla cantante nel 1974 con lo pseudonimo \"Matia\". L'incisione include ancora la collaborazione del batterista-turnista Paolo Siani (proveniente dai Nuova Idea) da non confondere con Renzo Cochis, batterista ufficiale dei Jet.\nTracce.\nTutti i brani sono di Carlo Marrale, Piero Cassano e, per i testi, Salvatore Stellita; eccetto dove indicato.\nLato A dal vivo, registrato negli studi: Picchio Rosso (Formigine, MO), Picchio (Carpi, MO) e Caravel (MN).\nLato B in studio, registrato negli studi Ariston."}
{"id": "3599311", "revid": "1442080", "url": "https://it.wikipedia.org/wiki?curid=3599311", "title": "Carlos \u00cdsola", "text": "Caratteristiche tecniche.\nPortiere di livello, inizi\u00f2 la sua carriera calcistica come interno sinistro, salvo poi divenire portiere per via dell'assenza del titolare in occasione di un incontro. Divenne noto per la sua agilit\u00e0 tra i pali.\nCarriera.\nClub.\nDopo gli inizi da centrocampista, \u00cdsola divenne stabilmente portiere nei primi anni 1910. Fu titolare durante tutta la sua militanza nel club, giocando i vari campionati dilettantistici cui il River partecip\u00f2. Nel 1925 si ritir\u00f2 dal calcio giocato; nel corso della medesima stagione era andato a segno tre volte.\nNazionale.\nDebutt\u00f2 in Nazionale il 17 luglio 1916, giocando da titolare la gara di Buenos Aires con l' nell'ambito del Sudamericano 1916. Partecip\u00f2 poi, tra il 1916 e il 1917, a svariati tornei: Copa Lipton, Copa Premio Honor Uruguayo, Trofeo Circular e Copa Newton. Il 3 ottobre 1917 torn\u00f2 in campo in occasione di una competizione ufficiale: al Parque Pereira di Montevideo gioc\u00f2 contro il nel Sudamericano 1917. Fu poi impiegato da titolare nelle restanti due partite, contro e Uruguay, subendo un totale di tre reti. Dal luglio al settembre 1918 fu schierato in partite di tornei amichevoli, mentre l'anno seguente fu nuovamente la prima scelta nel suo ruolo per il Sudamericano, organizzato dal Brasile. Gioc\u00f2 tutte e tre le gare, terminando il torneo con 7 gol al passivo. Nel 1921 gioc\u00f2 due partite non ufficiali contro il Cile, e il 22 gennaio 1922 scese in campo per l'ultima volta con la \"Selecci\u00f3n\", giocando a Buenos Aires contro l'Uruguay.\nDiviene il primo portiere a parare un calcio di rigore nella storia della nazionale argentina."}
{"id": "3599313", "revid": "124390311", "url": "https://it.wikipedia.org/wiki?curid=3599313", "title": "Bausch &amp; Lomb Championships 1993", "text": "Il Bausch &amp; Lomb Championships 1993 \u00e8 stato un torneo di tennis giocato sulla terra battuta. \u00c8 stata la 14\u00aa edizione del torneo, che fa parte della categoria Tier II nell'ambito del WTA Tour 1993. Si \u00e8 giocato all'Amelia Island Plantation di Amelia Island negli USA dal 5 all'11 aprile 1993.\nCampionesse.\nSingolare.\n Arantxa S\u00e1nchez ha battuto in finale Gabriela Sabatini 6\u20132, 5\u20137, 6\u20132\nDoppio.\n Manuela Maleeva Fragniere / Leila Meskhi hanno battuto in finale Amanda Coetzer / In\u00e9s Gorrochategui 3\u20136, 6\u20133, 6\u20134"}
{"id": "3599315", "revid": "120082693", "url": "https://it.wikipedia.org/wiki?curid=3599315", "title": "Amsterdam-Zuidoost", "text": "Amsterdam-Zuidoost \u00e8 uno stadsdeel di Amsterdam. Ha una popolazione di 84.811 persone e si estende su 22,08 km\u00b2. Il territorio di questo stadsdeel costituisce un'exclave per il comune di Amsterdam, essendo completamente staccato dal resto della capitale olandese."}
{"id": "3599317", "revid": "767487", "url": "https://it.wikipedia.org/wiki?curid=3599317", "title": "Pattaya Women's Open 1993", "text": "Il Pattaya Women's Open 1993 \u00e8 stato un torneo di tennis giocato sul cemento. \u00c8 stata la 3\u00aa edizione del Pattaya Women's Open, che fa parte della categoria Tier IV nell'ambito del WTA Tour 1993. \nSi \u00e8 giocato a Pattaya in Thailandia, dal 12 al 18 aprile 1993.\nCampionesse.\nSingolare.\n Yayuk Basuki ha battuto in finale Marianne Werdel Witmeyer 6\u20133, 6\u20131\nDoppio.\n Cammy MacGregor / Catherine Suire hanno battuto in finale Patty Fendick / Meredith McGrath 6\u20133, 7\u20136(3)"}
{"id": "3599324", "revid": "984922", "url": "https://it.wikipedia.org/wiki?curid=3599324", "title": "Lorenzo Pegoraro", "text": ""}
{"id": "3599328", "revid": "119998291", "url": "https://it.wikipedia.org/wiki?curid=3599328", "title": "Amsterdam-Westpoort", "text": "Amsterdam Westpoort \u00e8 un quartiere di Amsterdam. \u00c8 considerato uno stadsdeel, ma non ha una gestione autonoma a causa del numero ridotto di residenti, soltanto 370 persone. \u00c8 invece presente una forte zona industriale e portuale distribuita sui 35,47 km\u00b2 di superficie.\nConfina a est con Amsterdam-Noord e a sud con Amsterdam-West e Amsterdam Nieuw-West."}
{"id": "3599329", "revid": "767487", "url": "https://it.wikipedia.org/wiki?curid=3599329", "title": "Andreas Hauger", "text": "Biografia.\n\u00c8 il fratello maggiore di Henning Hauger.\nCarriera.\nClub.\nHauger gioc\u00f2 4 match per lo Stab\u00e6k, tutti nella Tippeligaen. Gioc\u00f2 anche nella finale di Coppa di Norvegia 1998, subentrando a Tommy Svindal Larsen. Nel 2000, pass\u00f2 al B\u00e6rum, per cui gioc\u00f2 fino al 2007, quando annunci\u00f2 il ritiro.\nNel 2008, divent\u00f2 un giocatore di bandy, militando nello H\u00f8vik. Nel 2009, torn\u00f2 al calcio: firm\u00f2 infatti per lo \u00d8vrevoll Hosle."}
{"id": "3599337", "revid": "57342", "url": "https://it.wikipedia.org/wiki?curid=3599337", "title": "Bad Teacher - Una cattiva maestra", "text": "Bad Teacher - Una cattiva maestra (\"Bad Teacher\") \u00e8 un film del 2011 diretto da Jake Kasdan e con protagonisti Cameron Diaz, Justin Timberlake e Jason Segel.\nTrama.\nElizabeth Halsey \u00e8 un'insegnante di scuola media di Chicago che beve pesantemente, fuma marijuana, \u00e8 pigra, spendacciona e dorme in classe. Il suo obiettivo \u00e8 lasciare l'insegnamento per sposarsi col suo ricco fidanzato. Ma quando l'uomo la scarica, \u00e8 costretta a tenersi il lavoro. Quando ricomincia l'anno scolastico, a scuola arriva Scott Delacorte, un giovane e ricco supplente di matematica: Elizabeth si mette subito a corteggiarlo.\nElizabeth vorrebbe fare un intervento chirurgico per ingrandirsi il seno, soprattutto dopo aver appreso che la ex fidanzata di Scott ne aveva uno enorme. Per raccogliere il denaro che le occorre, partecipa a una gara di autolavaggio in abbigliamento provocante, ma i suoi sforzi non bastano. Intanto trascura i propri studenti, restando indietro con il programma e facendo vedere, in ogni ora di lezione, un film diverso.\nQuando Elizabeth scopre che, annualmente, la contea d\u00e0 un premio di cinquemila dollari all'insegnante la cui classe ottiene il punteggio pi\u00f9 alto ai test di valutazione dello stato, lei decide di mettersi a lavorare sul serio, di cambiare il suo stile di insegnamento, costringendo la classe a studiare intensamente. Ma \u00e8 troppo tardi: i suoi alunni ottengono punteggi bassi, e ci\u00f2 la spinge a cercare vie alternative per raggiungere i suoi scopi. La donna riesce, con uno stratagemma, a impossessarsi dei quiz dell'esame di stato, con relative soluzioni. Un mese pi\u00f9 tardi Elizabeth vince quindi il bonus, con il punteggio pi\u00f9 alto della Contea, raggiungendo cos\u00ec la somma necessaria per il suo intervento al seno.\nQuando Elizabeth apprende che la collega Amy Squirrel - l'ex insegnante modello della scuola - si \u00e8 fidanzata con Scott, tenta di ostacolare in tutti i modi la loro relazione. Amy, desiderosa di scoprire i segreti dell'improvviso successo di Elizabeth, sostituisce la sua cattedra con quella della collega scoprendo nel cassetto i quiz dell'esame, prova dell'inganno della collega. Avverte cos\u00ec il preside, il quale si vede costretto a convocare Elizabeth e il soprintendente per un incontro chiarificatore.\nLa protagonista quindi ricatta il funzionario dello Stato che le aveva passato le soluzioni, affinch\u00e9 ritiri la sua versione dei fatti e poi, accortasi dello scambio di cattedre, afferma che a scuola ci sono insegnanti che fanno uso di droghe: giunge dunque un gruppo di poliziotti antidroga che trovano gli stupefacenti nel suo cassetto, che per\u00f2 adesso \u00e8 nella stanza di Amy, la quale viene arrestata dopo esser caduta nel suo stesso tranello.\nNel collegio docenti di fine anno viene annunciato che Amy si dovr\u00e0 trasferire in un altro istituto. Elizabeth va a salutare Russell, il professore di ginnastica, innamorato di lei sin dal suo arrivo all'inizio dell'anno scolastico. Rendendosi conto della stupidit\u00e0 delle sue precedenti pretese amorose, lo bacia, dando inizio a una loro relazione.\nIl film si chiude nel primo giorno di scuola del successivo anno scolastico: Elizabeth ha deciso di rimanere, cambiando tuttavia ruolo, essendo diventata counselor dell'istituto.\nProduzione.\nLa sceneggiatura del film (scritta da Gene Stupnitsky e Lee Eisenberg) \u00e8 stata acquistata da Columbia Pictures nell'agosto 2008. Nel maggio 2009 il regista Jake Kasdan venne scelto per dirigere il film, e nel dicembre dello stesso anno Cameron Diaz venne scelta come protagonista del film. Justin Timberlake \u00e8 stato scritturato nel marzo 2010 e le riprese del film sono incominciate nel mese successivo.\nAll'interno del film si sentono alcune note della colonna sonora di un altro film con ambientazione scolastica, ovvero \"Gangsta's Paradise\" gi\u00e0 inserita nel film \"Pensieri pericolosi\".\nDistribuzione.\nIl 22 febbraio 2011 \u00e8 stato distribuito su Internet il primo trailer del film, mentre il trailer italiano \u00e8 stato pubblicato il 14 giugno dello stesso anno. Nel trailer italiano il titolo del film viene indicato come \"Bad Teacher - Una prof da sballo\". Successivamente \u00e8 stato distribuito anche un secondo trailer in italiano in cui viene indicato il titolo con cui il film \u00e8 stato distribuito nei cinema.\nIl film \u00e8 uscito in anteprima nelle sale britanniche il 17 giugno 2011, mentre negli Stati Uniti \u00e8 stato distribuito dal 24 giugno. In Italia \u00e8 stato distribuito a partire dal 31 agosto 2011.\nA partire dal 14 dicembre 2011 il film \u00e8 stato distribuito in Italia su supporti DVD e Blu-ray Disc.\nAltri media.\nSerie televisiva.\nIl 5 ottobre 2012 la rete televisiva statunitense CBS annunci\u00f2 di essere al lavoro per adattare il film in una serie televisiva e di aver affidato il compito di sceneggiatrice a Hilary Winston. Agli sceneggiatori del film Gene Stupnitsky e Lee Eisenberg venne inoltre affidato il ruolo di produttori. Il 23 gennaio 2013 CBS ordin\u00f2 la creazione di un episodio pilota della serie e il 22 maggio dello stesso anno il canale diede il via libera alla creazione di una prima stagione con protagonista l'attrice Ari Graynor nel ruolo che era stato di Cameron Diaz. Dopo i primi tre episodi trasmessi a partire dal 24 aprile 2014, la CBS decise di cancellare la serie.\nSequel.\nIl 20 giugno 2013 venne annunciato che la Columbia Pictures avrebbe prodotto un sequel del film. Il film verr\u00e0 nuovamente diretto da Jake Kasdan mentre la sceneggiatura \u00e8 stata affidata a Justin Malen. Jimmy Miller, Jake Kasdan, Lee Eisenberg e Gene Stupnitsky saranno i produttori mentre Melvin Mar sar\u00e0 il produttore esecutivo."}
{"id": "3599339", "revid": "116886806", "url": "https://it.wikipedia.org/wiki?curid=3599339", "title": "Tourn\u00e9e (Matia Bazar)", "text": "Tourn\u00e9e \u00e8 il quarto album dei Matia Bazar, pubblicato su vinile dalla Ariston Records (catalogo AR LP 12359) nel 1979 e dalla Oxford (catalogo OX 3313) nel 1985, anticipato dal singolo \"C'\u00e8 tutto un mondo intorno/Per amare cosa vuoi\" ().\nIl disco.\nRaggiunge la 18\u00aa posizione nella classifica italiana degli album pi\u00f9 venduti del 1980.\nNel 1991 \u00e8 stato ristampato su LP (catalogo MPIT 1012) e rimasterizzato su CD dalla Virgin Dischi (MPCID 1012).\nReso disponibile per il download digitale nel 2011 dalla EMI Italiana.\nTracce.\nTutti i brani sono stati scritti e composti dai componenti del gruppo: testi di Giancarlo Golzi e Aldo Stellita; musiche di Antonella Ruggiero, Piero Cassano e Carlo Marrale."}
{"id": "3599341", "revid": "110157", "url": "https://it.wikipedia.org/wiki?curid=3599341", "title": "Malaysian Women's Open", "text": "Il Malaysian Women's Open \u00e8 stato un torneo femminile di tennis che si disputava a Kuala Lumpur in Malaysia su campi in cemento indoor."}
{"id": "3599350", "revid": "767487", "url": "https://it.wikipedia.org/wiki?curid=3599350", "title": "Malaysian Women's Open 1993", "text": "Il Malaysian Women's Open 1993 \u00e8 stato un torneo di tennis giocato sul cemento indoor. \u00c8 stata la 2\u00aa edizione del Malaysian Women's Open, che fa parte della categoria Tier IV nell'ambito del WTA Tour 1993. \nSi \u00e8 giocato a Kuala Lumpur in Malaysia, dal 19 al 25 aprile 1993.\nCampionesse.\nSingolare.\n Nicole Bradtke ha battuto in finale Ann Grossman 6\u20133, 6\u20132\nDoppio.\n Patty Fendick / Meredith McGrath hanno battuto in finale Nicole Arendt / Kristine Kunce 6\u20134, 7\u20136(2)"}
{"id": "3599352", "revid": "599013", "url": "https://it.wikipedia.org/wiki?curid=3599352", "title": "Hans Hagen (1894)", "text": ""}
{"id": "3599354", "revid": "537927", "url": "https://it.wikipedia.org/wiki?curid=3599354", "title": "Battaglia di Cuneo", "text": ""}
{"id": "3599355", "revid": "1305772", "url": "https://it.wikipedia.org/wiki?curid=3599355", "title": "Hans Hagen", "text": ""}
{"id": "3599358", "revid": "767487", "url": "https://it.wikipedia.org/wiki?curid=3599358", "title": "Marv Harshman", "text": "Carriera.\nHa vinto la medaglia d'oro ai VII Giochi panamericani con la Nazionale di pallacanestro degli Stati Uniti d'America."}
{"id": "3599362", "revid": "110157", "url": "https://it.wikipedia.org/wiki?curid=3599362", "title": "Auguste Michel-L\u00e9vy", "text": "Biografia.\nDiplomato al Politecnico di Parigi, si \u00e8 iscritto all'\u00c9cole des mines, dove si \u00e8 laureato nel 1867. Tre anni pi\u00f9 tardi \u00e8 entrato nel Servizio geologico francese, di cui \u00e8 stato direttore dal 1887 sino alla morte. Socio dell'Accademia francese delle scienze, nel 1905 ha avuto la cattedra di geologia presso il Collegio di Francia.\nIn campo petrografico, \u00e8 considerato il pioniere dell'uso della birifrangenza per lo studio della sezione sottile dei minerali e per misurare le loro propriet\u00e0 con il microscopio petrografico. Ha anche usato la polarizzazione per descrivere la composizione chimica dei feldspati. Inoltre, studiando le rocce magmatiche, ne ha formulato la prima classificazione, considerandone congiuntamente i diversi aspetti (mineralogia, composizione chimica, struttura). \nIn relazione allo stesso soggetto, e insieme a Ferdinand Fouqu\u00e9, con il quale ha dato alle stampe sia la \"Mineralogia micrografica: rocce eruttive francesi\" (uscito in due volumi nel 1879), sia la \"Sintesi dei minerali e delle rocce\" (1882), ha osservato come la medesima miscela fusa si trovi in minerali diversi, a seconda delle rispettive condizioni di cristallizzazione, e come il tasso di raffreddamento determini la dimensione dei \"fenocristalli\". \nCon Alfred Lacroix, che gli ha dedicato la \"michel-l\u00e9vyte\", un minerale classificato come sinonimo francese della \"barite\", ha scritto \"I minerali delle rocce\" (1888) e le \"Tavole dei minerali delle rocce\" (1889)."}
{"id": "3599363", "revid": "287204", "url": "https://it.wikipedia.org/wiki?curid=3599363", "title": "Barcelona Ladies Open 1993", "text": "Il Barcelona Ladies Open 1993 \u00e8 stato un torneo di tennis giocato sulla terra rossa.\n\u00c8 stata la 13\u00aa edizione del torneo, che fa parte della categoria Tier II nell'ambito del WTA Tour 1993.\nSi \u00e8 giocato al Real Club de Tenis Barcelona di Barcellona in Spagna, dal 19 al 25 aprile 1993.\nCampioni.\nSingolare.\n Arantxa S\u00e1nchez Vicario ha battuto in finale Conchita Mart\u00ednez 6\u20131, 6\u20134\nDoppio.\n Conchita Mart\u00ednez / Arantxa S\u00e1nchez Vicario hanno battuto in finale Magdalena Maleeva / Manuela Maleeva 4\u20136, 6\u20131, 6\u20130"}
{"id": "3599368", "revid": "767487", "url": "https://it.wikipedia.org/wiki?curid=3599368", "title": "Indonesia Open 1993", "text": "L'Indonesia Open 1993 \u00e8 un torneo di tennis giocato sul cemento. \u00c8 la 1\u00aa edizione del torneo, che fa parte della categoria Tier IV nell'ambito del WTA Tour 1993. Si \u00e8 giocato al Gelora Senayan Stadium di Giacarta in Indonesia, dal 26 aprile al 2 maggio 1993.\nCampionesse.\nSingolare.\n Yayuk Basuki ha battuto in finale Ann Grossman 6\u20134, 6\u20134\nDoppio.\n Nicole Arendt / Kristine Radford hanno battuto in finale Amy de Lone / Erika de Lone 6\u20133, 6\u20134"}
{"id": "3599370", "revid": "767487", "url": "https://it.wikipedia.org/wiki?curid=3599370", "title": "Hans Hagen (1927)", "text": ""}
{"id": "3599374", "revid": "1846281", "url": "https://it.wikipedia.org/wiki?curid=3599374", "title": "Supercoppa dei Paesi Bassi 2011", "text": "La Supercoppa dei Paesi Bassi 2011 (ufficialmente Johan Cruijff Schaal XVI) \u00e8 stata la ventiduesima edizione della Johan Cruijff Schaal.\nSi \u00e8 svolta il 30 luglio 2011 all'Amsterdam ArenA tra l'Ajax, vincitore della Eredivisie 2010-2011, e il Twente, vincitore della Coppa dei Paesi Bassi 2010-2011.\nLa vittoria \u00e8 andata al Twente che ha sconfitto per 2-1 l'Ajax con reti di Marc Janko e di Bryan Ruiz, rendendo inutile la rete di Toby Alderweireld."}
{"id": "3599376", "revid": "213136", "url": "https://it.wikipedia.org/wiki?curid=3599376", "title": "Auguste Michel L\u00e9vy", "text": ""}
{"id": "3599381", "revid": "1870058", "url": "https://it.wikipedia.org/wiki?curid=3599381", "title": "Citizen Cup 1993", "text": "Il Citizen Cup 1993 \u00e8 stato un torneo di tennis giocato sulla terra battuta. \u00c8 stata la 9\u00aa edizione del torneo, che fa parte della categoria Tier II nell'ambito del WTA Tour 1993. Si \u00e8 giocato ad Amburgo in Germania dal 26 aprile al 2 maggio 1993.\nL'evento \u00e8 tristemente ricordato per essere stato il luogo in cui venne accoltellata alla schiena Monica Seles, allora numero uno del mondo, da un fan morboso di Steffi Graf, durante una partita di quarti di finale contro Magdalena Maleeva, il 30 aprile. La Seles, dopo l'aggressione, non ha pi\u00f9 giocato in Germania.\nCampionesse.\nSingolare.\n Arantxa S\u00e1nchez Vicario ha battuto in finale Steffi Graf 6\u20133, 6\u20133\nDoppio.\n Steffi Graf / Rennae Stubbs hanno battuto in finale Larisa Neiland / Jana Novotn\u00e1 6-4, 7-6"}
{"id": "3599383", "revid": "16758", "url": "https://it.wikipedia.org/wiki?curid=3599383", "title": "Argeo Paul Cellucci", "text": ""}
{"id": "3599384", "revid": "767487", "url": "https://it.wikipedia.org/wiki?curid=3599384", "title": "Niels Hagenau", "text": ""}
{"id": "3599385", "revid": "118353728", "url": "https://it.wikipedia.org/wiki?curid=3599385", "title": "Gaele Covelli", "text": "Biografia.\nFiglio di Leonardo, un piccolo commerciante, e di Giuseppina De Filippis, nel 1886 si rec\u00f2 a Napoli per fare il cameriere nella trattoria di uno zio; due anni dopo, appena sedicenne, s'iscrisse all'Accademia di Belle Arti di Napoli, divenendo allievo di Stanislao Lista e, successivamente, di Domenico Morelli.\nNel 1896 esord\u00ec alla Promotrice napoletana \"S. Rosa\" col dipinto \"\"Contadinella\", riscuotendo notevole successo.\nNel 1897 si trasfer\u00ec a Firenze, ove frequent\u00f2 lo studio di Stefano Ussi e rimanendo \"\u00e0 c\u00f4t\u00e9\" dei macchiaioli, fondendo cos\u00ec il Verismo napoletano e le tecniche della macchia. Strinse amicizia con Giovanni Fattori e si trov\u00f2 a discutere di pittura al caff\u00e8 Michelangiolo; conobbe anche Previati e Signorini, che volevano iniziarlo al Divisionismo, movimento al quale per\u00f2 egli rimase estraneo.\nNel 1898 espose \"La scuola di nudo\" e \"Patriota calabrese\"\" alla Promotrice Fiorentina (ove partecip\u00f2 ancora nel 1902), dove riscontr\u00f2 parecchi consensi per entrambe le opere esposte.\nNel 1899 vinse a Bologna il premio \"Cincinnato Baruzzi\" col bozzetto \"\"Idillio fugace\" (poi esposto nel 1900 all'Esposizione Internazionale d'arte di Parigi, e acquistato da un mecenate, il conte russo Zoubaloff), opera che cerc\u00f2 di superare il verismo morelliano per una pittura di fattura pi\u00f9 libera, ispirata a una tematica sociale. La tela definitiva \u00e8 nella Galleria d'Arte Moderna di Bologna.\nNel 1900 torn\u00f2 a Crotone, dove ebbe varie committenze per l'esecuzione di ritratti.\nNel 1901 present\u00f2 all'Esposizione Internazionale di Venezia una tela, \"Ritratto di signorina inglese\"\", poi esposta alla Biennale Calabrese d'Arte Moderna di Reggio Calabria nel 1922 (ora nella Galleria Nazionale d'Arte Moderna di Roma).\nNel 1902 fu nominato professore onorario all'Accademia di Belle Arti di Napoli e viaggi\u00f2 ed espose spesso in Calabria, in particolare a Palazzo Giusti (Crotone) e al Circolo di Cultura di Catanzaro (1903).\nNel 1905 spos\u00f2 la fiorentina Ida Tacchi, che pos\u00f2 molte volte per lui, e in particolare in due ritratti della quale, assieme ad altre opere, sono nelle sedi del municipio e del Museo Provinciale di Catanzaro.\nNel 1906 present\u00f2 l'opera \"Verso l'ignoto\" alla Mostra Nazionale di Milano; nello stesso anno dipinse \"Gioie materne\", ora nel municipio di Crotone. Nel 1907 partecip\u00f2 all'Esposizione degli Amatori e Cultori di Roma con la stessa opera, che venne acquistata da Achille Fazzari per la Ferdinandea, in Calabria.\nNel 1909 ebbe una medaglia d'oro alla 5\u00aa edizione dell'Internazionale del Lavoro di Firenze; poi lavor\u00f2 negli anni 1912 e 1915 a Londra, partecipando alla mostra della Royal Academy of Arts.\nTornato a Firenze, nel 1919 dipinse un'opera di grandi dimensioni e di ispirazione sociale, \"Fra le pazze di S. Salfi\", acquistata dalla locale amministrazione provinciale. Partecip\u00f2 poi a molte altre mostre, sia in Italia sia all'estero: Monaco, Torino, Roma, San Pietroburgo e Milano.\nNonostante la sua inesauribile vena artistica, Covelli trascur\u00f2 parecchio la sua salute, gi\u00e0 di per s\u00e9 precaria; mor\u00ec a causa di una polmonite il 22 gennaio 1932 nell'ospedale di Santa Maria Nuova di Firenze.\nFu sepolto nel cimitero di Trespiano, vicino a Firenze."}
{"id": "3599386", "revid": "767487", "url": "https://it.wikipedia.org/wiki?curid=3599386", "title": "Taranto Open 1993", "text": "Il Taranto Open 1993 \u00e8 stato un torneo di tennis giocato sulla terra battuta. \n\u00c8 stata la 7\u00aa edizione del torneo, che fa parte della categoria Tier IV nell'ambito del WTA Tour 1993. \nSi \u00e8 giocato a Taranto in Italia, dal 26 aprile al 2 maggio 1993.\nCampionesse.\nSingolare.\n Brenda Schultz ha battuto in finale Debbie Graham 7\u20136 (7\u20135), 6\u20132\nDoppio.\n Debbie Graham / Brenda Schultz hanno battuto in finale Petra Langrov\u00e1 / Mercedes Paz 6\u20130, 6\u20134"}
{"id": "3599390", "revid": "121371594", "url": "https://it.wikipedia.org/wiki?curid=3599390", "title": "Turms l'etrusco", "text": "Turms l'etrusco (titolo originale \"Turms kuolematon\") \u00e8 un romanzo dell'autore finlandese Mika Waltari, pubblicato nel 1955. \nIl libro \u00e8 stato tradotto in oltre venti lingue. In Italia \u00e8 apparso nel 1956, nella traduzione di Maria Gallone e ha avuto molte edizioni, a cura di varie case editrici.\nTrama.\nVengono descritte le avventure di Lars Turms, immortale, che nato ad Efeso nel 510 a.C. circa, si avventura alla ricerca delle proprie origini, passando attraverso la Grecia, la Sicilia, per Roma, ed arrivando infine all'Etruria."}
{"id": "3599393", "revid": "824274", "url": "https://it.wikipedia.org/wiki?curid=3599393", "title": "Belgian Open 1993", "text": "Il Belgian Open 1993 \u00e8 stato un torneo di tennis giocato sulla terra battuta. \u00c8 stata la 5\u00aa edizione del torneo, che fa parte della categoria Tier IV nell'ambito del WTA Tour 1993. Si \u00e8 giocato ad Liegi in Belgio, dal 3 al 9 maggio 1993.\nCampionesse.\nSingolare.\n Radka Bobkov\u00e1 ha battuto in finale Karin Kschwendt 6-3, 4-6, 6-2\nDoppio.\n Radka Bobkov\u00e1 / Mar\u00eda Jos\u00e9 Gaidano hanno battuto in finale Ann Devries / Dominique Monami 6-4, 2-6, 7-6"}
{"id": "3599402", "revid": "1543377", "url": "https://it.wikipedia.org/wiki?curid=3599402", "title": "Shazam (software)", "text": "Shazam \u00e8 un servizio per telefoni cellulari commerciali basato sull'identificazione musicale e sviluppato dalla Shazam Entertainment, azienda fondata nel 1999 da Chris Barton, Philip Inghelbrecht, Avery Wang e Dhiraj Mukherjee, con sede a Londra, nel Regno Unito. Apple ne ha annunciata l'acquisizione l'11 dicembre 2017.\nShazam utilizza il microfono incorporato nel telefono cellulare per catturare un breve campione di una canzone in riproduzione. Viene quindi creata un'impronta digitale acustica sulla base del campione e confrontata con un database centrale alla ricerca della somiglianza. Se viene trovata la somiglianza, sul display dell'utente vengono mostrate le informazioni sull'artista e ovviamente il titolo e il testo della canzone sullo sfondo raffigurante il frontespizio dell'album di riferimento. Nelle implementazioni di Shazam sono incorporati i collegamenti a servizi rilevanti come iTunes, YouTube, Spotify o Zune.\nA partire da settembre 2012 Shazam ha incassato 32 milioni di dollari di finanziamento.\nCaratteristiche.\nShazam offre tre tipi di applicazioni: un programma di prova gratuito, semplicemente chiamato Shazam, un programma completo a pagamento chiamato Shazam Encore e la sua versione pi\u00f9 recente chiamata (Shazam)RED, lanciata nel 2009.\nIl servizio \u00e8 stato ampliato a settembre 2012 per consentire agli utenti degli Stati Uniti di identificare musica caratteristica ed informazioni di accesso e per visualizzare le informazioni online, cos\u00ec come l'aggiunta del social networking.\nShazam Encore e (Shazam)RED.\nAlla fine del 2009 Shazam ha lanciato Shazam Encore e ha introdotto un limite di 5 canzoni (tag) al mese per la versione gratuita. Tuttavia, il limite \u00e8 stato rimosso alla fine del 2011 a seguito di una sperimentazione sui dispositivi Android, a settembre 2012, Shazam ha reintrodotto i banner che elencano le parole \"presentato da\" quando Shazam codifica spettacoli televisivi. Encore offre un facile accesso a Spotify e Pandora per la riproduzione dei brani codificati.\n(Shazam)RED \u00e8 identico a Shazam Encore per caratteristiche e prezzo (entrambi costano 5,99 Euro), ma una percentuale del costo di questa versione di Shazam Encore viene devoluto per sostenere la prevenzione contro l'AIDS, nell'ambito della campagna (Product)RED (insieme ad altri marchi come Nike, Apple, American Express, Converse). L'obiettivo della campagna \u00e8 quello di prevenire la trasmissione del virus HIV da madre a figlio entro il 2013 (il motto della campagna \u00e8 \"Fighting For An AIDS Free Generation\").\nDispositivi.\nShazam \u00e8 un'applicazione gratuita o a basso costo per alcuni dispositivi Android, BlackBerry, gli smartphone Nokia, gli Apple iPhone, i dispositivi Windows Phone e la maggior parte dei cellulari Sony Ericsson (da non confondere con il proprio TrackID di Sony Ericsson, che \u00e8 un'applicazione simile). L'applicazione \u00e8 simile sulla maggior parte dei cellulari, che a differenza del passato, la risposta non \u00e8 testuale ma il risultato viene mostrato sullo schermo completo dei dettagli su artista, album, titolo, genere, etichetta discografica, testi, miniatura della canzone o copertina dell'album, link per scaricare il brano su iTunes o sul negozio Amazon MP3. Shazam permette inoltre di accedere al video della canzone su YouTube e d\u00e0 la possibilit\u00e0 di riprodurre il brano su Apple Music o Spotify.\nFunzionamento.\nA differenza di altri servizi che permettono di identificare una canzone canticchiata, Shazam funziona analizzando il suono catturato e cercando il brano uguale sulla base di una impronta acustica in un database di oltre 11 milioni di canzoni.\nShazam identifica le canzoni confrontando l'impronta digitale dell'audio campione, basato su un grafico tempo-frequenza chiamato spettrogramma.\nShazam memorizza un catalogo di impronte audio digitali in un database. L'utente etichetta (tagga) la canzone per 10 secondi e l'applicazione crea un'impronta digitale audio basata su alcuni dei fulcri dello spettrogramma semplificato e l'area di destinazione tra loro. Questi, per ogni punto dell'area di destinazione, creano un valore che \u00e8 la combinazione della frequenza a cui si trova il punto di ancoraggio, della frequenza alla quale si trova il punto nella \"target zone\" e della differenza di tempo tra il punto in target zone e quando il punto di ancoraggio si trova nella canzone.\nUna volta creata l'impronta digitale dell'audio, Shazam inizia la ricerca di somiglianze nel database. Se vi \u00e8 una corrispondenza, l'informazione viene restituita all'utente, altrimenti viene restituito un errore.\nShazam pu\u00f2 identificare musica preregistrata trasmessa da qualsiasi sorgente, come ad esempio la radio, la televisione, il cinema o i club, a condizione che il livello di rumore di fondo non sia molto alto, per evitare che un'impronta digitale acustica venga catturata e che la canzone non venga riconosciuta nel database del software.\nStoria.\nL'azienda \u00e8 stata fondata nel 1999 da Chris Barton e Philip Inghelbrecht, studenti dell'Universit\u00e0 californiana Berkeley. Cercando uno specialista audio, trovarono Avery Wang, dottore della Stanford University. Essi ebbero difficolt\u00e0 a trovare investitori nella Silicon Valley e cos\u00ec si trasferirono a Londra, in partnership con IDG Ventures. Dhiraj Mukheriee si un\u00ec al team di fondatori in quegli anni. Da settembre 2012 Wang \u00e8 rimasto l'unico dei quattro a rimanere in azienda, Rich Riley, ex dirigente di Yahoo!, \u00e8 stato nominato Amministratore delegato nel mese di aprile 2012 per preparare l'azienda alla quotazione in borsa. Riley sostituisce Andrew Fisher, che \u00e8 stato assunto come CEO nel 2005 da Infospace, al fine di rafforzare le partnership industriali e far crescere la base di utenti.\nLa prima collaborazione fu con la Entertainment UK, che si avvicin\u00f2 per la digitalizzazione del catalogo musicale di 1.5 milioni di canzoni in cambio del permesso di creare un proprio database privato. Nel momento in cui il servizio \u00e8 cresciuto tanto da avere utenti in tutto il mondo, bisognava mantenere la sua base di dati aggiornata, per permettere all'azienda di avere rapporti con le etichette a livello globale.\nIl 3 aprile 2013, Shazam ha annunciato una partnership esclusiva con Saavn, un servizio di streaming di musica online indiano. L'accordo aggiunger\u00e0 quasi un milione di canzoni in lingue indiane al database di Shazam.\nIl 2 giugno 2014, Apple annuncia una partnership con Shazam, la quale aggiunge ad iOS una funzione di riconoscimento musicale integrata in Siri fornita direttamente da Shazam.\nIl 31 luglio 2014, invece, sul Mac App Store compare una versione desktop di Shazam compatibile con macOS. Tale versione si aggiunge a quelle gi\u00e0 presenti per Windows, Windows Phone, Android e iOS.\nL'11 dicembre 2017, Apple ha annunciato l'acquisizione della societ\u00e0 per 400 milioni di dollari.\nI primi giorni del servizio.\nIl servizio \u00e8 stato inizialmente lanciato solo nel Regno Unito nel 2002 ed era conosciuto come 2580, in quanto i clienti selezionavano lo \"shortcode\" dai loro dispositivi mobili per ottenere il riconoscimento delle canzoni. Il telefono si bloccava automaticamente dopo 30 secondi e il risultato veniva inviato all'utente sotto forma di SMS contenente il titolo della canzone e il nome dell'artista. In un secondo momento, il servizio iniziava ad inserire anche un link nel messaggio di testo, per consentire all'utente di scaricare la canzone online.\nShazam \u00e8 stato lanciato negli Stati Uniti sulla rete wireless di AT&amp;T nel 2004 in un'offerta congiunta con musicphone, un'azienda ormai defunta. Al momento del lancio, il servizio era gratuito con AT&amp;T dicendo che sarebbe costato 0.99 USD per ogni utilizzo futuro.\nNel 2006, gli utenti pagavano 0.60 sterline per chiamata oppure 4.50 sterline al mese per un utilizzo illimitato, oltre a un servizio online per tenere traccia di tutti i tag.\nApp per smartphone.\nI progressi di Shazam sono accelerati con il lancio dell'App Store di Apple. Nel giro di 18 mesi, entro dicembre 2009, Shazam \u00e8 stato scaricato 10 milioni di volte in 150 paesi per mezzo di 350 operatori di telefonia mobile. Circa l'otto per cento degli utenti ha acquistato la canzone dopo il riconoscimento operato dalla App. Nel gennaio del 2011, Apple ha annunciato che Shazam \u00e8 stata la quarta app gratuita pi\u00f9 scaricata su App Store, mentre la rivale SoundHound \u00e8 stata la prima applicazione a pagamento per gli iPad.\nShazam per iPhone 2G ha debuttato il 10 luglio 2008, con il lancio dell'App store di Apple. L'app gratuita ha semplificato il servizio consentendo all'utente di aprire iTunes per comprare direttamente il brano, solo se l'acquirente disponeva di una connessione Wi-Fi. All'epoca iTunes non permetteva il download di musica su reti 3G. Era inoltre possibile lanciare l'app di YouTube per iPhone, qualora ci fosse un video disponibile.\nNel 2008 il servizio si \u00e8 impegnato per identificare la musica classica. In quello stesso anno, Shazam \u00e8 stato lanciato sulla piattaforma Android. L'applicazione Android era collegata al MP3 store di Amazon al posto di iTunes.\nInsieme all'iPhone OS 3 nel luglio 2009, Shazam ha aggiornato la sua applicazione per includere una serie di nuove caratteristiche: l'assegnazione delle coordinate GPS al tag, l'invio del tag come \"cartoline\" agli altri utenti, consentendo a loro di acquistare la canzone e l'integrazione di Twitter.\nL'applicazione \u00e8 stata lanciata sul Windows Mobile app store nel mese di ottobre 2009 come offerta freemium, con il primo rilascio di Shazam Encore. La versione gratuita limitata a cinque tag al mese: gli utenti in genere taggavano dieci canzoni al mese. Shazam Encore, al prezzo di 3.99 Euro, ha aggiunto diverse funzionalit\u00e0 come la creazione di classifiche di popolarit\u00e0 e raccomandazioni. Encore \u00e8 approdato su iPhone nel novembre 2009.\nI primi ad adottare l'applicazione gratuita sono ancora autorizzati a taggare illimitatamente.\nGetJar, uno store di applicazioni per Android, BlackBerry e Symbian, ha aggiunto Shazam nel novembre 2010.\nNel gennaio 2011, Shazam e Spotify hanno annunciato una partnership per iOS e Android per aiutare gli utenti a identificare la musica con Shazam e acquistare brani tramite Spotify.\nMentre Shazam disponeva gi\u00e0 dei pulsanti di condivisione per Facebook e Twitter, nel marzo 2011 \u00e8 stata rilasciata un'integrazione di Facebook pi\u00f9 approfondita. Gli utenti di Shazam possono vedere ci\u00f2 che i loro amici di Facebook hanno taggato, ascoltare i brani e acquistarli.\nCon Shazam 5.0, rilasciato nel mese di aprile 2012, l'applicazione inizia l'ascolto non appena viene lanciata e pu\u00f2 richiedere un minimo di un secondo per identificare i mezzi di comunicazione. Oltre alla musica, l'app pu\u00f2 identificare i programmi televisivi e gli annunci, se abilitati su Shazam.\nNel mese di agosto 2012, Shazam ha annunciato che il servizio era stato utilizzato per etichettare cinque miliardi di canzoni, spettacoli e pubblicit\u00e0. Inoltre Shazam ha annunciato di avere oltre 225 milioni di utenti in 200 paesi nel mondo. Il mese seguente, il servizio ha affermato di avere pi\u00f9 di 250 milioni di utenti con 2 milioni di utenti attivi a settimana.\nCausa per violazione di brevetto.\nNel maggio 2009, Tune Hunter ha accusato Shazam di aver violato un proprio brevetto (US Patent n. 6941275), riguardante l'identificazione e l'acquisto di musica per un dispositivo mobile."}
{"id": "3599404", "revid": "42408985", "url": "https://it.wikipedia.org/wiki?curid=3599404", "title": "Gian Emanuele Covelli", "text": ""}
{"id": "3599405", "revid": "767487", "url": "https://it.wikipedia.org/wiki?curid=3599405", "title": "WTA German Open 1993", "text": "Il WTA German Open 1993 \u00e8 stato un torneo di tennis giocato sulla terra rossa.\n\u00c8 stata la 23\u00aa edizione del German Open, che fa parte della categoria Tier I nell'ambito del WTA Tour 1993.\nSi \u00e8 giocato al Rot-Weiss Tennis Club di Berlino in Germania dal 10 al 16 maggio 1993.\nCampionesse.\nSingolare.\n Steffi Graf ha battuto in finale Gabriela Sabatini 7-6, 2-6, 6-4\nDoppio.\n Gigi Fern\u00e1ndez / Nata\u0161a Zvereva hanno battuto in finale Debbie Graham / Brenda Schultz 6-1, 6-3"}
{"id": "3599410", "revid": "9", "url": "https://it.wikipedia.org/wiki?curid=3599410", "title": "English Premiership 1987-1988", "text": ""}
{"id": "3599412", "revid": "824274", "url": "https://it.wikipedia.org/wiki?curid=3599412", "title": "WTA Swiss Open 1993", "text": "Lo WTA Swiss Open 1993 \u00e8 stato un torneo di tennis giocato sulla terra battuta. \u00c8 stata la 26\u00aa edizione del torneo, che fa parte della categoria Tier III nell'ambito del WTA Tour 1993. Si \u00e8 giocato a Lucerna in Svizzera, dal 17 al 23 maggio 1993.\nCampionesse.\nSingolare.\n Lindsay Davenport ha battuto in finale Nicole Bradtke 6\u20131, 4\u20136, 6\u20132\nDoppio.\n Mary Joe Fern\u00e1ndez / Helena Sukov\u00e1 hanno battuto in finale Lindsay Davenport / Marianne Werdel 6\u20132, 6\u20134"}
{"id": "3599422", "revid": "287204", "url": "https://it.wikipedia.org/wiki?curid=3599422", "title": "Internationaux de Strasbourg 1993", "text": "L'Internationaux de Strasbourg 1993 \u00e8 stato un torneo di tennis giocato sulla terra rossa.\n\u00c8 stata la 7\u00aa edizione del Internationaux de Strasbourg, che fa parte della categoria Tier III nell'ambito del WTA Tour 1993. Si \u00e8 giocato a Strasburgo in Francia, dal 17 al 23 maggio 1993.\nCampionesse.\nSingolare.\n Naoko Sawamatsu ha battuto in finale Judith Wiesner 4-6, 6-1, 6-3\nDoppio.\n Shaun Stafford / Andrea Temesv\u00e1ri hanno battuto in finale Jill Hetherington / Kathy Rinaldi Stunkel 6-7, 6-3, 6-4"}
{"id": "3599423", "revid": "1543377", "url": "https://it.wikipedia.org/wiki?curid=3599423", "title": "Stropharia rugosoannulata", "text": "Stropharia rugosoannulata Farl. ex Murrill 1922, \u00e8 un fungo agarico appartenente alla famiglia delle Strophariaceae presente in Europa e Nord America, ed introdotto anche in Nuova Zelanda.\nContrariamente alla maggior parte dei funghi del genere \"Stropharia\", \u00e8 un fungo considerato commestibile e coltivato commercialmente soprattutto all'estero. \u00c8 presente nella lista dei funghi commercializzabili in Italia.\nIl carpoforo pu\u00f2 crescere fino a 20 cm di altezza, ed il cappello, di colore rosso-vino, che si schiarisce con l'et\u00e0, pu\u00f2 arrivare fino a 30 cm di diametro, tant'\u00e8 che all'estero, nei luoghi in cui \u00e8 popolare, \u00e8 chiamato anche \"fungo godzilla\". Le lamelle sono inizialmente pallide, poi grigie, ed infine violacee-marroni. La carne \u00e8 bianca, e l'alto gambo \u00e8 circondato da un anello rugoso, da cui l'origine del nome.\nCresce gregario su residui legnosi in Estate ed Autunno, in boschi di latifoglie, spesso su terreno sabbioso. Descritto come molto saporito da molti autori, la Stropharia rugosoannulata \u00e8 facilmente coltivabile su di un substrato simile a quello su cui cresce in natura.\nNel libro di Paul Stamets \"Mycelium Running\", uno studio condotto da Christiane Pischl ha mostrato che la Stropharia rugosoannulata pu\u00f2 essere coltivata molto bene sullo stesso terreno del mais.\nUno studio del 2006, pubblicato sulla rivista \"Applied and Environmental Microbiology\", ha dimostrato che la Stropharia rugosoannulata ha la capacit\u00e0 di attaccare il nematode \"Panagrellus redivivus\"; il fungo produce cellule spinose chiamate acanthocytes che sono in grado di immobilizzare e digerire i nematodi. Vedere anche funghi carnivori."}
{"id": "3599425", "revid": "287204", "url": "https://it.wikipedia.org/wiki?curid=3599425", "title": "Nuoto ai Campionati mondiali di nuoto 2011 - 50 metri rana femminili", "text": "Le qualifiche per la semifinale si sono svolte la mattina del 30 luglio 2011, mentre la semifinale si \u00e8 svolta la sera dello stesso giorno. La finale, invece, si \u00e8 svolta la sera del 31 luglio 2011.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nNel corso della competizione non sono stati migliorati record."}
{"id": "3599427", "revid": "92723", "url": "https://it.wikipedia.org/wiki?curid=3599427", "title": "Real Bas\u00edlica di Sant'Isidoro", "text": "La Real Collegiata Basilica di Sant'Isidoro o, semplicemente, Sant'Isidoro di Le\u00f3n, \u00e8 una basilica minore cattolica situata nella citt\u00e0 di Le\u00f3n, in Spagna, dedicata a Isidoro di Siviglia, le cui spoglie sono qui conservate. Risalente al periodo tra XI e XII secolo, si tratta di uno dei maggiori esempi di architettura romanica del paese e ospita il Pantheon dei Re di Le\u00f3n."}
{"id": "3599429", "revid": "446353", "url": "https://it.wikipedia.org/wiki?curid=3599429", "title": "Antonio Navarra", "text": "Biografia.\n\u00c8 considerato tra i maggiori esponenti in Diritto del Lavoro, Diritto Pubblico. Giurista esperto in Diritto del Lavoro, inizi\u00f2 la carriera di docente universitario nel 1926 a Genova, insegnando Diritto Pubblico presso l'Istituto Superiore di Economia e Commercio.\nDal 1930 fu docente presso l'Universit\u00e0 di Napoli \"Federico II\". Ha ricevuto inoltre varie onorificenze sia dal mondo accademico che civile. \nFu delegato governativo all'ONU e rappresent\u00f2 l'Italia nelle conferenze internazionali di studi sociali a Genova, Parigi, Stoccolma e Londra; fu vicepresidente della Commissione per il lavoro nel Ministero della Costituente e presidente dell'Accademia Italiana di Scienze Morali e Politiche.\nDal 1954 al 1963 fu Preside della facolt\u00e0 di Giurisprudenza presso l'Ateneo napoletano, ove fu anche investito della carica di Professore Emerito.\nIn suo onore gli sono stati dedicati una strada nella sua citt\u00e0 natale ed una biblioteca, donata dalla figlia AnnaMaria Navarra Mercurio, presso il seminario di studi alla facolt\u00e0 di Giurisprudenza dell'Universit\u00e0 Federico II di Napoli, di cui fu il fondatore."}
{"id": "3599430", "revid": "287204", "url": "https://it.wikipedia.org/wiki?curid=3599430", "title": "DFS Classic 1993", "text": "Il DFS Classic 1993 \u00e8 stato un torneo di tennis giocato sull'erba.\n\u00c8 stata la 12\u00aa edizione del DFS Classic, che fa parte della categoria Tier III nell'ambito del WTA Tour 1993.\nSi \u00e8 giocato al Edgbaston Priory Club a Birmingham in Inghilterra, dal 7 al 13 giugno 1993.\nCampionesse.\nSingolare.\n Lori McNeil ha battuto in finale Zina Garrison 6\u20134, 2\u20136, 6\u20133\nDoppio.\n Lori McNeil / Martina Navr\u00e1tilov\u00e1 hanno battuto in finale Pam Shriver / Elizabeth Smylie 6-3, 6-4"}
{"id": "3599431", "revid": "42409245", "url": "https://it.wikipedia.org/wiki?curid=3599431", "title": "Fabrizio Maria Corona", "text": ""}
{"id": "3599435", "revid": "203463", "url": "https://it.wikipedia.org/wiki?curid=3599435", "title": "La difesa di Luzin (film)", "text": ""}
{"id": "3599436", "revid": "599013", "url": "https://it.wikipedia.org/wiki?curid=3599436", "title": "John Babcock", "text": "Si arruol\u00f2 nell'estate del 1916 nel corpo di spedizione canadese.\nInviato in Inghilterra entr\u00f2 nel \"Battaglione dei Giovani Soldati\", un battaglione di 1.300 persone di cui 1/3 impegnato in battaglia.\nBabcock ebbe un ruolo determinante nell'incoraggiamento delle truppe e nella preparazione al combattimento, ma non scese mai sul campo di battaglia.\nVisse poi a Spokane, nello stato di Washington. Mor\u00ec all'et\u00e0 di 109 anni il 18 febbraio 2010."}
{"id": "3599437", "revid": "110157", "url": "https://it.wikipedia.org/wiki?curid=3599437", "title": "Marco il romano", "text": "Marco il romano (titolo originale \"Valtakunnan salaisuus\") \u00e8 un romanzo epistolare dell'autore finlandese Mika Waltari, pubblicato nel 1959. Il romanzo \u00e8 la prima delle due parti della storia di Marco e Lauso, di cui il romanzo \"Lauso il cristiano\" rappresenta la seconda parte.\n\"Marco il romano\" descrive le avventure del patrizio romano Marco, che lasciando Roma all'apice del suo splendore sotto Tiberio, arriva a Gerusalemme nei giorni della crocifissione di Cristo. Venuto a sapere che uno dei tre crocifissi \u00e8 a capo di una setta religiosa accusata di rivolta, Marco si incuriosisce di questa setta, convincendosi della resurrezione di Cristo e arrivando a convertirsi."}
{"id": "3599438", "revid": "1305772", "url": "https://it.wikipedia.org/wiki?curid=3599438", "title": "Sentiero Bonacossa", "text": ""}
{"id": "3599440", "revid": "287204", "url": "https://it.wikipedia.org/wiki?curid=3599440", "title": "International Women's Open 1993", "text": "L'International Women's Open 1993 \u00e8 stato un torneo di tennis giocato sull'erba. \u00c8 stata la 19\u00aa edizione del \"torneo di Eastbourne\", che fa parte della categoria Tier II nell'ambito del WTA Tour 1993. Si \u00e8 giocato al Devonshire Park Lawn Tennis Club di Eastbourne in Inghilterra, dal 14 al 19 giugno 1993.\nCampionesse.\nSingolare.\n Martina Navr\u00e1tilov\u00e1 ha battuto in finale Miriam Oremans 2\u20136, 6\u20132, 6\u20133\nDoppio.\n Gigi Fern\u00e1ndez / Nata\u0161a Zvereva hanno battuto in finale Jana Novotn\u00e1 / Larisa Neiland 2-6, 7-5, 6\u20131"}
{"id": "3599444", "revid": "1573940", "url": "https://it.wikipedia.org/wiki?curid=3599444", "title": "Varanus caerulivirens", "text": "Il varano turchese (Varanus caerulivirens ) \u00e8 una specie della famiglia dei Varanidi originaria dell'isola indonesiana di Halmahera, la pi\u00f9 grande delle Molucche.\nDescrizione.\nQuesta specie \u00e8 prevalentemente di colore nero-marrone e marrone-grigiastro, con alcuni disegni turchesi. Il ventre \u00e8 giallastro chiaro o turchese, con disegni nerastri. La gola e le parti inferiori del collo sono per lo pi\u00f9 giallastre. \"V. caerulivirens\" pu\u00f2 raggiungere i 110\u00a0cm di lunghezza.\nDistribuzione e habitat.\n\"V. caerulivirens\" vive unicamente in una localit\u00e0 della costa orientale di Halmahera, dove coabita con altre due specie di varano, \"V. indicus\" e \"V. yuwonoi\". Studi recenti ne hanno indicato la presenza anche lungo i corsi d'acqua della costa occidentale dell'isola e, forse, sulla vicina isola di Morotai.\nCreatura prevalentemente arboricola, se la cava benissimo anche in ambienti semi-acquatici, come le paludi di mangrovie.\nBiologia.\nLa dieta di \"V. caerulivirens\" \u00e8 costituita prevalentemente da crostacei, scorpioni, cavallette e rane."}
{"id": "3599446", "revid": "287204", "url": "https://it.wikipedia.org/wiki?curid=3599446", "title": "Internazionali Femminili di Palermo 1993", "text": "Gli Internazionali Femminili di Palermo 1993 sono stati un torneo femminile di tennis giocato sulla terra battuta.\n\u00c8 la 6\u00aa edizione degli Internazionali Femminili di Palermo, che fa parte della categoria Tier IV nell'ambito del WTA Tour 1993. Si \u00e8 giocato a Palermo in Italia, dal 5 all'11 luglio 1993.\nCampionesse.\nSingolare.\n Radka Bobkov\u00e1 ha battuto in finale Mary Pierce 6\u20133, 6\u20132\nDoppio.\n Karin Kschwendt / Natal'ja Medvedeva hanno battuto in finale Silvia Farina Elia / Brenda Schultz 6\u20134, 7\u20136"}
{"id": "3599452", "revid": "767487", "url": "https://it.wikipedia.org/wiki?curid=3599452", "title": "WTA Austrian Open 1993", "text": "Il WTA Austrian Open 1993 \u00e8 stato un torneo di tennis giocato sulla terra battuta. \u00c8 stata la 21\u00aa edizione del torneo, che fa parte della categoria Tier III nell'ambito del WTA Tour 1993. Si \u00e8 giocato a Kitzb\u00fchel in Austria, dal 12 al 18 luglio 1993.\nCampionesse.\nSingolare.\n Anke Huber ha battuto in finale Judith Wiesner 6\u20134, 6\u20131\nDoppio.\n Fang Li / Dominique Monami hanno battuto in finale Maja Muri\u0107 / Pavlina Rajzlova 6\u20132, 6\u20131"}
{"id": "3599458", "revid": "287204", "url": "https://it.wikipedia.org/wiki?curid=3599458", "title": "Nuoto ai Campionati mondiali di nuoto 2011 - 50 metri stile libero femminili", "text": "Le qualifiche per la semifinale si sono svolte la mattina del 30 luglio 2011, mentre la semifinale si \u00e8 svolta la sera dello stesso giorno. La finale, invece, si \u00e8 svolta la sera del 31 luglio 2011.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nNel corso della competizione non sono stati migliorati record."}
{"id": "3599459", "revid": "1543377", "url": "https://it.wikipedia.org/wiki?curid=3599459", "title": "Prague Open 1993", "text": "Il Prague Open 1993 \u00e8 stato un torneo di tennis giocato sulla terra battuta. \n\u00c8 stata la 2\u00aa edizione del torneo, che fa parte della categoria Tier IV nell'ambito del WTA Tour 1993.\nSi \u00e8 giocato al I. Czech Lawn Tennis Club di Praga in Repubblica Ceca, dal 12 al 18 luglio 1993.\nCampionesse.\nSingolare.\n Natal'ja Medvedeva ha battuto in finale Meike Babel 6\u20133, 6\u20132\nDoppio.\n In\u00e9s Gorrochategui / Patricia Tarabini hanno battuto in finale Laura Golarsa / Caroline Vis 6\u20132, 6\u20131"}
{"id": "3599460", "revid": "599013", "url": "https://it.wikipedia.org/wiki?curid=3599460", "title": "Bakir Be\u0161irevi\u0107", "text": ""}
{"id": "3599462", "revid": "72396", "url": "https://it.wikipedia.org/wiki?curid=3599462", "title": "Shazam Entertainment", "text": ""}
{"id": "3599464", "revid": "767487", "url": "https://it.wikipedia.org/wiki?curid=3599464", "title": "Puerto Rico Open 1993", "text": "Il Puerto Rico Open 1993 \u00e8 stato un torneo di tennis giocato sul cemento. \u00c8 stata l'11\u00aa edizione del torneo, che fa parte della categoria Tier IV nell'ambito del WTA Tour 1993. Si \u00e8 giocato a San Juan, in Porto Rico, dal 26 luglio al 1\u00ba agosto 1993.\nCampionesse.\nSingolare.\n Linda Harvey-Wild ha battuto in finale Ann Grossman 6\u20133, 5\u20137, 6\u20133\nDoppio.\n Debbie Graham / Ann Grossman hanno battuto in finale Gigi Fern\u00e1ndez / Rennae Stubbs 5\u20137, 7\u20135, 7\u20135"}
{"id": "3599467", "revid": "287204", "url": "https://it.wikipedia.org/wiki?curid=3599467", "title": "U.S. Women's Hard Court Championships 1993", "text": "L'U.S. Women's Hard Court Championships 1993 \u00e8 stato un torneo di tennis giocato sul cemento.\n\u00c8 stata la 28\u00aa edizione del torneo, che fa parte della categoria Tier II nell'ambito del WTA Tour 1993.\nSi \u00e8 giocato a Stratton Mountain negli Stati Uniti, dal 26 luglio al 1\u00ba agosto 1993.\nCampionesse.\nSingolare.\n Conchita Mart\u00ednez ha battuto in finale Zina Garrison 6\u20133, 6\u20132\nDoppio.\n Elizabeth Sayers-Smylie / Helena Sukov\u00e1 hanno battuto in finale Manuela Maleeva-Fragniere / Mercedes Paz 6\u20131, 6\u20132"}
{"id": "3599481", "revid": "287204", "url": "https://it.wikipedia.org/wiki?curid=3599481", "title": "Nuoto ai Campionati mondiali di nuoto 2011 - 50 metri dorso maschili", "text": "Le qualifiche per la semifinale si sono svolte la mattina del 30 luglio 2011, mentre la semifinale si \u00e8 svolta la sera dello stesso giorno. La finale, invece, si \u00e8 svolta la sera del 31 luglio 2011.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nNel corso della competizione non sono stati migliorati record."}
{"id": "3599484", "revid": "729019", "url": "https://it.wikipedia.org/wiki?curid=3599484", "title": "Courage League 1987-1988", "text": "La Courage League 1987-1988 fu la prima edizione di una vera e propria lega nazionale per il Rugby a 15 inglese e funse da predecessore per quella che oggi \u00e8 nota come English Premiership.\nAlle squadre venne lasciato il compito di organizzare gli incontri tra di loro e non fu previsto un calendario vero e proprio. Lo schema di punteggio adottato prevedeva 4 punti per la vittoria, 2 per il pareggio e 1 per la sconfitta. Quasi tutte le squadre disputarono 11 incontri anche se alcune si fermarono a 10.\nI Leicester Tigers finirono in cima alla classifica laureandosi campioni. Coventry e Sale vennero retrocesse, quest'ultima dopo aver perso tutti e 11 gli incontri. Rosslyn Park e Liverpool St Helens vennero promosse dalla seconda divisione e parteciparono alla seconda edizione della Courage League 1988-1989."}
{"id": "3599486", "revid": "729019", "url": "https://it.wikipedia.org/wiki?curid=3599486", "title": "East West Bank Classic 1993", "text": "L'East West Bank Classic 1993 \u00e8 stato un torneo di tennis giocato sul cemento.\n\u00c8 stata la 20\u00aa edizione del torneo, che fa parte della categoria Tier II nell'ambito del WTA Tour 1993.\nSi \u00e8 giocato a Manhattan Beach vicino a Los Angeles negli Stati Uniti, dal 9 al 15 agosto 1993.\nCampionesse.\nSingolare.\n Martina Navr\u00e1tilov\u00e1 ha battuto in finale Arantxa S\u00e1nchez Vicario 7-5, 7-6(4)\nDoppio.\n Arantxa S\u00e1nchez Vicario / Helena Sukov\u00e1 hanno battuto in finale Gigi Fern\u00e1ndez / Nata\u0161a Zvereva 7-6(3), 6-3"}
{"id": "3599489", "revid": "111725757", "url": "https://it.wikipedia.org/wiki?curid=3599489", "title": "Moussa Sene Absa", "text": "Biografia.\nNasce nel 1958 a Dakar (Senegal), dove compie gli studi primari e secondari. Nel 1987 si diploma in cinema a Parigi.\nDal 1985 al 1986 \u00e8 attore teatrale nella compagnia del Th\u00e9\u00e0tre en Spirale di Dakar, e poi si dedica al cinema, interpretando \"Espionne et tais-toi\" di Claude Boissol, \"Black\" di Christian Lara e \"P\u00e9rigord Noir\" di Nicolas Ribowski, e scrivendo anche alcune sceneggiature. Un suo testo, \"Les enfants de Dieu\" \u00e8 premiato al Festival del cinema Francofono di Fort-de-France (Martinica), nel 1987. Nel 1988 realizza il cortometraggio \"Le prix du mensonge\", la sua prima opera da regista. Con \"Tableau ferraille\" diventa regista di fama internazionale. \"Madame brouette\" vince numerosi premi tra cui il premio Mae (Ministero Affari Esteri) al Festival del Cinema Africano di Milano 2003."}
{"id": "3599490", "revid": "767487", "url": "https://it.wikipedia.org/wiki?curid=3599490", "title": "Nichirei International Open 1993", "text": "Il Nichirei International Championships 1993 \u00e8 stato un torneo di tennis giocato sul cemento. \u00c8 stata la 16\u00aa edizione del torneo, che fa parte della categoria Tier II nell'ambito del WTA Tour 1993. Si \u00e8 giocato a Ariake Coliseum di Tokyo in Giappone dal 20 al 26 settembre 1993.\nCampionesse.\nSingolare.\n Amanda Coetzer ha battuto in finale Kimiko Date 6\u20133, 6\u20132\nDoppio.\n Lisa Raymond / Chanda Rubin hanno battuto in finale Amanda Coetzer / Linda Wild 6\u20134, 6\u20131"}
{"id": "3599494", "revid": "834", "url": "https://it.wikipedia.org/wiki?curid=3599494", "title": "St. Peter Ording", "text": ""}
{"id": "3599496", "revid": "767487", "url": "https://it.wikipedia.org/wiki?curid=3599496", "title": "Sparkassen Cup 1993", "text": "Lo Sparkassen Cup 1993 \u00e8 stato un torneo femminile di tennis giocato sul sintetico indoor. \u00c8 stata la 4\u00aa edizione del torneo, che fa parte della categoria Tier II nell'ambito del WTA Tour 1993. Si \u00e8 giocato a Lipsia in Germania, dal 27 settembre al 3 ottobre 1993.\nCampionesse.\nSingolare.\n Steffi Graf ha battuto in finale Jana Novotn\u00e1 6\u20132, 6\u20130\nDoppio.\n Nata\u0161a Zvereva / Gigi Fern\u00e1ndez hanno battuto in finale Larisa Neiland / Jana Novotn\u00e1 6-3 6-2"}
{"id": "3599498", "revid": "287204", "url": "https://it.wikipedia.org/wiki?curid=3599498", "title": "Dlhe Straze", "text": ""}
{"id": "3599508", "revid": "1341034", "url": "https://it.wikipedia.org/wiki?curid=3599508", "title": "Padiglione del Sale", "text": "Il padiglione del Sale (noto anche come \"Magazzini del Sale\" o \"Padiglione Nervi\") \u00e8 un edificio situato a Cagliari, progettato dall'ingegnere Pierluigi Nervi.\nCostruito negli anni cinquanta, era destinato allo stoccaggio del sale delle saline di Molentargius prima dell'imbarco; infatti l'edificio si trova in riva al mare. Attualmente si ritrova inutilizzato all'interno del \"Parco del Nervi\" di Cagliari, gestito dall'autorit\u00e0 portuale.\nStoria.\nIl padiglione \u00e8 stato costruito tra il 1955 ed il 1958 all'interno del porto di Cagliari, nel molo che da sul canale. Dopo la chiusura delle saline, l'edificio \u00e8 stato completamente abbandonato.\nDal 2011 l'autorit\u00e0 portuale lanci\u00f2 un progetto di messa in sicurezza e recupero del padiglione. A seguito di un concorso di idee, nel 2014 si ipotizz\u00f2 di riconvertire l'area circostante il padiglione a parco. Completato nel 2021, il \"Parco del Nervi\", circonda completamente il padiglione. \nDescrizione.\nL'edificio presenta una pianta rettangolare costituita da ampie volte paraboliche in cemento armato, realizzate grazie alle possibilit\u00e0 strutturali dell'ossatura dei pilastri in cemento armato, che poggiano su grandi sostegni laterali."}
{"id": "3599509", "revid": "253269", "url": "https://it.wikipedia.org/wiki?curid=3599509", "title": "Robert Helpmann", "text": "Biografia.\nLe origini.\nRobert Murrauy Helpman nacque nell'Australia Meridionale il 9 aprile 1909. Venne educato al Prince Alfred College di Adelaide e fin da ragazzo mostr\u00f2 una viva propensione per la danza, una passione abbastanza inusuale per un bambino che viveva nell'Australia degli anni venti. Robert era scuro di capelli, pallido e con grandi occhi scuri, era anche il maggiore di altri due fratelli, una ragazza, Sheila, e Maxwell, che lo seguirono nel mondo dello spettacolo diventando attori.\nLa prima parte della carriera.\nNel 1926 si un\u00ec al tour della compagnia della ballerina russa Anna Pavlovna Pavlova. L'artefice di questo incontro fu il padre di Robert che, trovandosi in viaggio d'affari a Melbourne incontr\u00f2 la danzatrice e fece in modo di farle conoscere il figlio. A questo periodo risale anche il cambio di cognome da \"Helpman\" a Helpmann\": vi sono numerose versioni del motivo di questa scelta, una vuole che Anna Pavlovna Pavlova, appassionata di numerologia, non approvasse quel nome di tredici lettere.\nNel 1927, Helpmann inizi\u00f2 a danzare ad un livello professionistico, ma le occasioni per emergere in Australia erano piuttosto limitate. Nel 1930 lavor\u00f2 nella produzione dell'operetta \"The Blue Moon\" di J. C. Williamson e poi in uno spettacolo di rivista di Hugh D. McIntosh dove venne indicato in cartellone come \"Bobby Helpman burlesque dancer\". Nel 1932 coreograf\u00f2 il burlesque \"Business a la Russe\" e l'anno seguente vol\u00f2 a Londra per studiare danza con Ninette de Valois presso il Royal Ballet. In quell'occasione ebbe la possibilit\u00e0 di danzare in \"Copp\u00e9lia\" e di studiare con il ballerino Anton Dolin. La trasferta londinese mise in mostra la sua bravura e presto divenne il principale ballerino del Royal Ballet, con cui rimase per la gran parte della sua carriera, e pot\u00e9 lavorare con professioniste del calibro di Margot Fonteyn, con cui danz\u00f2 in diversi spettacoli coreografati da Frederick Ashton, compreso il numero delle sorellastre nel balletto ispirato a Cenerentola del 1948.\nNel 1939 interpret\u00f2 Prince Charming in \"La bella addormentata\" con la Fonteyn al Sadler's Wells Theatre per il Royal Opera House, Covent Garden di Londra. Helpmann lavor\u00f2 per diversi anni con la Fonteyn e nel 1949 i due portarono negli Stati Uniti il balletto \"La bella addormentata\" ed il tour fu un grande successo.\nIl passaggio alla coreografia e al cinema.\nPassati i 40 anni, la carriera di ballerino di Robert arriv\u00f2 a una naturale conclusione ed egli inizi\u00f2 quindi a fare il coreografo e l'attore. Produsse balletti da lui coreografati, fra cui si ricordano \"Comus\" (1942), \"Hamlet\" (1942), \"The Birds\" (1942), \"Miracle in the Gorbals\" (1944), \"Adams Zero\" (1946), \"Caravan \"(1946) ed \"Elektra\" (1963). In quegli anni continu\u00f2 saltuariamente a danzare esibendosi all'Old Vic e allo \"Stratford Shakespeare Festival\" in Canada nel ruolo di Amleto.\nNel 1944 cominci\u00f2 a recitare per il cinema, sebbene spesso in ruoli minori; fra i suoi film si ricordano\" Scarpette rosse\" (1948), di cui cur\u00f2 le coreografie,\" Volo senza ritorno\" (1942) e \"55 giorni a Pechino\" (1963).\nIl lavoro in Australia.\nIl 1965 segn\u00f2 il suo ritorno in patria come co-direttore del The Australian Ballett dando un grande impulso allo sviluppo del balletto in Australia al fianco dell'ex-ballerina Peggy Van Praagh fino al 1974, anno in cui assunse la piena direzione che tenne fino al 1976. Per l'Australian Ballett produsse e diresse diversi balletti fra cui \"Yugen\" (1965), \"Elektra\" (1967), un rifacimento della sua opera pensata per il Royal Ballet, \"Sun Music\" (1968), \"Perisynthyon \"(1974) e \"La vedova allegra\" (1975). Con l'operetta di Franz Leh\u00e1r si era gi\u00e0 confrontato in passato, avendola danzata negli anni '30.\nNel 1981, Robert lavor\u00f2 per l'Australian Opera dirigendo l\"'Alcina\" di Georg Friedrich H\u00e4ndel. Nel 1983, in occasione del suo sessantesimo anniversario di lavoro nel teatro, dirige il \"Romeo e Giulietta\"di Gounod che viene rappresentato alla Sydney Opera House. Nello stesso anno ha la parte, nel teatro tradizionale, del protagonista Alfred Douglas nel dramma, esordiente, \"The Cobra\" ad opera di Justin Fleming.\nVita privata.\nHelpmann incontr\u00f2, nel 1938, Micheal Benthall (1919-1974), un giovane attore di dieci anni pi\u00f9 giovane di lui, con il quale ebbe una relazione che dur\u00f2 fino alla morte di Michael, avvenuta nel 1974. Robert mor\u00ec il 28 settembre del 1986, venne cremato e le sue ceneri disperse a Melbourne. In suo onore venne creata la Helpmann Academy nel 1994. Su di lui \u00e8 stata scritta anche un'opera teatrale \"Lyrebird (Tales of Helpmann)\" che ha esordito nel 2009."}
{"id": "3599518", "revid": "287204", "url": "https://it.wikipedia.org/wiki?curid=3599518", "title": "Isaac Arnauld", "text": "Biografia.\nIsaac Arnauld, signore di Corbeville, nato nel 1566, deceduto nel 1617, era un membro della grande \"Famiglia\" Arnauld che annovera durante il XVII secolo molte personalit\u00e0 rimarchevoli del Giansenismo. \nEra fratello minore di Antoine Arnauld (1560-1619), Avvocato generale e Consigliere di Stato sotto Enrico IV.\nFu lui stesso nominato Intendant des finances del Regno di Francia da Massimiliano di B\u00e9thune duca di Sully. Enrico IV di Francia voleva farlo Surintendant des finances (Sovrintendente alle Finanze) poco prima della sua morte. \nHa formato all'amministrazione finanziaria suo nipote Robert Arnauld d'Andilly.\nFece costruire l'h\u00f4tel de Gu\u00e9men\u00e9, attualmente place des Vosges. \nMadeleine de Scud\u00e9ry e Robert Arnauld d'Andilly hanno descritto la sua figura nelle loro opere.\nSuo figlio, chiamato ugualmente Isaac Arnauld, fece una carriera militare prestigiosa."}
{"id": "3599519", "revid": "729019", "url": "https://it.wikipedia.org/wiki?curid=3599519", "title": "Courage League 1988-1989", "text": "La Courage League 1988-1989 fu la seconda edizione della lega nazionale di rugby a 15 inglese.\nDa questa edizione la RFU si assunse il compito di allocare dei sabati per lo svolgimento delle gare e di stilare un calendario. Lo schema di punteggio adottato prevedeva 2 punti per la vittoria, 1 per il pareggio e 0 per la sconfitta.\nIl Bath Rugby conquist\u00f2 il suo primo titolo. Waterloo e Liverpool-St Helens vennero retrocesse. Bedford e Saracens vennero promosse dalla seconda divisione e parteciparono alla Courage League 1989-1990."}
{"id": "3599526", "revid": "767487", "url": "https://it.wikipedia.org/wiki?curid=3599526", "title": "Quentin Durward", "text": "Quentin Durward \u00e8 un romanzo storico di Walter Scott, pubblicato per la prima volta (in tre volumi) nel 1823.\nBasato su fatti storici realmente avvenuti, l'assedio di Liegi e l'assassinio del vescovo Luigi di Borbone (avvenuto nel 1482 ma anticipato di qualche anno per esigenze narrative), il romanzo, che vede come protagonista la figura inventata dell'arciere scozzese Quentin Durward, secondo l'autore doveva rappresentare la lotta tra il sistema del feudalesimo, ormai declinante, e il sorgere delle moderne monarchie nazionali, simboleggiate dal re di Francia Luigi XI.\nTrama.\nAl centro del romanzo vi \u00e8 la rivalit\u00e0 fra Luigi XI e Carlo il Temerario, duca di Borgogna, in lotta per il possesso della ricca citt\u00e0 di Liegi. Luigi incita gli abitanti a ribellarsi contro il vescovo, Luigi di Borbone, alleato e cugino di Carlo. Guidati dall'alleato di re Luigi, Guillaume de La Marck, soprannominato \"il Cinghiale delle Ardenne\", la folla attacca il castello dell'arcivescovo, che viene assassinato da La Marck.\nPer sviare da s\u00e9 i sospetti e far mostra di buona fede, al momento dell'omicidio Luigi XI si trova con Carlo a P\u00e9ronne. Appresa la morte del cugino, tuttavia, Carlo lo accusa di esserne il mandante e lo fa imprigionare. Il re per\u00f2 riesce a discolparsi dalle accuse e viene liberato.\nAl suo servizio si trova un giovane mercenario e arciere scozzese, Quentin Durward, fuggito dalla sua patria dopo che la sua famiglia era stata massacrata da un clan rivale. Nel frattempo, la contessa Isabelle de Croye, promessa in sposa da Carlo al suo vassallo Campo Basso, fugge e cerca rifugio presso Luigi; costui progetta a sua volta di darla in moglie a La Marck e, col pretesto di farla mettere sotto la protezione del principe arcivescovo, la fa condurre a Liegi, scortata dal fedele Durward, col segreto proposito che, lungo la strada, essi siano attaccati dagli uomini di La Marck: Quentin Durward per\u00f2 si innamora della donna e manda a monte il piano. A P\u00e9ronne, dopo che Carlo ha senza successo offerto la mano di Isabelle al duca di Orl\u00e9ans, erede al trono di Francia, egli la promette a colui che gli porter\u00e0 la testa di La Marck: Quentin Durward, aiutato dallo zio Ludovic Lesley, riesce nell'impresa e pu\u00f2 cos\u00ec sposare Isabelle."}
{"id": "3599533", "revid": "42410363", "url": "https://it.wikipedia.org/wiki?curid=3599533", "title": "Menesseno (dialogo)", "text": ""}
{"id": "3599536", "revid": "9", "url": "https://it.wikipedia.org/wiki?curid=3599536", "title": "English Premiership 1988-1989", "text": ""}
{"id": "3599542", "revid": "287204", "url": "https://it.wikipedia.org/wiki?curid=3599542", "title": "Carlos Isola", "text": ""}
{"id": "3599544", "revid": "124123", "url": "https://it.wikipedia.org/wiki?curid=3599544", "title": "Bill Pilczuk", "text": ""}
{"id": "3599546", "revid": "435288", "url": "https://it.wikipedia.org/wiki?curid=3599546", "title": "Syrio Forel", "text": ""}
{"id": "3599547", "revid": "3831", "url": "https://it.wikipedia.org/wiki?curid=3599547", "title": "Gaetano Ruffo", "text": ""}
{"id": "3599549", "revid": "793215", "url": "https://it.wikipedia.org/wiki?curid=3599549", "title": "Mystery Disc", "text": "Mystery Disc \u00e8 un album compilation di rarit\u00e0 del musicista statunitense Frank Zappa. La raccolta \u00e8 stata pubblicata in CD nel 1998, riunendo su unico disco i brani che erano originariamente stati pubblicati su due vinili separati e inclusi come bonus nel cofanetto \"Old Masters\", pubblicato in tre volumi dal 1985 al 1987. (I \"Mystery Disc\" erano presenti solo nel primo e nel secondo volume). Il CD omette due tracce rispetto alla versione nel box set, \"Why Don'tcha Do Me Right?\" e \"Big Leg Emma\", entrambe incluse nella ristampa in formato CD di \"Absolutely Free\" (1967).\nI brani presenti nel \"Mystery Disc\" coprono le prime fasi della carriera di Zappa, e risalgono ad un periodo databile tra il 1962 e il 1969. Alcune delle prime tracce, come \"I Was a Teen-Age Malt Shop\", \"The Birth of Captain Beefheart\" e \"Metal Man Has Won His Wings\", furono tutte registrate nel 1964 con Captain Beefheart alla voce. \"Metal Man Has Won His Wings\" vede Beefheart leggere il testo della canzone prendendolo direttamente da un annuncio presente all'interno di un fumetto.\nTracce.\nTutti i brani sono opera di Frank Zappa, eccetto dove indicato.\nLe tracce erano cos\u00ec divise nei due \"Mystery Disc\" inclusi nel box set originale:"}
{"id": "3599551", "revid": "287204", "url": "https://it.wikipedia.org/wiki?curid=3599551", "title": "Pionieri", "text": ""}
{"id": "3599552", "revid": "767487", "url": "https://it.wikipedia.org/wiki?curid=3599552", "title": "Io confesso (Grisham)", "text": "Io confesso (\"The Confession\") \u00e8 un romanzo di John Grisham, pubblicato nel 2010. Narra la storia di un'ingiusta condanna a morte di un ragazzo nero di Slone, cittadina immaginaria del Texas."}
{"id": "3599553", "revid": "110157", "url": "https://it.wikipedia.org/wiki?curid=3599553", "title": "Sapporo Open", "text": "Il Sapporo Open \u00e8 stato un torneo femminile di tennis che si disputava a Sapporo in Giappone su campi in sintetico indoor."}
{"id": "3599558", "revid": "88740", "url": "https://it.wikipedia.org/wiki?curid=3599558", "title": "Io confesso", "text": ""}
{"id": "3599563", "revid": "1543377", "url": "https://it.wikipedia.org/wiki?curid=3599563", "title": "Sapporo Open 1993", "text": "Il Sapporo Open 1993 \u00e8 stato un torneo femminile di tennis giocato sul sintetico indoor. \u00c8 stata la 1\u00aa edizione del torneo, che fa parte della categoria Tier IV nell'ambito del WTA Tour 1993. Si \u00e8 giocato a Sapporo in Giappone, dal 27 settembre al 3 ottobre 1993.\nCampionesse.\nSingolare.\n Linda Wild ha battuto in finale Irina Sp\u00eerlea 6-4, 6-3\nDoppio.\n Yayuk Basuki / Nana Miyagi hanno battuto in finale Yone Kamio / Naoko Kijimuta 6-4, 6-2"}
{"id": "3599565", "revid": "1846281", "url": "https://it.wikipedia.org/wiki?curid=3599565", "title": "FA Community Shield 2011", "text": "Lo FA Community Shield 2011 si \u00e8 disputato domenica 7 agosto 2011 al Wembley Stadium di Londra.\nLa sfida ha visto contrapporsi il Manchester United, campione d'Inghilterra in carica, ed il Manchester City, detentore dell'ultima FA Cup. Il Manchester City \u00e8 tornato a giocare la competizione a 38 anni di distanza dall'ultima volta, datata 1973, mentre per il Manchester United si \u00e8 trattata della quinta apparizione consecutiva.\nA conquistare il trofeo \u00e8 stato il Manchester United, che si \u00e8 imposto per 3-2 grazie ad una doppietta di Nani e ad una rete di Chris Smalling. La squadra di Sir Alex Ferguson ha vinto il Community Shield per la seconda volta consecutiva."}
{"id": "3599567", "revid": "1543377", "url": "https://it.wikipedia.org/wiki?curid=3599567", "title": "Open di Zurigo 1993", "text": "L'Open di Zurigo 1993 \u00e8 stato un torneo femminile di tennis giocato sul sintetico indoor. \u00c8 stata la 10\u00aa edizione del torneo, che fa parte della categoria Tier I nell'ambito del WTA Tour 1993. Si \u00e8 giocato nell'Hallenstadion di Zurigo in Svizzera, dal 4 al 10 ottobre 1993.\nCampionesse.\nSingolare.\n Manuela Maleeva-Fragni\u00e8re ha battuto in finale Martina Navr\u00e1tilov\u00e1 6-3, 7-6(1)\nDoppio.\n Zina Garrison / Martina Navr\u00e1tilov\u00e1 hanno battuto in finale Gigi Fern\u00e1ndez / Nata\u0161a Zvereva 6-3, 5-7, 6-3"}
{"id": "3599570", "revid": "1833487", "url": "https://it.wikipedia.org/wiki?curid=3599570", "title": "Tavernola San Felice", "text": "Tavernola San Felice \u00e8 una frazione di Aiello del Sabato, situata a nord del comune di appartenenza. Conta poco meno di 600 abitanti.\nStoria.\nL'origine del nome Tavernola deriva dal latino \"Tabernula\", piccola taverna, poich\u00e9 probabilmente il centro abitato rappresentava un punto di ristoro lungo l'\"antiqua maiore\", antica strada di epoca sannitica. L'aggiunta \"San Felice\" nel toponimo originario avvenne molto tempo dopo, per rendere omaggio al santo patrono del borgo a cui \u00e8 dedicata la pieve di Tavernola. Situato sul crinale di una collina, il paese \u00e8 attraversato da due fiumi: il rio Anatra e Aiello.\n\u00c8 stato un comune del Regno d'Italia sino al 1927, anno in cui il borgo fu annesso ad Aiello del Sabato."}
{"id": "3599572", "revid": "767487", "url": "https://it.wikipedia.org/wiki?curid=3599572", "title": "Taiwan Open 1993", "text": "Il Taiwan Open 1993 \u00e8 stato un torneo di tennis giocato sul cemento. \u00c8 stata la 5\u00aa edizione del torneo, che fa parte della categoria Tier IV nell'ambito del WTA Tour 1993. Si \u00e8 giocato a Taipei in Taiwan, dal 4 al 10 ottobre 1993.\nCampionesse.\nSingolare.\n Wang Shi-ting ha battuto in finale Linda Harvey-Wild 6\u20131, 7\u20136\nDoppio.\n Yayuk Basuki / Nana Miyagi hanno battuto in finale Jo-Anne Faull / Kristine Radford 6\u20134, 6\u20132"}
{"id": "3599581", "revid": "72396", "url": "https://it.wikipedia.org/wiki?curid=3599581", "title": "Testimone oculare", "text": ""}
{"id": "3599582", "revid": "110157", "url": "https://it.wikipedia.org/wiki?curid=3599582", "title": "Montpellier Open", "text": "Il Montpellier Open \u00e8 stato un torneo femminile di tennis che si disputava a Montpellier in Francia su campi in sintetico indoor."}
{"id": "3599583", "revid": "729019", "url": "https://it.wikipedia.org/wiki?curid=3599583", "title": "Strada statale 138 delle Bocche di Cattaro", "text": "La ex strada statale 138 delle Bocche di Cattaro (SS 138), ora parte della D8 Adriatica in Croazia e parte della M-2 e della R-22 in Montenegro, era una strada statale italiana che attraversava la provincia di Cattaro da nord-ovest a sud-est.\nPercorso.\nLa strada aveva origine al confine con lo Stato Indipendente di Croazia, posto qualche chilometro a nord-ovest di Gruda, territorio attualmente appartenente alla Croazia. La strada, che correva a circa un chilometro di distanza dalla costa, raggiungeva la stessa Gruda, il centro abitato di Sutorina prima di raggiungere la costa stessa all'ingresso delle Bocche di Cattaro.\nLa strada inizia quindi a costeggiare le Bocche stesse, fungendo in pratica da litoranea e attraversando tutti i centri abitati che insistono su di esse, ovvero nell'ordine Castelnuovo, Risano, Perasto, Dobroto ed infine Cattaro.\nDa qui la strada prosegue in direzione sud abbandonando la costa, raggiungendo il bivio Trinit\u00e0 dove si distaccava la strada statale 139 del Lov\u0107en che proseguiva in direzione dell'omonimo monte verso est. Il percorso procede sempre verso sud, fino a raggiungere Lastua di Zuppa ed infine terminare presso il confine con il Regno del Montenegro, non lontano da Budua.\nStoria.\nAd un anno dalla creazione della Provincia di Cattaro, la strada venne istituita con il regio decreto 392 del 2 marzo 1942 con il quale veniva effettuata una riorganizzazione del sistema stradale nei territori di nuova acquisizione.\nLa gestione, affidata all'A.A.S.S., dur\u00f2 fino al 1943 quando, a seguito dell'armistizio di Cassibile, lo Stato indipendente di Croazia occup\u00f2 i territori dalmati e le Bocche di Cattaro passarono direttamente sotto il controllo militare tedesco."}
{"id": "3599590", "revid": "767487", "url": "https://it.wikipedia.org/wiki?curid=3599590", "title": "Montpellier Open 1993", "text": "Il Montpellier Open 1993 \u00e8 stato un torneo di tennis giocato sul sintetico indoor. \u00c8 stata la 1\u00aa edizione del torneo, che fa parte della categoria Tier IV nell'ambito del WTA Tour 1993. Si \u00e8 giocato a Montpellier in Francia, dall'11 al 17 ottobre 1993.\nCampionesse.\nSingolare.\n Jelena Alexandrowna Lichowzewa ha battuto in finale Dominique Monami 6-3, 6-4\nDoppio.\n Meredith McGrath / Claudia Porwik hanno battuto in finale Janette Hus\u00e1rov\u00e1 / Dominique Monami 3-6, 6-2, 7-6"}
{"id": "3599597", "revid": "775372", "url": "https://it.wikipedia.org/wiki?curid=3599597", "title": "Governatorato di Nablus", "text": "Il governatorato di Nablus \u00e8 uno dei sedici governatorati dello Stato di Palestina, in Cisgiordania, 53\u00a0km a nord di Gerusalemme.\nIl governatorato interessa l'area intorno alla citt\u00e0 di Nablus che \u00e8 muhfaza (sede) del governatorato. Il governatore del distretto \u00e8 Mahmoud Aloul."}
{"id": "3599599", "revid": "107831", "url": "https://it.wikipedia.org/wiki?curid=3599599", "title": "Porsche Tennis Grand Prix 1993", "text": "Il Porsche Tennis Grand Prix 1993 \u00e8 stato un torneo femminile di tennis giocato sul cemento indoor. \u00c8 stata la 16\u00aa edizione del Porsche Tennis Grand Prix, che fa parte della categoria Tier II nell'ambito del WTA Tour 1993.\nSi \u00e8 giocato nel Filderstadt Tennis Club di Filderstadt in Germania, dall'11 al 17 ottobre 1993.\nCampionesse.\nSingolare.\n Mary Pierce ha battuto in finale Nata\u0161a Zvereva 6\u20133, 6\u20133\nDoppio.\n Gigi Fern\u00e1ndez / Nata\u0161a Zvereva hanno battuto in finale Patty Fendick / Martina Navr\u00e1tilov\u00e1 7\u20136(6), 6\u20134"}
{"id": "3599602", "revid": "400518", "url": "https://it.wikipedia.org/wiki?curid=3599602", "title": "4-quinazolinone", "text": ""}
{"id": "3599603", "revid": "400518", "url": "https://it.wikipedia.org/wiki?curid=3599603", "title": "2-quinazolinone", "text": ""}
{"id": "3599605", "revid": "398096", "url": "https://it.wikipedia.org/wiki?curid=3599605", "title": "Carraro (azienda)", "text": "Carraro S.p.A. \u00e8 una holding, con sede principale a Campodarsego (Padova), che coordina un gruppo industriale che produce principalmente sistemi per la trasmissione di potenza, con sedi produttive in Italia, India, Argentina e Cina.\nStoria.\nOrigini.\nL'azienda venne fondata nel 1932 da Giovanni Carraro, come produttrice regionale di seminatrici per l'agricoltura. Negli anni cinquanta l'azienda comincia a realizzare trattori completi e negli anni sessanta nasce il primo trattore Carraro, con il marchio \"Tre Cavallini\".\nTra gli anni settanta e gli anni ottanta vengono sviluppate le attivit\u00e0 di \"core business\". La crisi della meccanizzazione agricola degli anni '70 porta l'azienda, guidata all'epoca da Mario Carraro, figlio di Giovanni, a diversificare la produzione e a concentrarsi sui sistemi di trasmissione, piuttosto che sul trattore completo.\nA partire dal 1973, la societ\u00e0 amplia e sviluppa le attivit\u00e0 della divisione \"assali e trasmissioni\", \u00e8 uno dei pochi produttori specializzati nella progettazione e costruzione di assali e trasmissioni per trattori agricoli e macchine movimento terra. Nel corso degli anni successivi le attivit\u00e0 legate a questa divisione diventano il \"core business\" della societ\u00e0, diventando leader mondiale nella produzione di assali per veicoli su strada e fuoristrada (trattori agricoli, ecc.).\nA partire dalla met\u00e0 degli anni ottanta la Carraro inizia a decentrare le produzioni accessorie, attraverso l'acquisizione e la costituzione di societ\u00e0 specializzate. Si costituisce cos\u00ec il gruppo Carraro.\nSviluppo internazionale e in Borsa.\nNegli anni novanta la Carraro apre sedi produttive nei paesi dell'attuale area BRIC. Nel 1994 chiude il bilancio con 300 miliardi di fatturato. Nel 1995 arriver\u00e0 a ben 440 miliardi.\nIl 27 dicembre 1995, la holding Carraro S.p.A. si quota alla Borsa Italiana con un'offerta globale di 15.000.000 di azioni (pari al 35,7% del capitale sociale), collocate attraverso un'offerta pubblica di sottoscrizione e vendita in Italia e tramite un collocamento privato ed investitori professionali italiani ed esteri.\nNel 1997 Carraro sigla in India un accordo di joint venture al 51% con uno dei principali gruppi industriali indiani, Escorts Ltd. Nel 1998, viene posata la prima pietra dello stabilimento di \"Carraro India Ltd\", a Pune, che inizia ufficialmente la produzione nel 1999. \nIl gruppo sigla ulteriori accordi di joint venture, e avvia insediamenti produttivi in Polonia, Stati Uniti d'America, Argentina e Germania.\nA partire dal 2001 ha inizio un processo di ristrutturazione interna del gruppo, finalizzato ad una semplificazione della struttura organizzativa e all'ottimizzazione dei costi di gestione, grazie alla fusione per incorporazione delle sei societ\u00e0 operative e esistenti in Italia in due societ\u00e0, \"Carraro S.p.A.\" e \"SIAP S.p.A.\", specializzate rispettivamente nella produzione di sistemi integrati di trasmissione e nella produzione di ingranaggi.\nNel 2005 viene inaugurato a Pune il secondo stabilimento produttivo di Carraro in India, specializzato nella produzione di ingranaggi e componenti, e viene creato \"Carraro Qingdao\", il primo presidio del gruppo in Cina.\nNel corso del 2006 Carraro amplia ulteriormente le attivit\u00e0 in India, prima con l'acquisizione della totalit\u00e0 del capitale di Carraro India e successivamente con la creazione a Pune di un nuovo centro di ricerca (\"Carraro Technologies India\"), dedicato ad attivit\u00e0 di ricerca e progettazione di nuovi prodotti.\nNel maggio 2006 viene acquisita la \"Elettronica Santerno\", societ\u00e0 speciallizata nella progettazione e produzione di sistemi per l'elettronica di potenza, l'automazione e la conversione di energia. Lo scopo \u00e8 quello di integrare i sistemi di trasmissione con l'elettronica. \u00c8 inoltre possibile entrare nel mercato degli inverter per il fotovoltaico e per generatori eolici, in forte sviluppo.\nIl 17 ottobre 2007 \u00e8 stato inaugurato a Qingdao il nuovo stabilimento di \"Carraro China\", con un'area complessiva di 23.000 metri quadrati. Lo stabilimento \u00e8 destinato alla produzione di sistemi di trasmissione per applicazioni stazionarie (quali scale mobili), trasmissioni integrate per carrelli elevatori e \"material handling\", assali per trattori e macchine movimento terra.\nA fronte della crisi economica a partire dall'ultimo trimestre 2008, il gruppo Carraro ha sviluppato il \"progetto \"Carraro 2.0\", un piano triennale a supporto della fase di \"turnaround\". Alla fine del 2016 il 51% dell'Elettronica Santerno sar\u00e0 ceduto a Enertronica.\nil 19 dicembre 2018 Carraro diventa azionista di Enertronica con una partecipazione pari al 27,86%, conferendo il 49% di Elettronica Santerno in Enertronica tramite aumento di capitale con esclusione del diritto di opzione da 4,1 milioni.\nNuovi soci.\nNel 2015, in seguito ad un aumento di capitale di 34 milioni, entra in azienda con il 19% un socio italo-brasiliano: la signora Julia Dora Koranyi, appartenente a una famiglia brasiliana attiva nella finanza e nell'industria dove detiene il gruppo Cinpal e moglie di Riccardo Arduini, originario di Peschiera del Garda e passaporto italiano. Tra la Finaid, finanziaria della famiglia Carraro e guidata da Mario Carraro, e la signora Korany Arduini viene siglato un patto parasociale sciolto nel marzo 2017. Nel giugno 2017, in occasione di un altro aumento di capitale, la partecipazione Korany Arduini \u00e8 aumentata sino al 24%.\nProduzione.\nCarraro S.p.A. comprende due distinte aree di business, con linee di prodotto differenziate ed ambiti applicativi distinti:\nArea Drivelines.\nProduce: \nI prodotti trovano applicazione su terne, pale, carrelli telescopici, escavatori gommati, compattatori ed altre applicazioni speciali. \nOgni sistema prevede la combinazione di assali traenti e trasmissioni meccaniche, semi-automatiche ed automatiche, idrostatiche o idrauliche. La gestione dei \"drivetrain\" \u00e8 controllata da sistemi ECU (\"Electronic Control Unit\").\nCarraro si occupa anche di componentistica di piccola taglia per macchine movimento terra, come ingranaggi per gruppi riduttori e pignoni di uscita e gruppi riduttori epicicloidali completi. Sviluppa inoltre sistemi di trasmissione (\"driveline\") per trattori da 55 ad oltre 300 cavalli, realizza coppia coniche, componentistica per gruppi epicicloidali e differenziali, gruppi frizione, ingranaggi e alberi per trasmissioni; progetta e sviluppa sistemi integrati trasmissione-motore (\"powertrain\") per applicazioni dell'ambito della movimentazione dei materiali, con motore endotermico o elettrico. Questi sistemi trovano applicazione su carrelli controbilanciati, veicoli aeroportuali, transpallet e carrelli elettrici a 3 o 4 ruote. I sistemi integrano al proprio interno meccanica, idraulica, elettronica e - quando necessario - la trazione elettrica.\nLa gamma di prodotti \u00e8 destinata ad applicazioni \"off-highway\" (macchine agricole e movimento terra) e \"material handling\"(carrelli elevatori ed altre macchine da magazzino) e all\"'automotive\". Carraro progetta e realizza anche diverse tipologie di prodotto per particolari nicchie applicative e di componentistica, come ingranaggi ad alta precisione ed alberi per trasmissioni idrodinamiche ed elettriche per applicazioni speciali, che vanno dalle scale mobili agli impianti industriali, dalla robotica alle applicazioni ferroviarie.\nArea Vehicles.\nAgritalia \u00e8 l'area di business del gruppo Carraro specializzata nella progettazione e produzione di trattori speciali - per vigneto, frutteto e standard - per i principali costruttori mondiali di macchine agricole e per il proprio marchio storico \"Tre Cavallini\". La sede principale \u00e8 a Rovigo.\nNel 1987, un accordo siglato con \"Renault Agriculture\" prevede che a Rovigo vengano prodotti anche trattori a marchio Renault. Alla fine degli anni novanta vengono siglati contratti commerciali con l'americana John Deere e la finlandese Valtra. Nel 2005 si aggiunge come partner anche Claas e nel 2006 Massey Ferguson si affida ad Agritalia per lo sviluppo, l'engineering e la produzione dei propri trattori.\nNel 2010 viene rilanciato il nuovo trattore a marchio Carraro, serie \"Agricube\", che era stato creato negli anni sessanta.\nMuseo del trattore.\nNel 2014 viene inaugurato presso lo stabilimento di Carraro Agritalia il Museo del trattore, dedicato ad Oscar Carraro.\nTra i materiali esposti:\nNote"}
{"id": "3599607", "revid": "729019", "url": "https://it.wikipedia.org/wiki?curid=3599607", "title": "Budapest Grand Prix 1993", "text": "Il Budapest Grand Prix 1993 \u00e8 un torneo di tennis giocato sul sintetico indoor.\n\u00c8 la 1\u00aa edizione del Budapest Grand Prix, che fa parte della categoria Tier III nell'ambito del WTA Tour 1993.\nSi \u00e8 giocato a Budapest in Ungheria, dal 18 al 24 ottobre 1993.\nCampionesse.\nSingolare.\n Zina Garrison ha battuto in finale Sabine Appelmans 7\u20135, 6\u20132\nDoppio.\n In\u00e9s Gorrochategui / Caroline Vis hanno battuto in finale Sandra Cecchini / Patricia Tarabini 6-1, 6-3"}
{"id": "3599611", "revid": "458527", "url": "https://it.wikipedia.org/wiki?curid=3599611", "title": "La Tah\u00e1", "text": ""}
{"id": "3599613", "revid": "767487", "url": "https://it.wikipedia.org/wiki?curid=3599613", "title": "Brighton International 1993", "text": "Il Brighton International 1993 \u00e8 stato un torneo femminile di tennis giocato sul sintetico indoor. \u00c8 stata la 16\u00aa edizione del Brighton International, che fa parte della categoria Tier II nell'ambito del WTA Tour 1993. Si \u00e8 giocato a Brighton in Gran Bretagna, dal 18 al 24 ottobre 1993.\nCampionesse.\nSingolare.\n Jana Novotn\u00e1 ha battuto in finale Anke Huber 6\u20132, 6\u20134\nDoppio.\n Laura Golarsa / Natal'ja Medvedeva hanno battuto in finale Anke Huber / Larisa Neiland 6-3, 1-6, 6-4"}
{"id": "3599614", "revid": "767487", "url": "https://it.wikipedia.org/wiki?curid=3599614", "title": "Jack Gardner", "text": ""}
{"id": "3599616", "revid": "767487", "url": "https://it.wikipedia.org/wiki?curid=3599616", "title": "Oleta Adams", "text": "In totale, ha pubblicato sinora 11 album (9 studio + 2 raccolte) il primo dei quali \u00e8 \"Untitled\" del 1982.\nTra i suoi brani pi\u00f9 noti, figurano \"Woman in Chains\", incisa nel 1989 assieme ai Tears for Fears, e \"Get Here\" del 1991.\nIl successo in Italia di \"Get Here\".\nIl brano \"Get Here\" della Adams viene maggiormente conosciuto in Italia dopo il 15 ottobre 2011, data in cui viene interpretato suonando il pianoforte dalla concorrente Francesca Mariani durante una puntata di \"Amici di Maria De Filippi\". L'esibizione viene talmente apprezzata dal pubblico che il giorno successivo il brano raggiunge le prime posizioni della classifica di iTunes. Il 4 maggio 2012 viene pubblicata la cover della Mariani."}
{"id": "3599620", "revid": "287204", "url": "https://it.wikipedia.org/wiki?curid=3599620", "title": "Brasil Open 1993", "text": "Il Brasil Open 1993 \u00e8 stato un torneo di tennis giocato sulla terra battuta. \u00c8 stata la 10\u00aa edizione del torneo, che fa parte della categoria Tier IV nell'ambito del WTA Tour 1993. Si \u00e8 giocato a Curitiba in Brasile dal 25 al 31 ottobre 1993.\nCampionesse.\nSingolare.\n Sabine Hack ha battuto in finale Florencia Labat 6-2, 6-0\nDoppio.\n Sabine Hack / Veronika Martinek hanno battuto in finale Claudia Chabalgoity / Andrea Vieira 6-2, 7-6"}
{"id": "3599623", "revid": "767487", "url": "https://it.wikipedia.org/wiki?curid=3599623", "title": "Faber Grand Prix 1993", "text": "Il Faber Grand Prix 1993 \u00e8 stato un torneo di tennis giocato sul sintetico indoor. \u00c8 stata la 2\u00aa edizione del torneo, che fa parte della categoria Tier II nell'ambito del WTA Tour 1993. Si \u00e8 giocato a Essen in Germania dal 25 al 31 ottobre 1993.\nCampionesse.\nSingolare.\n Natal'ja Medvedeva ha battuto in finale Conchita Mart\u00ednez 6\u20137, 7\u20135, 6\u20134\nDoppio.\n Arantxa S\u00e1nchez Vicario / Helena Sukov\u00e1 hanno battuto in finale Wiltrud Probst / Christina Singer 7\u20136, 6\u20132"}
{"id": "3599625", "revid": "767487", "url": "https://it.wikipedia.org/wiki?curid=3599625", "title": "Un monello alla corte d'Inghilterra", "text": "Un monello alla corte d'Inghilterra \u00e8 un film del 1950 diretto da Jean Negulesco, sceneggiato e prodotto da Nunnally Johnson, basato sull'omonimo romanzo del 1949 di Theodore Bonnet.\n\u00c8 interpretato da Irene Dunne, Alec Guinness e Andrew Ray.\nTrama.\nUn monello di strada (Wheeler), senza casa e affamato, trova un medaglione con l'immagine della regina Vittoria d'Inghilterra; non riconoscendola, gli viene detto che \u00e8 \u00abla madre di tutta l'Inghilterra\u00bb. Prendendo alla lettera la frase, egli parte per il castello di Windsor per vederla.\nQuando viene fermato dalle guardie di palazzo, il monello \u00e8 erroneamente ritenuto parte di un progetto per attentare alla vita della regina. Il primo ministro Disraeli capisce che il ragazzo \u00e8 innocente e lo difende in Parlamento, con un discorso che critica la regina, che si \u00e8 ritirata dalla vita pubblica; la regina dapprima \u00e8 infuriata, poi soprassede incontrando il ragazzo, e tornando in pubblico."}
{"id": "3599627", "revid": "537927", "url": "https://it.wikipedia.org/wiki?curid=3599627", "title": "Belqa", "text": ""}
{"id": "3599631", "revid": "1305772", "url": "https://it.wikipedia.org/wiki?curid=3599631", "title": "Imperial Glory", "text": "Imperial Glory \u00e8 un videogioco di strategia a turni sviluppato nel 2005 da Pyro Studios e pubblicato da Eidos Interactive per Microsoft Windows, sviluppato poi da Robosoft Technologies e pubblicato da Feral Interactive per macOS.\nModalit\u00e0 di gioco.\nIl gioco \u00e8 ambientato fra il 1789 (anno di inizio della rivoluzione francese) e il 1830.\nSi potr\u00e0 giocare una partita rapida con unit\u00e0 scelte dal giocatore, una battaglia storica fra le seguenti: Battaglia di Salamanca, Battaglia di Waterloo, Battaglia di Friedland, Battaglia di Austerlitz, Battaglia delle piramidi. Oppure si potr\u00e0 giocare una campagna.\nFazioni.\nSi potr\u00e0 scegliere uno dei cinque imperi riportati di seguito:\nOltre ai cinque imperi vi sono anche venti nazioni non giocabili: Piemonte, Spagna, Portogallo, Marocco, Tripolitania, Tunisia, Egitto, Impero ottomano, Moldavia, Polonia, Sassonia, Hannover, Lombardia, Due Sicilie,\nStato pontificio, Danimarca, Svezia, Repubblica Elvetica, Batavia.\nUnit\u00e0 militari.\nNel gioco sono presenti le seguenti unit\u00e0 militari (terrestri e navali), divise per le epoche in cui pu\u00f2 iniziare il reclutamento:\nPrima epoca:\nSeconda epoca:\nTerza epoca:\nesiste inoltre il Feldmarescallo (o equivalenti) che non viene ottenuto in nessun epoca ma solo come promozione del Generale dopo che quest'ultimo ha raggiunto un certo livello di xp.\nAnche il Capitano e il Colonnello possono venir promossi rispettivamente il Capitano in Colonnello e quest'ultimo in Generale"}
{"id": "3599632", "revid": "729019", "url": "https://it.wikipedia.org/wiki?curid=3599632", "title": "Strada statale 139 del L\u00f6wcen", "text": "La ex strada statale 139 del L\u00f6wcen (SS 139), ora parte della R-1 in Montenegro, era una strada statale italiana che conduceva al confine con l'allora Regno del Montenegro presso l'omonimo monte.\nPercorso.\nLa strada aveva inizia al cosiddetto bivio Trinit\u00e0 (Trojica) dove si innestava sulla strada statale 138 delle Bocche di Cattaro, e da qui prosegueva in direzione est, risalendo le pendici occidentali del monte Lov\u0107en fino a giungere al confine con il Regno del Montenegro.\nStoria.\nAd un anno dalla creazione della Provincia di Cattaro, la strada venne istituita con il regio decreto 392 del 2 marzo 1942 con il quale veniva effettuata una riorganizzazione del sistema stradale nei territori di nuova acquisizione.\nLa gestione, affidata all'A.A.S.S., dur\u00f2 fino al 1943 quando, a seguito dell'armistizio di Cassibile, lo Stato indipendente di Croazia occup\u00f2 i territori dalmati e le Bocche di Cattaro passarono direttamente sotto il controllo militare tedesco."}
{"id": "3599635", "revid": "287204", "url": "https://it.wikipedia.org/wiki?curid=3599635", "title": "Bell Challenge 1993", "text": "Il Bell Challenge 1993 \u00e8 stato un torneo di tennis giocato sul sintetico indoor. \u00c8 stata la 1\u00aa edizione del Bell Challenge, che fa parte della categoria Tier III nell'ambito del WTA Tour 1993. Si \u00e8 giocato al PEPS sport complex di Qu\u00e9bec in Canada, dal 1\u00b0 al 7 novembre 1993.\nCampionesse.\nSingolare.\n Nathalie Tauziat ha battuto in finale Katerina Maleeva 6\u20134, 6\u20131\nDoppio.\n Katrina Adams / Manon Bollegraf hanno battuto in finale Katerina Maleeva / Nathalie Tauziat 6-4, 6-4"}
{"id": "3599639", "revid": "767487", "url": "https://it.wikipedia.org/wiki?curid=3599639", "title": "Bank of the West Classic 1993", "text": "Il Bank of the West Classic 1993 \u00e8 stato un torneo di tennis giocato sul sintetico indoor. \u00c8 stata la 23\u00aa edizione del torneo, che fa parte della categoria Tier II nell'ambito del WTA Tour 1993. Si \u00e8 giocato a Oakland negli Stati Uniti, dal 1\u00b0 al 7 novembre 1993.\nCampionesse.\nSingolare.\n Martina Navr\u00e1tilov\u00e1 ha battuto in finale Zina Garrison 6\u20132, 7\u201361\nDoppio.\n Patty Fendick / Meredith McGrath hanno battuto in finale Amanda Coetzer / In\u00e9s Gorrochategui 6\u20132, 6\u20130"}
{"id": "3599642", "revid": "793215", "url": "https://it.wikipedia.org/wiki?curid=3599642", "title": "Basilica di J\u00e1k", "text": "La basilica di J\u00e1k (in ungherese:J\u00e1ki templom) \u00e8 una basilica dell'ordine dei benedettini nel paese di J\u00e1k, che si trova a 10 chilometri a sud della citt\u00e0 di Szombathely in Ungheria. \u00c8 una delle poche architetture religiose medievali dell'Ungheria di stile romanico."}
{"id": "3599644", "revid": "290023", "url": "https://it.wikipedia.org/wiki?curid=3599644", "title": "Chiesa di J\u00e1k", "text": ""}
{"id": "3599647", "revid": "767487", "url": "https://it.wikipedia.org/wiki?curid=3599647", "title": "Advanta Championships Philadelphia 1993", "text": "L'Advanta Championships of Philadelphia 1993 \u00e8 stato un torneo femminile di tennis giocato sul sintetico indoor. \n\u00c8 stata l'11\u00aa edizione del torneo, che fa parte della categoria Tier I nell'ambito del WTA Tour 1993.\nSi \u00e8 giocato al Philadelphia Civic Center di Philadelphia, negli USA dall'8 al 14 novembre 1993.\nCampionesse.\nSingolare.\n Conchita Mart\u00ednez ha battuto in finale Steffi Graf 6-3, 6-3\nDoppio.\n Katrina Adams / Manon Bollegraf hanno battuto in finale Conchita Mart\u00ednez / Larisa Savchenko Neiland 6-2, 4-6, 7-6"}
{"id": "3599652", "revid": "62004", "url": "https://it.wikipedia.org/wiki?curid=3599652", "title": "Theofiel Middelkamp", "text": ""}
{"id": "3599653", "revid": "767487", "url": "https://it.wikipedia.org/wiki?curid=3599653", "title": "World Doubles Championships 1993", "text": "Il World Doubles Championships 1993 \u00e8 stato un torneo di tennis femminile che si \u00e8 giocato al Saddlebrook Golf &amp; Tennis Resort di Wesley Chapel negli USA dal 25 al 28 marzo su campi in terra battuta. \u00c8 stata la 18\u00aa edizione del torneo.\nCampionesse.\nDoppio.\n Gigi Fern\u00e1ndez / Nata\u0161a Zvereva hanno battuto in finale Arantxa S\u00e1nchez Vicario / Larisa Neiland 7\u20135, 6\u20133"}
{"id": "3599661", "revid": "110157", "url": "https://it.wikipedia.org/wiki?curid=3599661", "title": "Hakuba", "text": " \u00e8 un villaggio del distretto di Kitaazumi (prefettura di Nagano), in Giappone.\nStazione sciistica attrezzata, tra l'altro, con il trampolino Hakuba e il centro per lo sci di fondo Snow Harp, ha ospitato alcune gare dei XVIII Giochi olimpici invernali di ."}
{"id": "3599666", "revid": "1543377", "url": "https://it.wikipedia.org/wiki?curid=3599666", "title": "Club Atl\u00e9tico River Plate 1918", "text": "Questa voce raccoglie le informazioni riguardanti il Club Atl\u00e9tico River Plate nelle competizioni ufficiali della stagione 1918.\nStagione.\nLa Copa Campeonato vide il River giungere al secondo posto, dietro al Racing: a separare le due formazioni furono 9 punti. Il River registr\u00f2 la seconda miglior difesa del campionato, con 17 reti subite."}
{"id": "3599677", "revid": "767487", "url": "https://it.wikipedia.org/wiki?curid=3599677", "title": "Rush (film 1983)", "text": "Rush \u00e8 un film del 1983, diretto da Tonino Ricci.\nTrama.\nIn un futuro post-apocalittico, Rush \u00e8 un giovane straniero che viene catturato dai soldati di Yor, un dittatore schiavista. Fra i mutanti obbligati a lavorare nelle colonie di Yor, Rush incontra Carol, una donna da cui \u00e8 subito attratto. Decide cos\u00ec di fuggire con lei, dando vita a una rivolta generale."}
{"id": "3599678", "revid": "33689", "url": "https://it.wikipedia.org/wiki?curid=3599678", "title": "Halfdan (floruit 782-807)", "text": "Biografia.\nL'onomastica lo lega alla famiglia reale danese, dato che il nome \"Halfdan\" era comunemente impiegato in quell'ambito, sia in tempi pi\u00f9 recenti (come attestato dagli \"Annali di Fulda\" nell'anno 873) che per quanto riguarda la loro discendenza leggendaria. \nHalfdan fu l'inviato di re Sigfred alla corte dell'imperatore franco Carlo Magno nel 782, come registrato nella cronaca dei Franchi intitolata \"Annales Regni Francorum\". Un anonimo poeta sassone pregava Carlo Magno in versi epici latini citando Halfdan nell'anno 807:\nNonostante il poeta sassone abbia scritto molto pi\u00f9 tardi in quel secolo, il suo poema \u00e8 generalmente basato su fonti attendibili come gli \"Annales regni Francorum\", e questa parte deriva probabilmente da una fonte precedente ormai perduta. Non ci sono citazioni di Halfdan dopo l'807, e probabilmente mor\u00ec non molto dopo, forse era gi\u00e0 vecchio a quel tempo. Non si ha traccia di una possibile conversione di Halfdan al cristianesimo, n\u00e9 di terre o feudi a lui assegnati, ma suo figlio Hemming si convert\u00ec e, quando lo fece, stava probabilmente governando la Frisia nell'837. \u00c8 possibile che il feudo della Frisia sia stato ereditato dal padre. Se l'identificazione di Hemming come figlio di Halfdan \u00e8 corretta, allora Halfdan era anche il padre di Anulo, Harald Klak e Reginfrid; tutti loro furono, per brevi periodi, co-regnanti di Danimarca. "}
{"id": "3599679", "revid": "297745", "url": "https://it.wikipedia.org/wiki?curid=3599679", "title": "Ronco (Canal San Bovo)", "text": ""}
{"id": "3599684", "revid": "297745", "url": "https://it.wikipedia.org/wiki?curid=3599684", "title": "Prade (Canal San Bovo)", "text": ""}
{"id": "3599693", "revid": "1543377", "url": "https://it.wikipedia.org/wiki?curid=3599693", "title": "Club Atl\u00e9tico River Plate 1917", "text": "Questa voce raccoglie le informazioni riguardanti il Club Atl\u00e9tico River Plate nelle competizioni ufficiali della stagione 1917.\nStagione.\nLa Copa Campeonato vide il River giungere al secondo posto, dietro al Racing di cinque punti. Il club registr\u00f2 la seconda miglior difesa del campionato, con 14 reti subite."}
{"id": "3599697", "revid": "72396", "url": "https://it.wikipedia.org/wiki?curid=3599697", "title": "Vasylkiv", "text": ""}
{"id": "3599702", "revid": "1543377", "url": "https://it.wikipedia.org/wiki?curid=3599702", "title": "Hakuba (trampolino)", "text": "Lo Hakuba (nome ufficiale in giapponese: \u767d\u99ac\u30b8\u30e3\u30f3\u30d7\u7af6\u6280\u5834, \"Hakuba-jampu-ky\u014dgij\u014d\") \u00e8 un trampolino situato a Hakuba, in Giappone.\nStoria.\nFu costruito nel 1992 al fine di ospitare le gare di salto con gli sci e di combinata nordica dei XVIII Giochi olimpici invernali di .\nCaratteristiche.\nI due trampolini principali sono un HS 131 con punto K 120 (trampolino lungo) e un HS 98 con punto K 90 (trampolino normale); i rispettivi primati di distanza appartengono ai giapponesi Masahiko Harada e Takanobu Okabe (137\u00a0m nel 1998) e al giapponese Masaki Tomii (100\u00a0m nel 1999)."}
{"id": "3599703", "revid": "767487", "url": "https://it.wikipedia.org/wiki?curid=3599703", "title": "Perch\u00e9 si uccide un magistrato", "text": "Perch\u00e9 si uccide un magistrato \u00e8 un film del 1975, diretto da Damiano Damiani.\nTrama.\nUn giovane regista di nome Giacomo Solaris, dopo aver raccolto precise informazioni da un amico commissario di polizia, da un giornale scandalistico e da un costruttore mafioso, gira un film \"Inchiesta sul Palazzo di giustizia\" e lo presenta a Palermo, suscitando grande scalpore. Infatti, la pellicola \u00e8 chiaramente ispirata alla figura e alle malefatte di Alberto Traini, un alto magistrato che poco dopo viene ucciso. Oppresso dai sensi di colpa, Solaris indagher\u00e0 su quello che sulle prime sembrerebbe un delitto mafioso, ma che in realt\u00e0 si dimostrer\u00e0 ben altra cosa.\nBibliografia.\nAntonio La Torre Giordano, \"Luci sulla citt\u00e0 - Palermo nel cinema dalle origini al 2000\", ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, "}
{"id": "3599705", "revid": "1543377", "url": "https://it.wikipedia.org/wiki?curid=3599705", "title": "Club Atl\u00e9tico River Plate 1916", "text": "Questa voce raccoglie le informazioni riguardanti il Club Atl\u00e9tico River Plate nelle competizioni ufficiali della stagione 1916.\nStagione.\nLa Copa Campeonato vide il River giungere al terzo posto, dietro al campione Racing e al secondo classificato Platense. Le due sconfitte in 21 gare (contro Atlanta e lo stesso Platense) furono un risultato positivo; il gran numero di pareggi (9) imped\u00ec alla squadra di mirare alla vittoria finale. Il club registr\u00f2 la miglior difesa del campionato a pari merito con il Racing, con 10 reti subite."}
{"id": "3599708", "revid": "1543377", "url": "https://it.wikipedia.org/wiki?curid=3599708", "title": "Club Atl\u00e9tico River Plate 1915", "text": "Questa voce raccoglie le informazioni riguardanti il Club Atl\u00e9tico River Plate nelle competizioni ufficiali della stagione 1915.\nStagione.\nLa Copa Campeonato vide il River giungere al terzo posto, dietro al campione Racing e al secondo classificato San Isidro. In questa annata la societ\u00e0 riusc\u00ec a ottenere un campo da gioco da utilizzare, affittandolo da Nicol\u00e1s Mihanovich. Il club registr\u00f2 la terza miglior difesa del campionato, con 17 reti subite."}
{"id": "3599723", "revid": "110157", "url": "https://it.wikipedia.org/wiki?curid=3599723", "title": "Suhrkamp Verlag", "text": "La Suhrkamp Verlag \u00e8 una casa editrice tedesca fondata nel 1950 e generalmente riconosciuta come una delle principali in Europa.\nFondata nel 1950 a Francoforte, dal gennaio 2010 la sede della societ\u00e0 si \u00e8 trasferita a Berlino.\nStoria.\nL'azienda \u00e8 stata fondata da Peter Suhrkamp, che aveva gi\u00e0 guidato la S. Fischer Verlag dal 1936. Suhrkamp fu arrestato dalla Gestapo nel 1944, ma sopravvisse alla reclusione in campo di concentramento. Seguendo un suggerimento di Hermann Hesse, lasci\u00f2 la casa editrice Fischer, per aprire la propria. L'8 ottobre 1945 ricevette dalle autorit\u00e0 britanniche, primo tedesco, la licenza di aprire una nuova casa editrice. La maggior parte degli scrittori associati a Fischer lo seguirono. Tra i primi autori che pubblicarono i propri libri con questa casa, si possono annoverare Hesse, Rudolf Alexander Schr\u00f6der, Thomas Mann, Max Frisch, Gerhart Hauptmann e Bertolt Brecht. Inoltre pubblica tutti gli scritti del filosofo francofortese Theodor W. Adorno.\nAutori non tedeschi.\nTra gli scrittori non tedeschi pubblicati dalla Suhrkamp Verlag vi sono:\nSamuel Beckett, Octavio Paz, James Joyce, Marcel Proust, Jos\u00e9 Maria E\u00e7a de Queir\u00f3s, Clar\u00edn, Merc\u00e8 Rodoreda, Jorge Sempr\u00fan, L\u00eddia Jorge, Agustina Bessa-Lu\u00eds, Juan Ram\u00f3n Jim\u00e9nez, Amos Oz, Julia Kissina, Sylvia Plath, Eduardo Mendoza e Clarice Lispector.\nLa Letteratura latinoamericana un punto focale per la Suhrkamp Verlag e nel suo catalogo figurano nomi come:\nPablo Neruda, Isabel Allende, Mario Vargas Llosa, Manuel Puig, Jo\u00e3o Ubaldo Ribeiro, Adolfo Bioy Casares, Guillermo Cabrera Infante, Alejo Carpentier, Julio Cort\u00e1zar, Osman Lins, Jos\u00e9 Lezama Lima, Juan Carlos Onetti and Octavio Paz e Tuvia Tenenbom.\nTraduzioni dall'italiano.\nL'interesse della casa editrice per la letteratura e la cultura italiana, soprattutto novecentesca, \u00e8 testimoniato da decine di traduzioni: dai \"classici\" come Benedetto Croce (\"Briefwechsel Benedetto Croce, Karl Vossler\" 1955), Giuseppe Ungaretti (\"Gedichte\", con la traduzione di Ingeborg Bachmann 1961), Italo Svevo (\"Ein Mann wird \u00e4lter\" 1971), Luigi Pirandello (\"Mattia Pascal: Roman\" 1976), fino ai pi\u00f9 recenti Rossana Rossanda (\"Vergebliche Reise, oder Politik als Education sentimentale\" 1985), Vincenzo Consolo (\"Das L\u00e4cheln des unbekannten Matrosen\" 1996), Adriano Prosperi (\"Die Gabe der Seele: Geschichte eines Kindsmordes\" 2007). Altri autori italiani in catalogo: Giorgio Agamben, Dante Alighieri (con la trad. di Friedrich Freiherr von Falkenhausen della \"Divina commedia\"), Pietro Aretino, Nanni Balestrini, Roberto Benigni, Giovanni Boccaccio, Gesualdo Bufalino, Paola Capriolo, Marcello Carlino, Gianni Celati, Benvenuto Cellini, Vincenzo Cerami, Roberto Cotroneo, Lorenzo Da Ponte, Maurizio De Giovanni, Umberto Eco, Giuseppe Ferrandino, Dario Fo, Galileo Galilei, Natalia Ginzburg, Carlo Gozzi, Cesare Lievi, Marco Lodoli, Andrej Longo, Niccol\u00f2 Machiavelli, Alessandro Manzoni (\"Die Verlobten\" nella trad. di Ernst Wiegand Junker), Marco Polo, Franco Moretti, Ippolito Nievo, Francesco Petrarca (il \"Canzoniere\", tradotto da Karlheinz Stierle), Francesco Piccolo, Roberto Saviano, Alberto Savinio, Gaetano Tumiati, Gianni Vattimo e Franco Volpi."}
{"id": "3599726", "revid": "767487", "url": "https://it.wikipedia.org/wiki?curid=3599726", "title": "Lars Joachim Grimstad", "text": "Carriera.\nGiocatore.\nClub.\nGrimstad inizi\u00f2 a giocare nello Stab\u00e6k a 9 anni, durante la militanza del club nelle serie inferiori norvegesi. Contribu\u00ec per\u00f2 alla scalata della squadra fino alla Tippeligaen. Segn\u00f2 5 reti in 69 incontri nella massima divisione, tra il 1995 ed il 1997. Fu operato per via di un infortunio prima dell'inizio del campionato 1998, ma non torn\u00f2 mai pi\u00f9 giocare.\nFu il primo calciatore ad essere introdotto nella \"Hall of Fame\" dello Stab\u00e6k.\nDopo il ritiro.\nUna volta ritiratosi, si occup\u00f2 di marketing e pubblicit\u00e0 presso la compagnia \"Dinamo\". In seguito, ricopr\u00ec un incarico simile alla \"Try\"."}
{"id": "3599727", "revid": "1543377", "url": "https://it.wikipedia.org/wiki?curid=3599727", "title": "Club Atl\u00e9tico River Plate 1914", "text": "Questa voce raccoglie le informazioni riguardanti il Club Atl\u00e9tico River Plate nelle competizioni ufficiali della stagione 1914.\nStagione.\nLa Copa Campeonato vide il River giungere al quinto posto. Il torneo fu breve (12 gare) e fu vinto dal Racing; il River Plate vinse le prime quattro partite, perdendone poi altrettante di seguito, perdendo dunque il contatto con le prime classificate. Il club registr\u00f2 la terza miglior difesa del campionato, con 12 reti subite. Nella stessa stagione la squadra vinse la Copa de Competencia Jockey Club, battendo gli uruguaiani del Bristol de Montevideo con gol di Luis Gianetto."}
{"id": "3599733", "revid": "226458", "url": "https://it.wikipedia.org/wiki?curid=3599733", "title": "Burgwallen Oude Zijde", "text": " \nBurgwallen Oude Zijde \u00e8 un quartiere dello stadsdeel di Amsterdam-Centrum, nella citt\u00e0 di Amsterdam.\nQuesta parte della citt\u00e0 \u00e8 stata costruita durante il Medioevo, tra il XII secolo e XV secolo. L'edificio principale \u00e8 la Oude Kerk, la cui costruzione inizi\u00f2 intorno al 1300."}
{"id": "3599738", "revid": "1305772", "url": "https://it.wikipedia.org/wiki?curid=3599738", "title": "Holding Onto Strings Better Left to Fray", "text": "Holding Onto Strings Better Left to Fray \u00e8 il sesto album in studio della band post-grunge/alternative metal Seether. Questo \u00e8 il loro primo album totalmente fatto con la partecipazione del chitarrista solista Troy McLawhorn. Tuttavia Troy lascia la band quando le registrazioni sono quasi ultimate, per motivi non specificati dallo stesso."}
{"id": "3599779", "revid": "226458", "url": "https://it.wikipedia.org/wiki?curid=3599779", "title": "Burgwallen Nieuwe Zijde", "text": " \nBurgwallen Nieuwe Zijde \u00e8 un quartiere dello stadsdeel di Amsterdam-Centrum, nella citt\u00e0 di Amsterdam.\nQuesta parte della citt\u00e0 \u00e8 stata costruita durante il Medioevo tra il XIII secolo e XV secolo. L'edificio principale del quartiere \u00e8 la Nieuwe Kerk, la cui costruzione inizi\u00f2 intorno al 1400. Nel XVII secolo, gran parte della citt\u00e0 vecchia \u00e8 stata demolita a causa di una diga da costruire. In questo quartiere \u00e8 situato il Palazzo Reale."}
{"id": "3599780", "revid": "149587", "url": "https://it.wikipedia.org/wiki?curid=3599780", "title": "Strada statale 138 delle Bocche di C\u00e0ttaro", "text": ""}
{"id": "3599781", "revid": "775372", "url": "https://it.wikipedia.org/wiki?curid=3599781", "title": "Premio Internazionale Euro-Mediterraneo", "text": "Il premio internazionale Euro-Mediterraneo \u00e8 un gran gal\u00e0 dell'Arte e della Cultura che ha luogo ogni anno presso la prestigiosa piazza del Campidoglio, Roma.\nGrande appuntamento culturale e progetto umanitario ideato e promosso dall'associazione Alleanza per le arti e per le scienze con il patrocinio di Roma Capitale, durante il quale vengono premiate personalit\u00e0 del cinema e della cultura che si sono distinte nei propri ambiti professionali.\nIl premio internazionale Euro-Mediterranneo viene conferito secondo le seguenti tipologie: premio alla carriera per grandi personaggi che hanno arricchito la storia italiana in vari campi; premio speciale a diversi testimonial che contribuiscono a promuovere e valorizzare la cultura del Made in Italy; premio onorario a collaboratori dell'Alleanza per le arti e per le Scienze in progetti a sostegno dei giovani ed iniziative mirate alla solidariet\u00e0, all'utilit\u00e0 sociale e alla diffusione dell'italianit\u00e0 nel mondo; premio di riconoscimento a nuovi talenti emergenti che si sono distinti in diversi settori artistici e culturali."}
{"id": "3599782", "revid": "287204", "url": "https://it.wikipedia.org/wiki?curid=3599782", "title": "Villains &amp; Vigilantes", "text": "Villains and Vigilantes (abbreviato V&amp;V) \u00e8 un gioco di ruolo di ambientazione supereroistica di Jeff Dee, Jack Herman pubblicato per la prima volta nel 1979 dalla Fantasy Games Unlimited.\nSistema di gioco.\nInvece di giocare un personaggio completamente fittizio i giocatori sono incoraggiati a iniziare il processo di creazione del personaggio usando come base una versione di s\u00e9 stessi (presumibilmente come identit\u00e0 segreta del supereroe). La creazione prosegue generando l'origine del superpotere (per esempio, mutante, alieno dallo spazio, ecc.), il loro numero e il loro tipo, a volte risultando in combinazioni strane. Un'altra particolarit\u00e0 del sistema \u00e8 che i personaggi avanzano in livello e punti ferita, ma i loro poteri dando un senso differente a i personaggi a basso, medio e alto livello di potere.\nIl combattimento viene gestito mediante una tabella che confronta l'efficacia del potere dell'attaccante (per esempio un raggio di energia) contro i poteri del difensore, riflettendo in teoria l'interazione di poteri offensivi e difensivi.\nShick definisce il regolamento \"un audace tentativo, ma in pratica era piuttosto goffo\". Appelcline attribuisce i difetti del gioco alla giovinezza e alla inesperienza dei due autori.\nStoria editoriale.\nLa prima edizione di \"Villains and Vigilantes\" scritta a Jack Herman e Jeff Dee era un manuale di 40 pagine, illustrato da Dee, pubblicato dalla Fantasy Games Unlimited. Dopo la pubblicazione del manuale base non furono pubblicati supplementi, come era politica della FGU che preferiva pubblicare manuali di nuovi giochi piuttosto che supportare i giochi pubblicati. Questa politica cambi\u00f2 nel 1981, in seguito al successo di \"Champions\"..\nNel 1982 venne pubblicata un'edizione riveduta del regolamento, la seconda edizione era un set in scatola contenente due libretti di 48 e 16 pagine, schermo in cartoncino, dadi e schede d'esempio dei personaggi. In alternativa venne pubblicato il solo manuale delle regole (48 pagine). Inoltre la FGU inizi\u00f2 a supportare regolarmente il gioco con una serie di supplementi, ma ormai la leadership nel campo dei giochi di supereroi era saldamente in mano a \"Champions\".\nSupplementi.\nFonte dei dati: \"Heroic Worlds\" by Lawrence Schick., tutti i supplementi sono stati pubblicati alla Fantasy Games Unlimited.\nNonostante sia stato pubblicato un \"Most Wanted, Vol. 3\", non venne mai pubblicato un \"Most Wanted, Vol. 2\".\n\"Crisis at Crusader Citadel\" fu un modulo introduttivo scritto e illustrato dai creatori del gioco, Dee e Herman. Lo scenario inizia con i giocatori che controllano i nuovi supereroi, che cercano di entrar a far parte di un gruppo di supereroi gi\u00e0 stabilito, chiamato Crusaders. Durante l'avventura i giocatori dovranno fermare un'ondata criminale organizzata dagli avversari dei Crusader, un gruppo di malvagi chiamati Crushers.. Quattro anni dopo la pubblicazione dell'avventura la sua ambientazione sar\u00e0 usata come base per la miniserie a fumetti \"Villains and Vigilantes\" di Dee e Herman pubblicata dalla Eclipse Comics. Ogni numero includeva schede personaggio per i nuovi eroi e malvagi e nuovo material da usare con il gioco.\nDue moduli scritti da Bill Willingham, \"Death Duel with the Destroyers\" e il seguito \"The Island of Dr. Apocalypse\", usavano personaggi che sarebbero pi\u00f9 tardi comparsi nella sua serie a fumetti,\"Elementals\", pubblicato dalla Comico. Similmente The Dark, un vigilante di \"Villains and Vigilantes\" comparir\u00e0 successivamente in una serie di fumetti dell'editore indipendente Contin\u00fcm Comics."}
{"id": "3599814", "revid": "767487", "url": "https://it.wikipedia.org/wiki?curid=3599814", "title": "La sua strada", "text": "La sua strada \u00e8 un film del 1946 diretto da Mario Costa.\nTrama.\nDopo la prima guerra mondiale un allevatore lascia moglie e figlio e parte in cerca di fortuna all'estero. Il fratello riuscir\u00e0 con grande fatica a risollevare le sorti dell'azienda familiare e assicurare un futuro al nipote. \nAnni dopo il giovane si innamora di una divorziata che rischia di compromettere l'unit\u00e0 familiare ma l'incontro inaspettato con il padre tornato all'improvviso in condizioni misere lo convince a rinunciare al progetto di fuggire con la donna.\nProduzione.\nIl film prodotto da Carlo Borsari per C.I.F. in collaborazione con Prora Cinematografica, fu girato negli Stabilimenti Titanus della Farnesina nel 1943, con l'organizzazione generale di Giacinto Solito.\nDistribuzione.\nUsc\u00ec nelle sale solo dopo la fine della guerra il 19 febbraio 1946."}
{"id": "3599819", "revid": "2145227", "url": "https://it.wikipedia.org/wiki?curid=3599819", "title": "Pio di San Luigi", "text": "Biografia.\nGiuseppe Campidelli e Filomena Belpani, contadini, si sposarono molto giovani ed ebbero sei figli. Abitavano nella contrada Trebbio, nel comune di Poggio Berni, non lontano da Rimini. Il 29 aprile 1868, alle ore 10, nacque il quartogenito, Luigi Nazareno Francesco, subito detto Gigino. Il bambino, docile e intelligente, crebbe secondo l'indirizzo cristiano impartitogli dalla famiglia e ricevette il sacramento della cresima il 9 febbraio 1873, all'et\u00e0 di cinque anni, dal vescovo di Rimini.\nNel 1874 mor\u00ec il padre di febbre tifoidea e, l'anno successivo, Luigi s'iscrisse al primo anno della scuola privata inaugurata a Trebbio dal cappellano locale. Tre anni dopo era pronto per la prima comunione. Sempre nel 1878 i passionisti si impegnarono nella cura del vicino cinquecentesco santuario della Madonna di Casale (noto localmente per un affresco raffigurante la Vergine con il Bambino) a San Vito, ora frazione di Santarcangelo di Romagna. L'undicenne Luigi, l'anno dopo, in occasione delle ricorrenze religiose, si avvicin\u00f2 per la prima volta alla suddetta congregazione e frequent\u00f2 la seconda elementare della scuola statale, ma, nonostante il suo impegno, non pot\u00e9 concludere gli studi.\nTra il 1880 e il 1881 i contatti sempre pi\u00f9 assidui con i passionisti fecero s\u00ec che il ragazzo desiderasse tenacemente di far parte dell'ordine: per l'et\u00e0 e per la salute non ottimale non ebbe inizialmente una risposta positiva alla sua richiesta. Fin\u00ec gli studi con la terza elementare e, il 2 maggio 1882, a quattordici anni, pot\u00e9 entrare nel convento passionista edificato accanto alla chiesa di Casale. Il 27 maggio incominci\u00f2 l'anno di noviziato, scelse il nome di Pio, e fu il primo della comunit\u00e0 a professarlo dopo la soppressione degli ordini religiosi verificatasi nel 1866 in seguito all'Unit\u00e0 d'Italia.\nNel gennaio 1883 l'esercizio del noviziato fu trasferito a Soriano nel Cimino (Viterbo), nel monastero di Sant'Eutizio: Pio vi rimase quattro mesi e a luglio rientr\u00f2 a Casale per intraprendere gli studi per diventare sacerdote. All'et\u00e0 di 16 anni, il 29 aprile 1884, pronunci\u00f2 i voti come passionista. Nei due anni seguenti Pio concluse il biennio del liceo classico, dedicandosi poi allo studio della filosofia e della teologia che purtroppo non pot\u00e9 concretare. Il 17 dicembre 1887, nel duomo di Rimini, prese parte al rito (tonsura) che precedeva il conferimento dell'ordine sacro e la consacrazione a Dio.\nNel biennio 1888-1889 si mostrarono nel giovane le prime avvisaglie - cui non si diede importanza - della malattia infettiva che incominciava a colpirlo affiorando nella sua incurabile pericolosit\u00e0 per la vita di un uomo. Pio accett\u00f2 tutte le sue pene senza mai lamentarsi: non poteva pi\u00f9 leggere, ma pregava in continuazione e canticchiava: ridotto a uno scheletro accoglieva chiunque con un sorriso e cercava di consolare la madre e i familiari che lo visitavano spesso. Alle 22,30 del 2 novembre 1889, all'et\u00e0 di 21 anni, Pio mor\u00ec tra la costernazione della comunit\u00e0.\nIl culto.\nIl 3 novembre 1889 venne sepolto, sotto terra, nel camposanto di San Vito dove rimarr\u00e0 per 34 anni: molti devoti sostavano presso la tomba.\nIl 6 maggio 1923 il corpo di Pio venne traslato nel santuario della Madonna di Casale e collocato sotto l'altare della Vergine che lui poneva perennemente al centro delle sue attenzioni. Nel 1944 la chiesa fu quasi completamente distrutta dai bombardamenti: sotto il cumulo di macerie si trov\u00f2 intatto il sepolcro di Pio, che rester\u00e0 all'aperto per 25 anni, e il volto affrescato di Maria con il Bambino Ges\u00f9. Il santuario sar\u00e0 ricostruito, seppure in forme moderne, e i resti dell\"'angelico\" passionista sono ora raccolti in un'urna che riproduce le sue sembianze.\nLa sua causa di canonizzazione \u00e8 stata introdotta il 14 febbraio 1937: dichiarato venerabile il 21 marzo 1983, \u00e8 stato proclamato beato da papa Giovanni Paolo II il 17 novembre 1985, in occasione dell'anno internazionale della giovent\u00f9.\nLa sua memoria ricorre il 2 novembre (\"dies natalis\")."}
{"id": "3599822", "revid": "228587", "url": "https://it.wikipedia.org/wiki?curid=3599822", "title": "Tangawisi", "text": ""}
{"id": "3599823", "revid": "42413915", "url": "https://it.wikipedia.org/wiki?curid=3599823", "title": "Pio Campidelli", "text": ""}
{"id": "3599835", "revid": "287204", "url": "https://it.wikipedia.org/wiki?curid=3599835", "title": "Cherchez la femme (romanzo)", "text": "Cherchez la femme \u00e8 un romanzo dell'autore italiano Gianni Materazzo, pubblicato per la prima volta il 26 maggio 1991 come Giallo Mondadori n. 2208 ed \u00e8 composto da 21 capitoli. Questo romanzo, insieme ai romanzi \"Delitti imperfetti\" e \"Villa Maltraversi\", fa parte di una trilogia dal titolo \"Tre passi nel delitto\".\nDa questo romanzo \u00e8 stato tratto l'omonimo film per la televisione del 1993 che vede come protagonisti Gioele Dix e Florinda Bolkan.\nTrama.\nEnzo Bellocchi ha trovato una lettera scritta da Pippo Scalise a sua moglie Giovanna. Decide di andare a trovare, per un consiglio legale, il suo amico Luca Marotta. La lettera \u00e8 breve ma chiara, Pippo Scalise \u00e8 l'amante di Giovanna e nella lettera si capisce che Pippo ha deciso di troncare la loro relazione clandestina. Lui scrive che, visto che si dovranno frequentare ugualmente, spera che Giovanna possa essergli amica. Enzo non \u00e8 un santo, ha avuto diverse amanti, ma sapere che sua moglie lo tradisce gli brucia tantissimo. Vorrebbe chiedere il divorzio ma poi, anche grazie alle parole di Luca, cambia idea. Nonostante tutto ama sua moglie.\nIl giorno dopo Enzo da una festa a casa sua e, tra gli invitati, c'\u00e8 Luca Marotta, Pippo Scalise, il professor Haddad, Rodolfo Bellocchi, Ernesto Franzoni, ecc. Il professor Haddad si trova a Bologna per eseguire alcuni interventi chirurgici. La mattinata successiva Luca riceve una telefonata da Enzo, il professor Haddad \u00e8 stato sgozzato in sala operatoria. Era insieme ad alcuni collaboratori per eseguire un'operazione quando un bisturi, maneggiato da una non ben precisata ma esperta mano, gli taglia la gola di netto facendo morire il professore in un lago di sangue.\nDelle indagini sono stati incaricati Nicola Morace e il commissario Medugno. Dopo i primi interrogatori sia Nicola Morace che Luca Marotta capiscono che, forse, una donna si \u00e8 infiltrata in sala operatoria ed ha ucciso in professor Haddad. Questa donna sar\u00e0, da Nicola Morace, soprannominata Dark Lady per poterla identificare. Intanto anche Luca Marotta, per suo conto, incomincia ad indagare su questo strano omicidio.\nI primi sospetti di Nicola Morace e di Luca Marotta cadono su Giovanna Bellocchi per via di alcune strane coincidenze, ma poi Luca lascia questa pista, non \u00e8 pi\u00f9 convinto che sia stata lei. Marotta indaga, un po' per caso, un po' per fortuna e un po' per sua bravura, su Suady Fellus e sulla sua amica Josephine entrambe bellissime modelle e amiche di Rodolfo Bellocchi. Queste indagini personali di Marotta lo portano in Via Massarenti e li scopre il cadavere di Suady Fellus. Anche Suady \u00e8 stata uccisa con un taglio deciso e preciso alla gola. Suady era, a detta della sua amica Josephine e di Morace, entrata in un brutto giro di prostituzione e droga.\nMarotta viene incaricato, dalla famiglia Bellocchi, di tutelare i loro interessi visto che Morace ha intenzione di sottoporre ad interrogatorio Giovanna Bellocchi. La famiglia Bellocchi ha organizzato un fine settimana nella casa di campagna. Sono state invitate molte persone, tra cui Luca Marotta. La mattina successiva viene trovato il cadavere di Remo Carminati, custode della villa della famiglia Bellocchi. Anche questo omicidio viene imputato al solito assassino visto che anche Remo Carminati presenta un taglio profondo alla gola.\nIl romanzo continua con l'individuazione del colpevole e con la spiegazione dei motivi di questi tre efferati omicidi e di come Luca Marotta riesca ad individuare, grazie a molti piccoli indizi, la via maestra per la risoluzione di questo intricato triplice delitto.\nCuriosit\u00e0.\nNel romanzo ci sono molte citazioni, sia a personaggi famosi sia a marchi e prodotti commerciali altrettanto famosi. Tra i personaggi Giacomo Puccini, Santa Rita da Cascia, Omar Sharif, Federico Fellini, Ray Charles, Michael Jackson, Anton Pavlovic Cechov e la sua opera teatrale \"Il gabbiano\", Jack lo squartatore, il mostro di Firenze, ecc.\nAl capitolo 7 c'\u00e8 una citazione del romanzo precedente \"Delitti imperfetti\".\nAl capitolo 9 c'\u00e8 una citazione della raccolta di racconti \"Le mille e una notte\".\nAl capitolo 10 c'\u00e8 una citazione dal \"fantasma dell'Opera\".\nAl capitolo 13 c'\u00e8 una citazione della poesia \"Canto notturno di un pastore errante dell'Asia\" di Giacomo Leopardi."}
{"id": "3599849", "revid": "55939570", "url": "https://it.wikipedia.org/wiki?curid=3599849", "title": "Le avventure di Stanlio e Ollio", "text": ""}
{"id": "3599850", "revid": "105611", "url": "https://it.wikipedia.org/wiki?curid=3599850", "title": "E-commerce culturale", "text": ""}
{"id": "3599863", "revid": "287204", "url": "https://it.wikipedia.org/wiki?curid=3599863", "title": "Domanovce", "text": ""}
{"id": "3599864", "revid": "599013", "url": "https://it.wikipedia.org/wiki?curid=3599864", "title": "Bad Teacher", "text": ""}
{"id": "3599873", "revid": "287204", "url": "https://it.wikipedia.org/wiki?curid=3599873", "title": "Granc-Petrovce", "text": ""}
{"id": "3599875", "revid": "1745361", "url": "https://it.wikipedia.org/wiki?curid=3599875", "title": "Ruggine (disambigua)", "text": ""}
{"id": "3599879", "revid": "110157", "url": "https://it.wikipedia.org/wiki?curid=3599879", "title": "Budenheim", "text": "Budenheim \u00e8 un comune di 8.812 abitanti della Renania-Palatinato, in Germania.\nAppartiene al circondario (\"Landkreis\") di Magonza-Bingen (targa MZ)."}
{"id": "3599880", "revid": "1573940", "url": "https://it.wikipedia.org/wiki?curid=3599880", "title": "Brettus", "text": "Brettus \u00e8 un genere di ragni appartenente alla famiglia Salticidae.\nDistribuzione.\nDelle sette specie oggi note di questo genere, sei sono state rinvenute in diverse localit\u00e0 dell'Asia meridionale; una \u00e8 endemica del Madagascar.\nTassonomia.\nA giugno 2011, si compone di sette specie:"}
{"id": "3599882", "revid": "1318658", "url": "https://it.wikipedia.org/wiki?curid=3599882", "title": "Bodenheim", "text": "Bodenheim \u00e8 un comune di 7.111 abitanti della Renania-Palatinato, in Germania.\nAppartiene al circondario (\"Landkreis\") di Magonza-Bingen (targa MZ) ed \u00e8 parte della comunit\u00e0 amministrativa (\"Verbandsgemeinde\") di Bodenheim. Bodenheim \u00e8 il capoluogo della comunit\u00e0 amministrativa."}
{"id": "3599883", "revid": "110157", "url": "https://it.wikipedia.org/wiki?curid=3599883", "title": "Gau-Bischofsheim", "text": "Gau-Bischofsheim \u00e8 un comune di 1.912 abitanti della Renania-Palatinato, in Germania.\nAppartiene al circondario (\"Landkreis\") di Magonza-Bingen (targa MZ) ed \u00e8 parte della comunit\u00e0 amministrativa (\"Verbandsgemeinde\") di Bodenheim."}
{"id": "3599891", "revid": "287204", "url": "https://it.wikipedia.org/wiki?curid=3599891", "title": "Klcov", "text": ""}
{"id": "3599892", "revid": "287204", "url": "https://it.wikipedia.org/wiki?curid=3599892", "title": "Stufetta di Diana e Atteone", "text": "La Stufetta di Diana e Atteone \u00e8 un ambiente della Rocca Sanvitale a Fontanellato (provincia di Parma), celebre per il ciclo di affreschi del Parmigianino, realizzato nel 1524. Si tratta probabilmente del bagno privato di Paola Gonzaga, moglie di Galeazzo Sanvitale, conte di Fontanellato.\nStoria.\nAll'inizio del 1524, entro luglio, Parmigianino realizz\u00f2 la decorazione ad affresco per il soffitto e le lunette del piccolo ambiente privato della reggia, concludendo il suo breve ma proficuo periodo alla corte dei Sanvitale, prima di partire per Roma. A quell'epoca risale sicuramente anche il \"Ritratto di Galeazzo Sanvitale\" qualche altra opera di datazione pi\u00f9 incerta.\nSicuramente Parmigianino fu uno dei pochi ad aver visto la Camera di San Paolo finch\u00e9 fu in vita Giovanna Piacenza, forse in qualit\u00e0 di aiuto di Correggio, forse come semplice visitatore. Pochi anni dopo infatti il monastero parmense veniva posto sotto una pi\u00f9 rigida clausura, occultando di fatto il modello per Fontanellato fino al Settecento.\nAnche l'ambiente della stufetta, eseguito in quaranta giornate di affresco, fu \"segreto\". Vasari ad esempio lo ignor\u00f2, nonostante avesse a disposizione per redigere la vita di Parmigianino una fonte di prima mano, il suo cugino e collega Girolamo Bedoli. \u00c8 descritto per la prima volta ne \"Le Ville\", testo di Anton Francesco Doni del 1566 circa, dove a proposito della \"Quarta villa\" si parla di una residenza \"lombarda\" (all'epoca la Lombardia comprendeva idealmente tutta l'area padana), in cui si trova \"...per mano del Parmigianino, Diana in una fonte con [...] ninfe ignude, la pi\u00f9 dolce cosa che si possi vedere; le carni delicate, i visi celesti, le attitudini dilettevoli...\" Successivamente lo descrisse il Fontana (1696) e l'Aff\u00f2 (1784).\nSe in un primo momento vennero datati al secondo soggiorno parmense dell'autore (Aff\u00f2, 1748, Fr\u00f6lich-Bum, 1921, e Quintavalle, 1948), tutta la critica successiva si \u00e8 assestata sulla fase giovanile (Copertini, 1932, Freedberg, 1950, Barocchi, 1950, Ghidiglia Quintavalle, 1960, e Popham, 1963), prima del soggiorno romano. La lettura del ciclo dopotutto \u00e8 stata a lungo ostacolata dalle pesanti ridipinture e i rifacimenti seicenteschi operati dal Boselli, e quelli ottocenteschi di Giovan Battista Borghesi, quando era anche stata stravolta l'architettura della stanza, chiudendo le porte originali. Dopo il restauro invece la datazione \u00e8 stata precisata con relativa sicurezza al 1524, contemporaneamente al \"ritratto di Galeazzo Sanvitale\".\nEsistono numerosi disegni preparatori, talvolta con varianti rispetto all'opera finita. In particolare alla Pierpont Morgan Library di New York (n. 149), alla Devonshire Collection di Chatsworth (n. 787), al British Museum (n. 1952-1-21-67) e al Cabinet des Dessins del Louvre (6439 e 7851).\nDescrizione.\nLa piccola stanza al pian terreno della Rocca (435x350x390 cm) presenta una volta unghiata, con tre peducci per lato che creano quattro o tre lunette per lato, unite agli angoli a due a due da una doppia vela. Per la decorazione Parmigianino invent\u00f2 un finto pergolato coperto da una fitta vegetazione e aperto al centro su un cielo azzurro, bordato da una siepe di rose arrampicate su un incannicciato. Al centro una cornice di legno intagliato racchiude una sorta di finto specchio, con il motto \"Respice Finem\" (\"guarda la fine\") su sfondo avorio, un invito a seguire il tragico finale della \"fabula\" sottostante. Sui peducci, che al posto dei capitelli hanno mascheroni in stucco, si trovano vari putti, mentre le vele sono decorate da finti oculi tra motivi geometrici. Nelle quattordici lunette, alte e strette, si trova infine illustrato il mito di Diana e Atteone. Secondo \"Le metamorfosi\" di Ovidio (Libro III, vv.138-253), il cacciatore Atteone sorprese in un bosco Diana nuda al bagno presso una fonte tra le ninfe; per questo venne punito con la trasformazione in cervo, venendo sbranato dai suoi stessi cani.\nIl tema \u00e8 spiegato anche dai versi latini che corrono lungo il fregio, in lettere dorate su sfondo chiaro, al di sotto delle lunette:\nLa parte inferiore delle pareti non \u00e8 invece affatto decorata e forse era coperta da arazzi.\nIl bagno della dea ha fatto ipotizzare che l'ambiente fosse una \"stufetta\", cio\u00e8 un bagno privato, ipotesi oggi largamente condivisa dalla critica sebbene non manchino proposte alternative, come quella che si tratti dello studiolo del conte, con gli affreschi adombranti varie allusioni all'alchimia .\nLe scene si leggono dalla parete sud, dove il giovane Atteone, rappresentato con capelli lunghi e lineamenti femminei, si rivolge a due compagni che lo seguono con corni da caccia e i levrieri, mentre un altro cane, tenuto al guinzaglio, si trova davanti a lui nella lunetta pi\u00f9 a destra. Forse si tratta per\u00f2 di una ninfa, seguita da due compagni del cacciatore (strano per\u00f2 che sia vestita esattamente come Atteone nelle scene seguenti). La parete ovest mostra Atteone, riconoscibile per la veste bianca e rossa, che, scoperta la dea nuda al centro, immersa in una fonte, viene gradualmente trasformato in cervo, con la testa gi\u00e0 mutata e il corpo ancora umano; due ninfe invece all'estrema sinistra sembrano preoccupate, ma non troppo, dell'inaspettata intrusione e una di loro si copre il petto chiacchierando con la compagna. A nord i compagni di Atteone proseguono la caccia e trovatolo come cervo lo fanno assalire dai cani: la scena della cattura si svolge infatti nella terza lunetta da sinistra. Qui si trovano al centro, sul peduccio, anche due putti apteri (senza ali), che si abbracciano, un neonato con collana di corallo rosso che tiene alcuni rami di ciliegie in mano e una bambina con orecchini e capelli biondi, che guarda verso lo spettatore. Sull'ultimo lato, quello est, si vede al centro la dea Cerere in abito cinquecentesco molto scollato, forse un ritratto di Paola Gonzaga stessa, che assiste con imperturbabile curiosit\u00e0 agli avvenimenti, sollevando una spiga di grano, quale attributo e afferrando un bacile poggiato su un tavolino accanto a una brocca, come se stesse assistendo a una rappresentazione teatrale durante un banchetto. Ai lati, nelle altre due lunette, si vedono cani da caccia, ora su sfondo neutro, ora boscoso, ora a piena figura, ora a mezza, ora sporgenti solo con la testa.\nLe figure dei cani e del cervo vennero riprese fedelmente dall'incisione del \"Sant'Eustachio\" di D\u00fcrer.\nInterpretazione.\nIl significato degli affreschi \u00e8 sfuggente, nonostante i numerosi studi a tal proposito. L'ipotesi pi\u00f9 semplice \u00e8 che si tratti semplicemente di un tema mitologico letterario scelto poich\u00e9 correlato all'attivit\u00e0 svolta in quella stanza, il bagno della contessa che quindi era paragonata alla dea Diana (Ghidiglia Quintavalle, 1966). C'\u00e8 anche chi ha proposto una lettura alchemica (Fagiolo dell'Arco, 1970, Mutti, 1987), secondo cui la storia rappresenta l'unione del principio maschile e femminile, ove il cacciatore Atteone, pur di appropriarsi del principio divino, la dea Diana, \u00e8 disposto a mutarsi da predatore a preda e a morire.\nUte Davitt Asmus leg\u00f2 invece la figura di Diana a quella della committente (un po' come avviene nella Camera della Badessa), associandole il tema della caccia intesa come \"caccia d'amore\" e quello della lettura cristianizzata di Ovidio alla luce della dottrina neoplatonica. La studiosa inoltre vi lesse un riferimento agli eventi tragici della vita dei committenti, in particolare legati alla morte del loro primo figlio, nel settembre del 1523. L'ipotesi, ripresa da Pietro Citati (1990) e dalla Dall'Acqua (1994), vedrebbe dunque Paola-Cerere che assiste impotente alla punizione ingiusta quanto insindacabile che gli dei tributano agli uomini dal fato avverso. Atteone sbranato infatti non mostra nessuna smorfia di dolore o rincrescimento, ma va incontro impassibile al suo destino, senza movimento alcuno. A sostegno di ci\u00f2 si indica la tradizionale identificazione del putto con la collanina di corallo nel figlio perduto della coppia, mentre la visione del roseto celeste, emblema mariano, suggerirebbe l'unica via di consolazione alla tragedia, ovvero la fede e la preghiera cristiana in quel senso il \"Respice Finem\" sarebbe un invito a guardare al \"fine\" dell'esistenza umana cio\u00e8 Dio. Nella lettura della Dell'Acqua le fattezze femminee di Atteone prima della trasformazione sarebbero addirittura un esplicito rimando all'identificazione con la contessa. Tale interpretazione, per quanto affascinante, pu\u00f2 generare comunque perplessit\u00e0 se si riflette a quanto la coppia potesse realmente richiedere immagini aggraziate per trasfigurare (e quindi ricordare in perpetuo) un recente dolore.\nStile.\nL'opera \u00e8 chiaramente ispirata alla Camera di San Paolo di Correggio, con un simile pergolato di foglie e rampicanti, a sua volta derivato da opere quattrocentesche di Mantegna e Leonardo da Vinci. Rispetto al modello per\u00f2, Parmigianino arricch\u00ec la rappresentazione di tematiche morali ed us\u00f2 una tagliente definizione delle forme, opposta alla morbida intonazione luminosa correggesca. Il plasticismo pieno e naturalistico del suo maestro qui si ammorbidisce infatti in soluzioni di pi\u00f9 fluida e lieve stilizzazione. Scrive Pallucchini che in questi affreschi \"vi \u00e8 una presa di posizione linguistica pi\u00f9 preziosa e \"manierata\" nei confronti dell'arte correggesca, tanto pi\u00f9 naturale ed espansiva... una meditazione pi\u00f9 sottile ed elegante dell'immagine, che si costituisce con una preziosit\u00e0 di accenti che certo mancava nella pienezza sensuale del gusto correggesco. Si inizia perci\u00f2 un processo di idealizzazione della forma sottilmente intellettualistica\". Alla naturalezza espressiva di luce e colore, alla profondit\u00e0 atmosferica del Correggio che, nella Camera di San Paolo, si libera del limite del soffitto, il Parmigianino sceglie di bloccare lo spazio decorando la volta con un sorta di cesellatura minuta e preziosa, che esaspera la rappresentazione del reale fino ad annullarne la verit\u00e0 in un artificio arcaicizzante.\nL'attribuzione \u00e8 indiscussa e per quanto riguarda la datazione vari elementi sono confrontabili con altre opere giovanili. I compagni di Atteone infatti ricordano da vicino il \"San Vitale e il cavallo\" in San Giovanni Evangelista, mentre la Diana ricorda nelle sembianze la \"Santa Barbara\" del Museo del Prado o la \"Santa con due angeli\" dello St\u00e4del.\n\u00c8 stato notato come la scarsa luce che proviene unicamente dalle porte (la finestrella \u00e8 pi\u00f9 tarda), dia un aspetto del tutto particolare agli affreschi: analogamente ai finti bassorilievi della Camera di San Paolo, anche Parmigianino studi\u00f2 una resa volumetrica che si accentuasse con una luce scarsa e soffusa. In particolare l'uso di colori molto chiari, negli incarnati, li fa risplendere sullo sfondo verde scuro e stagliare come bassorilievi, soprattutto con poca luce (si vede bene soprattutto nei putti dei peducci). Tale stratagemma venne ripreso poi anche dai Carracci, nella Galleria di Palazzo Farnese a Roma."}
{"id": "3599893", "revid": "110157", "url": "https://it.wikipedia.org/wiki?curid=3599893", "title": "Harxheim", "text": "Harxheim \u00e8 un comune di 2.169 abitanti della Renania-Palatinato, in Germania.\nAppartiene al circondario (\"Landkreis\") di Magonza-Bingen (targa MZ) ed \u00e8 parte della comunit\u00e0 amministrativa (\"Verbandsgemeinde\") di Bodenheim."}
{"id": "3599894", "revid": "110157", "url": "https://it.wikipedia.org/wiki?curid=3599894", "title": "L\u00f6rzweiler", "text": "L\u00f6rzweiler \u00e8 un comune di 2.151 abitanti della Renania-Palatinato, in Germania.\nAppartiene al circondario (\"Landkreis\") di Magonza-Bingen (targa MZ) ed \u00e8 parte della comunit\u00e0 amministrativa (\"Verbandsgemeinde\") di Bodenheim."}
{"id": "3599895", "revid": "74415", "url": "https://it.wikipedia.org/wiki?curid=3599895", "title": "Numerazione delle locomotive italiane", "text": ""}
{"id": "3599901", "revid": "110157", "url": "https://it.wikipedia.org/wiki?curid=3599901", "title": "Nackenheim", "text": "Nackenheim \u00e8 un comune di 5.328 abitanti della Renania-Palatinato, in Germania.\nAppartiene al circondario (\"Landkreis\") di Magonza-Bingen (targa MZ) ed \u00e8 parte della comunit\u00e0 amministrativa (\"Verbandsgemeinde\") di Bodenheim.\nQua nacque il drammaturgo e scrittore Carl Zuckmayer."}
{"id": "3599904", "revid": "287204", "url": "https://it.wikipedia.org/wiki?curid=3599904", "title": "Korytne", "text": ""}
{"id": "3599906", "revid": "110157", "url": "https://it.wikipedia.org/wiki?curid=3599906", "title": "Bubenheim (Magonza-Bingen)", "text": "Bubenheim \u00e8 un comune di 839 abitanti della Renania-Palatinato, in Germania.\nAppartiene al circondario (\"Landkreis\") di Magonza-Bingen (targa MZ) ed \u00e8 parte della comunit\u00e0 amministrativa (\"Verbandsgemeinde\") di Gau-Algesheim."}
{"id": "3599907", "revid": "110157", "url": "https://it.wikipedia.org/wiki?curid=3599907", "title": "Engelstadt", "text": "Engelstadt \u00e8 un comune di 735 abitanti della Renania-Palatinato, in Germania.\nAppartiene al circondario (\"Landkreis\") di Magonza-Bingen (targa MZ) ed \u00e8 parte della comunit\u00e0 amministrativa (\"Verbandsgemeinde\") di Gau-Algesheim."}
{"id": "3599909", "revid": "110157", "url": "https://it.wikipedia.org/wiki?curid=3599909", "title": "Gau-Algesheim", "text": "Gau-Algesheim \u00e8 una citt\u00e0 di 6.534 abitanti della Renania-Palatinato, in Germania.\nAppartiene al circondario (\"Landkreis\") di Magonza-Bingen (targa MZ) ed \u00e8 parte della comunit\u00e0 amministrativa (\"Verbandsgemeinde\") di Gau-Algesheim."}
{"id": "3599910", "revid": "110157", "url": "https://it.wikipedia.org/wiki?curid=3599910", "title": "Nieder-Hilbersheim", "text": "Nieder-Hilbersheim \u00e8 un comune di 620 abitanti della Renania-Palatinato, in Germania.\nAppartiene al circondario (\"Landkreis\") di Magonza-Bingen (targa MZ) ed \u00e8 parte della comunit\u00e0 amministrativa (\"Verbandsgemeinde\") di Gau-Algesheim."}
{"id": "3599914", "revid": "3115", "url": "https://it.wikipedia.org/wiki?curid=3599914", "title": "Ardjut", "text": "Ardjut (in armeno \u0531\u0580\u057b\u0578\u0582\u057f, conosciuto anche come Arjut) \u00e8 un comune dell'Armenia di 1 432 abitanti (2008) della provincia di Lori."}
{"id": "3599916", "revid": "106908", "url": "https://it.wikipedia.org/wiki?curid=3599916", "title": "Arjut", "text": ""}
{"id": "3599917", "revid": "1543377", "url": "https://it.wikipedia.org/wiki?curid=3599917", "title": "Heidesheim am Rhein", "text": "Heidesheim am Rhein \u00e8 un comune di 7.202 abitanti della Renania-Palatinato, in Germania.\nAppartiene al circondario (\"Landkreis\") di Magonza-Bingen (targa MZ) ed \u00e8 parte della comunit\u00e0 amministrativa (\"Verbandsgemeinde\") di Heidesheim am Rhein."}
{"id": "3599919", "revid": "110157", "url": "https://it.wikipedia.org/wiki?curid=3599919", "title": "Wackernheim", "text": "Wackernheim \u00e8 un comune di 2.594 abitanti della Renania-Palatinato, in Germania.\nAppartiene al circondario (\"Landkreis\") di Magonza-Bingen (targa MZ) ed \u00e8 parte della comunit\u00e0 amministrativa (\"Verbandsgemeinde\") di Heidesheim am Rhein."}
{"id": "3599920", "revid": "287204", "url": "https://it.wikipedia.org/wiki?curid=3599920", "title": "Nemesany", "text": ""}
{"id": "3599921", "revid": "767487", "url": "https://it.wikipedia.org/wiki?curid=3599921", "title": "Adobe Edge", "text": "Adobe Edge Animate \u00e8 un software proprietario prodotto dalla Adobe specializzato nell'elaborazione di animazioni in HTML5 e CSS3.\nQuesto programma permette di creare animazioni in HTML5 di qualit\u00e0 professionale.\nCronologia delle versioni.\nLa versione preview \u00e8 stata diffusa il 1\u00ba agosto 2011. Nel 2012 \u00e8 stata resa disponibile la prima versione."}
{"id": "3599929", "revid": "110157", "url": "https://it.wikipedia.org/wiki?curid=3599929", "title": "SNAP25", "text": "La proteina sinaptosomale associata 25 (SNAP25) \u00e8 una proteina SNARE con peso molecolare di 25 kilodalton (kDa), che nell'uomo \u00e8 codificata dal gene SNAP25. Fa parte del Sinaptosoma, ovvero della struttura deputata al rilascio di Acetilcolina da parte della membrana del Motoneurone inferiore. \u00c8 bloccata selettivamente dai tipi A C ed F della Neurotossina Botulinica."}
{"id": "3599935", "revid": "233365", "url": "https://it.wikipedia.org/wiki?curid=3599935", "title": "Comic book archive", "text": "Comic book archive o comic book reader file \u00e8 un tipo di file archivio per visualizzare una sequenza di immagini, soprattutto fumetti.\nL'idea \u00e8 iniziata dal popolare visualizzatore di immagini CDisplay.\nQuesto tipo di file archivio quindi non \u00e8 altro che un file compresso in .zip o .rar contenente una serie di immagini in formato .jpg o .png opportunamente rinominato in .cbz o .cbr per il suo utilizzo con programmi di lettura appositi.\nDa notare che il programma 7-Zip, open source, \u00e8 in grado di creare quasi tutti i formati di archivi, tranne un paio di formati \"chiusi\" che vengono creati con programmi \nproprietari: il molto diffuso formato .cbr (che si crea esclusivamente con WinRAR) e il poco diffuso formato .cba (che si crea esclusivamente con WinACE).\nQuesti lettori sono molto pi\u00f9 potenti e flessibili di quelli che di default sono presenti nei vari sistemi operativi, in quanto i fumetti scansionati non sono tutti dello stesso formato: ad esempio per i fumetti pi\u00f9 vecchi ci sono le classiche strisce orizzontali, gli albi Marvel presentano delle dimensioni diverse dalle pubblicazioni Bonelli, mentre i \"neri\" italiani sono diversi dal classico Topolino.\nGli stessi archivi di immagini presentano dei vantaggi rispetto a un archivio in .pdf contenente immagini:\nOltre che per i fumetti \u00e8 ottimo per tutti quei documenti multipagina scansionati, come riviste o altro.\nRicapitolando, questo formato di file viene utilizzato specialmente per le immagini digitalizzate, cio\u00e8 trasformate dal formato cartaceo a quello elettronico, ed \u00e8 comodo anche per raccogliere le proprie immagini in archivi compressi, per poi essere archiviati sugli hard disk.\nFormato.\nIl Comic book archive consiste in una serie di immagini digitali, di solito PNG (lossless compression) o JPEG (lossy compression) compresse in un file archivio con estensione:"}
{"id": "3599941", "revid": "729019", "url": "https://it.wikipedia.org/wiki?curid=3599941", "title": "Coppa del Generalissimo 1947-1948", "text": "La Copa del General\u00edsimo 1947-1948 fu la 44\u00aa edizione della Coppa di Spagna. Il torneo inizi\u00f2 il 14 settembre 1947 e si concluse il 4 luglio 1948. La finale si disput\u00f2 allo Stadio Chamart\u00edn di Madrid dove il Siviglia conquist\u00f2 il suo terzo titolo.\nFormula.\nLa formula di questa edizione prevedeva scontri diretti di sola andata fino al sesto turno. A partire dagli ottavi di finale, le squadre si sfidavano in gare di andata e ritorno. Le squadre di Primera Divisi\u00f3n e Segunda Divisi\u00f3n erano qualificate direttamente per il quinto turno. In questa edizione, ci fu anche la finale di consolazione tra le due perdenti delle semifinali."}
{"id": "3599956", "revid": "1216132", "url": "https://it.wikipedia.org/wiki?curid=3599956", "title": "ABS-CBN (rete televisiva)", "text": "ABS-CBN, comunemente indicato come Kapamilya Network (che significa letteralmente \"parte della famiglia\") o semplicemente Dos (che significa \"2\") \u00e8 un network televisivo commerciale delle Filippine di propriet\u00e0 della ABS-CBN Corporation. \u00c8 stato lanciato il 23 ottobre 1953. Il network \u00e8 noto come la prima rete televisiva commerciale in Asia. Ha sede a Quezon City.\nOggi il canale televisivo terrestre ammiraglio \u00e8 DWWX-TV o \"Canale 2\" da cui il nome Dos. Il network opera attraverso 25 stazioni televisive. \u00c8 anche disponibile in tutto il mondo con la televisione via cavo e via satellite attraverso The Filipino Channel e anche tramite iptv e Internet.\nStoria.\n1953-1961: Primi anni la gestione Quirino-Lindenberg e vendita alla famiglia Lopez.\nLe origini della rete televisiva si possono far risalire alla prima trasmissione televisiva nel paese da parte del DZAQ-TV Channel 3 del Alto Broadcasting System, il 23 ottobre 1953. Il suo proprietario \u00e8 il giudice Antonio Quirino e il suo direttore generale \u00e8 James Lindenberg, che ha fondato ABS nel 1946 come Bolinao Electronics Corporation, prima di venderlo a Quirino nel 1952. Con la trasmissione, le Filippine sono diventate il primo paese nel Sud-Est asiatico, il secondo in Asia e il 15 \u00b0 paese a livello mondiale per introdurre la televisione.\nIl prima programmi di Canale 3 consisteva allora in programmi in gran parte in scatola dagli Stati Uniti. Quando questi si sono esauriti, le ore di trasmissione della stazione dalle 18:00 alle 22:00 sono state assegnate a spettacoli teatrali come il Cyrano de Bergerac di Padre James Reuter. In seguito, il canale inizi\u00f2 a produrre i propri programmi nel 1955 a partire da Pista ng Bayan, un programma musicale televisivo in diretta, il primo nel paese ospitato dai comici Patsy, Lopito e Pugo. L'anno precedente, Canale 3 copriva il 2 \u00b0 Asian Games.\nIl 24 settembre 1956 fu fondata la Chronicle Broadcasting Network (CBN), di propriet\u00e0 di Don Eugenio Lopez, Sr. e dell'allora vicepresidente filippino Fernando Lopez. Prima di avventurarsi in radio attraverso la stazione AM DZXL e la prima stazione FM del paese DZYL, nel 1958 lanci\u00f2 la propria stazione TV, DZXL-TV 9, ma non prima di acquistare ABS da Quirino nel 1957. Don Eugenio ha fuso ABS e CBN per formare la Bolinao Electronics Corporation, che era il precedente nome dell'ABS.\nUna delle prime notizie di ABS-CBN in televisione \u00e8 stata la copertura dei funerali dell'ex presidente Ramon Magsaysay, ucciso nel 1957 in un incidente aereo.\nQuando CBN apr\u00ec la propria stazione TV, DZXL-TV Channel 9, il suo trasmettitore era costituito da bamb\u00f9 e stracci. Eugenio Jr. (o Geny), primogenito di Don Eugenio, che si era appena laureato alla Harvard Business School, collabor\u00f2 alle operazioni sia della radio che delle emittenti televisive. Nello stesso anno, i due canali lanciarono due programmi che lanciarono nuovi generi in TV: Student Canteen (originariamente un programma radiofonico su DZXL) su Canale 9, che inizi\u00f2 lo spettacolo di variet\u00e0 a mezzogiorno nel paese, e What's My Living su Canale 3, il primo spettacolo di giochi su Philippine TV. Il programma di maggior successo di quell'anno, tuttavia, fu Tawag ng Tanghalan, un concorso di canto sponsorizzato da Procter and Gamble, che avrebbe generato alcune delle pi\u00f9 grandi icone di intrattenimento come Nora Aunor, Pepe Pimentel, Diomedes Maturan e Edgar Mortiz.\nTra la fine degli anni '50 e l'inizio degli anni '60, quando il pubblico televisivo crebbe, le aziende coglievano opportunit\u00e0 per attrarre gli spettatori ad acquistare i loro prodotti con spettacoli musicali sponsorizzati come Pista ng Caltex, Darigold Jamboree e Silver Swan Sunday Show, tutti in onda sui due canali. La Canale 3 ha portato diversi programmi radiofonici famosi in televisione per far s\u00ec che le masse si siano abituate a questo nuovo tipo di media. Uno di questi popolari show radiofonici \u00e8 stato Mga Liham ni Tiya Dely, in cui gli ascoltatori hanno inviato lettere delle loro esperienze nella vita a Dely Magpayo per essere trasformati in storie degli episodi dell'antologia drammatica.\n1961-1972: la prima et\u00e0 d'oro della televisione filippina.\nFino al 1961, la televisione era esclusivamente per coloro che vivevano a Manila o nei paraggi. Quell'anno, CBN apr\u00ec la prima stazione televisiva provinciale fuori da Manila, DYCB-TV Channel 3 a Cebu. La sua torre trasmettitore era anche la pi\u00f9 alta al momento. Nello stesso anno, la rete perse il monopolio in televisione con l'apertura del canale 7 di DZBB-TV del Republic Broadcasting System (ora noto come GMA Network). Anche il nome \"ABS-CBN\" \u00e8 stato usato per la prima volta, prima come marchio per le stazioni TV.\nAnche con l'ingresso di pi\u00f9 emittenti TV come DZTM-TV di ABC (ora TV5) e DZTV di IBC, ABS-CBN ha continuato a detenere il primo posto nelle classifiche TV (salvo per il 1962, quando RBS prese brevemente il primo posto). Il lancio di nuovi generi e l'aumento della produzione di programmi locali originali hanno ulteriormente rafforzato il boom nel settore televisivo in quanto ha visto crescere il suo pubblico, in quanto i set televisivi sono diventati pi\u00f9 disponibili per le masse.\nNel 1962, Canale 3 trasmise la prima serie drammatica quotidiana su Philippine TV, Hiwaga sa Bahay na Bato, diretta da Jose Miranda Cruz e Artemio Marquez. Il successo della serie avrebbe poi generato pi\u00f9 serie drammatiche su ABS-CBN come Larawan ng Pag-Ibig e Guhit ng Palad durante gli anni '60. Anche gli spettacoli orientati alla giovent\u00f9 hanno guadagnato terreno nel decennio, tra cui Jam Session, ospitata da Bobby Ng. ABS-CBN ha anche fatto la prima incursione in programmi educativi con Education in TV, nel 1963.\nNel 1964, ABS-CBN lanci\u00f2 i suoi primi programmi comici, Buhay Artista, un programma comico-musicale con il leggendario duo comico Dolphy e Panchito, e Pancho Loves Tita, una sitcom con Pancho Magalona e Tita Duran. Quell'anno, ABS-CBN ha fatto un altro primato storico quando ha presentato in anteprima il programma musicale Your Evening With Pilita con l'icona della musica Pilita Corrales, che \u00e8 stato il primo programma televisivo filippino della storia ad utilizzare la videocassetta. Nel 1965, ha lanciato Romper Room, un programma educativo per studenti delle scuole materne. Quello stesso anno, Geny Lopez divenne presidente di BEC.\nABS-CBN ha anche intrapreso un'espansione regionale creando stazioni televisive in varie citt\u00e0 chiave come Bacolod, Baguio, Iloilo, Zamboanga e Davao negli anni '60.\nQuell'anno vide anche Student Canteen ottenere un nuovo set di host, Boots Anson-Roa, Ben Aniceto, Pepe Pimentel e Nelda Navarro, per unirsi a Eddie Ilarde e sostituire Leila Benitez e Bobby Ledesma, dopo un episodio in cui uscirono dal programma lungo con Eddie in seguito a una disputa. Fu presto cancellato pi\u00f9 tardi quell'anno quando Ilarde entr\u00f2 in politica e fu sostituito da Magandang Tanghali, poi da Stop, Look e Listen, e Twelve O'Clock High, ma sarebbe tornato dieci anni dopo, nel 1975, su GMA, dove and\u00f2 in onda per i prossimi 11 anni, e poi su RPN per un solo anno.\nNello stesso decennio, i telegiornali e i programmi di informazione stavano gradualmente diventando importanti generi. Nel 1966, ABS-CBN lanci\u00f2 il suo primo notiziario, The World Tonight, su Channel 3, prima ancorato in inglese da Hal Bowie e Henry Halasan. L'anno dopo, ABS-CBN ebbe la sua prima copertura elettorale, Halalan '67 durante le elezioni del 1967. Poco dopo sono stati lanciati altri notiziari: un altro notiziario in inglese, Newsbreak, su Channel 9 e due notizie Tagalog: Balita Ngayon (su Canale 3) e Apat na Sulok na Daigdig (su Canale 9).\nABS-CBN ha gi\u00e0 iniziato a testare le trasmissioni televisive a colori nel 1963; tre anni dopo, nel 1966, Channel 3, via RCA, divenne la prima stazione televisiva del sud-est asiatico a trasmettere a colori, e di nuovo, la seconda in Asia. I programmi stranieri in scatola della rete furono i primi a comparire a colori con i programmi locali che seguirono alla fine degli anni '60.\nMa mentre Canale 3 ha regnato come il canale migliore nelle classifiche TV, la sua stazione gemella Canale 9 \u00e8 rimasta nell'ultimo posto. \u00c8 stato solo dopo che un venditore di automobili di nome Freddie Garcia \u00e8 arrivato a Channel 9 e ha deciso di rendere la stazione adatta agli spettatori di fascia alta e di fascia alta, a complemento di Canale 3, che ha colpito le masse, quando l'abitatore della cantina ha visto un cambiamento positivo.\nIl 1 \u00b0 febbraio 1967, BEC divenne ABS-CBN Broadcasting Corporation; e con esso la rete ha introdotto il design ormai iconico del suo logo con tre anelli e una linea. Il 18 dicembre dell'anno successivo \u00e8 stata aperta l'attuale sede della rete, l'ABS-CBN Broadcasting Center a Diliman, Quezon City. A quel tempo, rivaleggiava con le strutture della rete televisiva giapponese NHK ed era la struttura di trasmissione pi\u00f9 avanzata del sud-est asiatico. Copre anche le Olimpiadi estive del 1968, tenutesi in Messico e ha aperto la strada anche alle prime notizie nazionali di simulcast. Il crollo della Ruby Tower a Manila in quell'anno port\u00f2 anche il concetto di ultime notizie alla televisione filippina.\nNel 1969, DZAQ-TV e DZXL-TV hanno cambiato le loro assegnazioni di canale dai canali 3 e 9 ai canali 2 e 4 rispettivamente, per lasciare spazio al sistema di trasmissione Kanlaon (ora Radio Filippine Network) per occupare la frequenza del canale 9. A quel punto, il Canale 4 era diventato il secondo canale pi\u00f9 visto e insieme a Canale 2 si \u00e8 accaparrato l'80% del pubblico televisivo. Lo stesso anno vide l'ABS-CBN coprire la missione Apollo 11, il volo spaziale che atterr\u00f2 le prime due persone sulla Luna, su una copertura di 168 ore che vinse il Citizen's Award 1970 per la TV per la copertura speciale, cos\u00ec come Miss Universo 1969, il primo ad essere vinto da una filippina, Gloria Diaz.\nIl 1970 vide il lancio di D'Sensations, uno spettacolo di variet\u00e0 orientato alla giovent\u00f9 con Vilma Santos e Edgar Mortiz, tra molti altri giovani attori, che divenne un altro dei programmi di maggior successo della rete.\nPrima del settembre 1972, la rete ABS-CBN possedeva e gestiva due stazioni televisive e 7 stazioni radio a Manila, 14 stazioni radio e tre stazioni televisive nelle province. La rete ha anche introdotto il suo jingle iconico di sei note composto da Phil Delfino, intitolato \"The Philippines' Largest Network\" e stava per introdurre la trasmissione in simulcast a livello nazionale sulle sue stazioni tramite la tecnologia a microonde.\nAnni di diritto marziale (1972-1986).\nQuando l'allora presidente Ferdinand Marcos dichiar\u00f2 la legge marziale nel 1972, la stazione fu costretta a chiudere. I canali 2 e 4 sono stati sequestrati e 2.000 dipendenti sono stati lasciati senza lavoro in quanto la societ\u00e0 \u00e8 stata sequestrata dai fratelli Lopez e il suo Centro Broadcast di nuova costruzione \u00e8 diventato la sede delle stazioni televisive statali Banahaw Broadcasting Corporation (BBC Channel 2, con segnale di chiamata modificato in DWWX -TV), Government Television (GTV Channel 4, con segnale di chiamata modificato in DWGT-TV, e successivamente rinominato MBS-4) e Kanlaon Broadcasting System (canale KBS 9). Eugenio Lopez Jr. \u00e8 stato arrestato, mentre don Eugenio Lopez Sr. \u00e8 deceduto nel 1975.\nNei 14 anni successivi al 1972, il Broadcast Center avrebbe sopportato un periodo di grave abbandono e le stazioni di propriet\u00e0 dei clientelari rifiutarono di pagare il debito per l'utilizzo delle strutture di ABS-CBN. BBC e RPN sono stati trasferiti nel complesso di Broadcast City a Old Balara, Quezon City (insieme alla sua allora sorella Intercontinental Broadcasting Corporation (IBC Channel 13) nel 1979.\nMentre scoppiava la rivoluzione del potere popolare (comunemente nota come Rivoluzione dell'EDSA) negli anni ottanta, e la presa di potere di Marcos sul potere debilitato, i riformisti nel settore militare sostenevano che la rete di trasmissione sarebbe stata una risorsa vitale per la vittoria. Cos\u00ec, alle 10 del mattino del 24 febbraio 1986, attaccarono e presero l'ABS-CBN Broadcast Center che era allora la sede di MBS-4 e il lungo letargo della stazione termin\u00f2 a marzo.\nIl ritorno e la seconda et\u00e0 dell'oro (1986-1993).\nIl 28 febbraio 1986, dopo la Rivoluzione che depose Marcos, Geny Lopez ritorn\u00f2 in patria dopo l'autoesilio negli Stati Uniti e inizi\u00f2 a ricostruire da ci\u00f2 che restava della stazione. La Commissione presidenziale sul buon governo ha abolito la BBC e ha assegnato le sue frequenze, insieme ad alcune dall'RPN, incluso il Canale 2, all'ABS-CBN, ma Channel 4 \u00e8 rimasta di propriet\u00e0 di MBS che \u00e8 diventata PTV lo stesso anno.\nLa forza lavoro di ABS-CBN era composta da persone che lavoravano con altre stazioni come GMA, PTV e RPN (alcune delle quali lavoravano con ABS-CBN prima del 1972), tra cui Noli de Castro, Mel Tiangco, Korina Sanchez, Loren Legarda, Ben Aniceto e Rolly Cruz. Anche il figlio di Eugenio Jr, Eugenio III o Gabby, si un\u00ec, prima come tesoriere e poi come direttore generale. Il fratello di don Eugenio, Fernando, divenne il presidente della rete.\nIl 14 settembre 1986, ABS-CBN torn\u00f2 in onda, trasmettendo da quello che era il loro garage principale al Broadcast Center nei giorni della legge pre-marziale. La rete fu costretta a condividere lo spazio nell'edificio che era giustamente proprio con la stazione televisiva governativa Channel 4. All'epoca i soldi erano scarsi mentre le risorse erano limitate; gli uffici erano usati come camerini e altre attrezzature come sedie, tavoli e telefoni scarseggiavano. Sono tornati anche i telegiornali della rete pre-marziale, The World Tonight (con Loren Legarda e Angelo Castro Jr.) e Balita Ngayon (con Mel Tiangco, Robert Arevalo e Frankie Evangelista).\nAlla fine del 1986, Channel 2 stava vacillando, classificandosi l'ultima delle cinque stazioni, e subendo pesanti perdite. Poco dopo, il mago della programmazione e il veterano di ABS-CBN Freddie Garcia, che allora lavorava per GMA Network, torn\u00f2 all'ABS-CBN e ricevette il grande compito di aggiornare la programmazione della rete per riportarla al primo posto tra il pubblico. In tal modo, ha arruolato l'aiuto di Regal Films, che era poi il principale studio cinematografico, e del suo proprietario Lily Monteverde, per produrre alcuni dei programmi della rete e ha attratto artisti importanti come Maricel Soriano, Alma Moreno, Richard Gomez, Joey Marquez, Pops Fernandez e Martin Nievera per aderire all'ABS-CBN. I film di Regal saranno anche mostrati in rete esclusivamente con il film Regal Presents. Uno dei dipendenti di Regal, Charo Santos Concio, si un\u00ec alla rete e avrebbe continuato a svolgere un ruolo chiave nel guidare il successo della rete.\nIl 1 \u00b0 marzo 1987, Channel 2 \u00e8 stato rilanciato con lo speciale musicale dal vivo, \"The Star Network: Ang Pagbabalik Ng Bituin\" (Il ritorno della stella), e ha prodotto un gran numero di nuovi programmi prodotti localmente, tra cui future leggende televisive come TV Patrol (che ha sostituito Balita Ngayon), Palibhasa Lalake, Chika Chika Chicks, The Probe Team (che si \u00e8 trasferito a GMA l'anno successivo), Tonight con Dick e Carmi, e The Maricel Regal Drama Special, che ha composto l'85% della sua linea di programmazione.\nIl rilancio \u00e8 stato un successo, spingendo l'ABS-CBN al secondo posto nelle classifiche TV annuali quell'anno. TV Patrol, in particolare, \u00e8 rapidamente salito al primo posto tra i telegiornali con il suo mix di notizie nazionali, rapporti di polizia, spettacolo e servizio pubblico in pochi mesi.\nLa rete si \u00e8 anche occupata di eventi pi\u00f9 importanti come il massacro di Mendiola, l'adozione dell'attuale Costituzione del 1987, il crollo del Volo 206 delle Philippine Airlines, le prime elezioni locali post-EDSA, la canonizzazione di San Lorenzo Ruiz, il superfalo Sisang, il disastro M/V Dona Paz che ha ucciso 4.341 nel peggior disastro marittimo della storia della pace, Typhoon Unsang, la creazione della Regione Autonoma del Mindanao Musulmano e il complotto \"God Save the Queen\" contro il Presidente Aquino.\nNel 1988, ABS-CBN rilancia le operazioni delle sue stazioni regionali a Cebu, Davao, Bacolod, Baguio, Iloilo e Zamboanga, organizzando le loro operazioni in ABS-CBN Provinciale, ora noto come ABS-CBN Regional, mentre ABS-CBN inizia il primo trasmissioni satellitari su tutto il territorio nazionale. Altre stelle di grande fama come Sharon Cuneta (insieme a The Sharon Cuneta Show trasmesso in anteprima su IBC) e Kris Aquino hanno iniziato a lavorare con la rete quell'anno. Magandang Gabi, Bayan ha anche debuttato quell'anno con grande successo e sarebbe diventato il programma che avrebbe reso popolare il genere di attualit\u00e0 in TV. Un altro successo per la rete \u00e8 stata la fenomenale serie drammatica internazionale A Dangerous Life, a tema dopo la rivoluzione dell'EDSA.\nE in quell'anno, ABS-CBN, dopo un anno di crescita impressionante nelle classifiche televisive, divenne la rete numero 1 del paese - una posizione che ha mantenuto fino ad oggi - e un modo spettacolare per conquistare il 35 \u00b0 anno della televisione filippina.\nIl 1989 ha visto il lancio della prima sala stampa elettronica del paese da parte di ABS-CBN, la nascita della sua organizzazione socio-civica, la Lingkod Bayan Foundation (ora ABS-CBN Lingkod Kapamilya) e il lancio di campagne mediatico-socio-civiche Sundalo ng Karahasan, Kandila at Panalangin, Citizen's Crusade for Democracy and Peace with Justice, Bantay Bata and Sagipbayan. Anche i forti ascolti televisivi della rete hanno avuto un grande impulso, in quanto i programmi di TAPE, Eat Bulaga, Agila, Okey Ka, Fairy Ko e Coney Reyes on Camera sono passati da RPN a ABS-CBN in quell'anno, aumentando i suoi ascolti televisivi sia in prima serata che durante il giorno. Anche quest'anno lo spettacolo educativo Batibot \u00e8 stato trasferito all'ABS-CBN da RPN.\nNel dicembre dello stesso anno, i ribelli hanno sequestrato l'edificio ABS-CBN all'alba in un colpo di Stato militare contro il presidente Aquino, la trama fallita di \"God Save the Queen\", il pi\u00f9 grande tentativo di colpo di Stato contro l'amministrazione (prima di questo, i ribelli hanno sequestrato un altro complesso multimediale, il quartier generale del GMA-7 nel 1987), che ha bloccato la produzione di alcuni dei suoi programmi, ma \u00e8 stato rilasciato poco dopo. \u00c8 stato anche nello stesso anno in cui ABS-CBN ha pubblicato il suo primo profitto dopo la riapertura del 1986, sostenuta da forti entrate pubblicitarie e ascolti televisivi.\nAltri successi durante l'anno includono Ryan Ryan Musikahan, Tatak Pilipino e Oh No, It's Johnny! La rete di quell'anno ha anche introdotto il suo slogan iconico, \"In the Service of the Filipino\".\nNel 1990, mentre i ascolti televisivi della rete continuavano a crescere, lanciava altri successi come Sa Linggo N'APO Sila con l'APO Hiking Society, Mel and Jay, The Inside Story, e Luv Ko Si Kris. Quell'anno vide la rete in prima linea nel coprire il mortale terremoto di magnitudo 9 che colp\u00ec Luzon e provoc\u00f2 1.621 vittime e provoc\u00f2 danni a propriet\u00e0 estese, cos\u00ec come Typhoon Ruping, i giochi asiatici del 1990, e l'assedio dell'Hotel Delfino da parte del governatore sospeso Rodolfo Aguinaldo. A quel punto, la quota di pubblico della rete in Metro Manila era in media del 40-50% e nelle regioni la percentuale di pubblico era del 70%. La rete e il suo genitore, il gruppo Lopez, hanno anche creato SkyCable, che ha inaugurato l'ascesa della TV via cavo nel paese per tutto il decennio.\nIl 1991 \u00e8 stato un altro anno di successo per la rete in quanto ha riguardato l'eruzione del Monte Pinatubo che \u00e8 diventata la seconda pi\u00f9 grande eruzione terrestre del 20 \u00b0 secolo dopo l'eruzione del Novarupta del 1912 in Alaska e ha lanciato programmi di maggior successo come la satira politica pluripremiata Abangan ang Susunod na Kabanata, il talk show mattutino Teysi ng Tahanan con Tessie Tomas, e l'antologia drammatica pi\u00f9 antica dell'Asia, Maalaala Mo Kaya, con Charo Santos Concio. La rete ha avuto ancora pi\u00f9 successo nel 1992 con il lancio di programmi TV di maggior successo: il programma di servizio pubblico Hoy! Gising!, con Ted Failon e Korina Sanchez, che esamina gli abusi del governo e le questioni sociali, Ang TV orientata alla giovent\u00f9, antologia dramma legale Ipaglaban Mo!, e talk show Showbiz Lingo.\nI due maggiori successi della rete nel 1992, tuttavia, furono il dramma pomeridiano Mara Clara, che lanci\u00f2 la giovane attrice Judy Ann Santos nel successo mainstream, e la sitcom Home Along da Riles, che resuscit\u00f2 la carriera della leggenda della commedia, Dolphy dopo il suo rottura controversa con Alma Moreno. Nello stesso anno anche ABS-CBN ha creato il proprio Talent Center per sviluppare e gestire il proprio roster di artisti e avviare operazioni internazionali, prima via trasmissioni registrate, quindi per vivere i feed via satellite dopo aver firmato un contratto di locazione con PANAMSAT. La rete copr\u00ec anche le elezioni presidenziali del 1992 e le Olimpiadi estive del 1992 a Barcellona, mentre le sue stazioni regionali di origine iniziarono a produrre i loro programmi locali nei vari dialetti delle loro regioni.\nLa rete copr\u00ec anche, tra il 1991 e il 1992, il massacro di Vizconde, l'assassinio di Maureen Hultman e John Chapman, la tempesta tropicale Uring e la sospensione del trattato bilaterale con gli Stati Uniti che avrebbe esteso l'uso americano della base navale di Subic Bay.\nDurante tutto l'anno, nel 1992, la quota di pubblico della rete in Metro Manila \u00e8 arrivata a un ritmo senza precedenti del 62 percento.\nPicco di successo e rapida espansione (1993-1999).\nNel 1993, il 40 \u00b0 anniversario della televisione filippina, ABS-CBN rilanci\u00f2 il logo Sarimanok, che fu usato per la prima volta durante le prime trasmissioni TV a colori nel paese. Il dominio della rete \u00e8 continuato durante tutto l'anno con il lancio della sitcom Oki Doki Doc e un'altra fortunata antologia drammatica Star Drama Presents. Quell'anno, il presidente Fernando Lopez mor\u00ec e Eugenio Jr (Geny) gli succedette come presidente e amministratore delegato, con suo figlio Eugenio III (Gabby) che prese il suo precedente posto come presidente e direttore generale. Tra i principali eventi di cronaca che copr\u00ec quell'anno furono l'affondamento di una pagoda a Bocaue, a Bulacan durante il Bocaue River Festival.\nABS-CBN Regional \u00e8 andato in piena espansione, stabilendo stazioni di origine e di trasmissione con potenti capacit\u00e0 di trasmissione in varie citt\u00e0 chiave come Naga, Bohol, Palawan, Legazpi, Laoag, Dumaguete, Tacloban, General Santos e Cagayan de Oro, come verious province lontane. Poi, nel 1994, ABS-CBN ha lanciato la rete televisiva globale abbonamento The Filipino Channel, trasmessa per la prima volta via cavo prima di essere disponibile su satellite diretto, IPTV, streaming online, video on demand e altri contenuti esagerati piattaforme. Il suo primo lancio in Nord America e Asia-Pacifico, ha poi ampliato la sua portata in Giappone, Medio Oriente, Australia ed Europa.\nOltre alla copertura di Miss Universo 1994 che si \u00e8 svolta nelle Filippine (la seconda volta che il paese ha fatto dopo il concorso del 1974) e il lancio di TFC, gli altri successi di ABS-CBN nel 1994 hanno incluso il lancio del programma di educazione scientifica Sineskwela, che non solo ha continuato a migliorare i livelli di padronanza nella scienza di coloro che l'hanno guardato ma \u00e8 anche diventato un campione nelle classifiche televisive, ha vinto numerosi premi e ha dato vita alla creazione di programmi educativi come Bayani e Hirayamanawari (1995), Math -Tinik (1998), Epol / Apple (1999) e Pahina (2000). Il successo di Sineskwela \u00e8 stato pi\u00f9 che sufficiente per colmare il vuoto lasciato da Batibot, che \u00e8 stato trasferito a GMA quell'anno. Altri eventi di cronaca riguardavano il bombardamento del Volo 434 delle Philippine Airlines, il terremoto di Mindoro e le Filippine che avevano avuto la prima connessione a Internet.\nMentre i suoi ascolti televisivi diurni hanno preso una brutta piega con il trasferimento di Eat Bulaga e dei programmi TAPE (salva per Coney Reyes in Camera) a GMA (quasi un decennio dopo aver cancellato la prima rivale di Eat Bulaga, Student Canteen) dopo aver rifiutato le offerte di ABS-CBN per acquistare i diritti del programma, il 1995 \u00e8 stato un altro anno di successo per la rete, con nuovi programmi come Cristy PerMinute, Dong Puno Live e Calvento Files che cementano ulteriormente la leadership della rete. Per quanto riguarda il mezzogiorno, hanno avuto il loro spettacolo di variet\u00e0 musicale domenica Sa Linggo N'APO Sila diventato 'Sang Linggo N'APO Sila per prendere lo slot delle 12pm dal luned\u00ec al sabato che Eat Bulaga ha lasciato libero, e per la domenica, lo slot di quel programma \u00e8 stato preso da lo spettacolo di variet\u00e0 musicale ASAP, che \u00e8 diventato il pi\u00f9 lungo spettacolo musicale di domenica. ABS-CBN era di nuovo in prima linea in eventi importanti come la Giornata Mondiale della Giovent\u00f9 (anche se GMA era la sua rete ufficiale), l'esecuzione del filippino Flor Contemplacion, il massacro di Ipil, le elezioni di medio termine del 1995, il supertyphoon Rosing e il caso di il sindacato criminale Kuratong Baleleng.\nIl 1996 (il 50 \u00b0 anniversario aziendale della ABS-CBN Corporation dalla sua fondazione come Bolinao Electronics Corporation) inizi\u00f2 con quella che divenne la prima grande minaccia alla supremazia primitiva di ABS-CBN dal 1988, quando l'RPN mise a dura prova la telenovela messicana Marimar contro la TV Patrol. . Poco dopo, nell'aprile 1, ABS-CBN torn\u00f2 al crescente successo della telenovela tagliando la TV Patrol a 30 minuti, spostando Mara Clara dal pomeriggio e riprendendo la mezz'ora precedente della TV Patrol alle 18:30 e lanciando Maria Mercedes, anch'essa ha recitato la principale attrice di Marimar, Thalia. Questa strategia non solo si dimostrerebbe una mossa intelligente, ma finirebbe per cambiare il corso della storia della televisione filippina in prima serata.\nAllo stesso tempo, \"Hoy! Gising!\" \u00e8 stato anche tagliato a 30 minuti per lasciare il posto a Balitang K, un programma di riviste ancorato dalla sua ex ospite Korina Sanchez che, proprio come il programma precedente, ha avuto origine come segmento in TV Patrol ed \u00e8 stato un altro successo televisivo. Il lancio di quest'anno \u00e8 stato Alas Singko Y Medya, che ha cambiato la forma delle notizie del mattino nel paese con il traffico dell'ABS-CBN Sky Patrol (traffico Manila e Cebu), consigli parentali, meteo, scienza e curiosit\u00e0 sugli animali, prezzi di mercato, e notizie dello spettacolo. Julius Babao e Panjee Gonzales furono i primi ospiti, prima della futura moglie di Julius, Tintin Bersola rimpiazz\u00f2 Gonzales dopo pochi mesi.\nSia ASAP che 'Sang Linggo N'APO Sila sono nati anche come il numero uno dei programmi in mezzogiorno, con quest'ultimo a causa del suo spettacolo \"Calendar Girl\". Ma mentre il dominio di ASAP continuava al punto che il suo rivale GMA Supershow si sarebbe chiuso l'anno successivo, la comando di Sang Linggo N'APO Sila nelle classifiche TV fu presto interrotta quando Eat Bulaga lanci\u00f2 il concorso transgender\" Super Sireyna \". Nel frattempo, Mel e Jay hanno concluso la loro corsa quell'anno dopo che Mel Tiangco \u00e8 stato sospeso per fare uno spot per Tide, portando a lei e Jay Sonza il trasferimento a GMA dove hanno lanciato un altro talk show ospitato dai due, Partners Mel e Jay.\nIl dramma orientato alla giovent\u00f9 Gimik, il revival del gag show Super Laff-In, e il talk show pomeridiano, Today With Kris Aquino, hanno avuto successo e hanno ulteriormente consolidato il dominio della rete. The World Tonight inizier\u00e0 anche la trasmissione in simulcast sul nuovo canale di notizie via cavo della rete, il Sarimanok News Network, mentre molti dei programmi in scatola dell'ABS-CBN verrebbero trasferiti nella sua nuova stazione UHF, il Studio 23, che divenne il canale UHF numero 1 nelle classifiche TV dopo pochi mesi. Fu anche l'anno in cui ABS-CBN inizi\u00f2 la costruzione della sua nuova sede di 15 piani adiacente al suo Broadcast Center a Diliman, allora noto come project 9501. Tra gli eventi di grande rilievo ABS-CBN che ha coperto quell'anno il micidiale incendio della Ozone Disco, l'uscita di OFW Sarah Jane Balabagan, che \u00e8 stata una volta condannata a morte, la firma dell'accordo di pace del governo e del Fronte di Moro National Liberation Front, e il APEC Summit del 1996.\nIl 1997 ha visto ancora pi\u00f9 successo per la rete con il lancio dei drammi Esperanza con Judy Ann Santos e Mula sa Puso con Claudine Barretto, che sono diventati entrambi due delle serie pi\u00f9 seguite della storia della TV filippina. Gli altri nuovi programmi lanciarono quell'anno come l'antologia fantasy drammatica Wansapanataym, la sitcom Kaya ni Mister, Kaya ni Misis e il dramma horror Oka Tokat, che ottennero un grande successo. Quello stesso anno, lo Sharon Cuneta Show ha concluso la sua corsa quando Sharon Cuneta \u00e8 andata in pausa dopo aver sposato il senatore Francis Pangilinan l'anno precedente. Showbiz Lingo divenne anche Showbiz Lingo Plus lo stesso anno. A quel punto Eugenio Jr. si era ritirato in qualit\u00e0 di Presidente e Amministratore Delegato, incarico assunto da Eugenio III (Gabby) mentre il suo precedente incarico di Presidente e Direttore operativo era passato a Freddie Garcia. La rete \u00e8 riuscita a rimanere a galla e ad avere un enorme successo anche quando l'economia filippina \u00e8 stata colpita dalla crisi finanziaria asiatica del 1997 in quell'anno.\nNel 1998 (45 \u00b0 anniversario di ABS-CBN e televisione filippina e centenario dell'indipendenza delle Filippine), sono stati lanciati nuovi programmi come il talk show Sharon, che ha segnato il ritorno di Sharon Cuneta dopo una pausa di un anno, talk show a tarda notte Martin Late @Nite che ha sostituito Martin After Dark, spettacolo di variet\u00e0 a mezzogiorno Magandang Tanghali Bayan che ha sostituito 'Sang Linggo N'APO Sila, il miniserie Sa Sandaling Kailangan Mo Ako, e il docudrama Katapat. Anche Palibhasa Lalake e Coney Reyes on Camera hanno concluso il loro run di successo quell'anno, mentre The World Tonight ha visto l'ingresso dell'ancora dell'ABC-5 Tina Monzon Palma come sua ancora dopo la vittoria di Loren Legarda alle elezioni senatorie di quell'anno. Durante quell'anno, nel frattempo, dopo un periodo di competizione con Startalk (che si \u00e8 spostato a sabato di quell'anno), i rating di Showbiz Lingo Plus hanno subito un duro colpo con la crescente popolarit\u00e0 del suo nuovo rivale, S-Files. Un altro notevole lancio \u00e8 stato il programma documentario The Correspondents, ospitato dall'ancora dell'ancora GMA Network News, Mari Kaimo.\nA quel punto, ABS-CBN era chiaramente la rete pi\u00f9 grande in termini di portata, con le sue 35 stazioni televisive che coprivano il 97% di tutte le famiglie filippine. ABS-CBN ha anche aperto un nuovo complesso di trasmissione per la sua stazione di Cebu, DYCB-TV Channel 3, quindi il complesso di trasmissione pi\u00f9 avanzato al di fuori di Manila. Le elezioni presidenziali del 1998, lo schianto del Cebu Pacific Flight 387, la celebrazione centenaria dell'indipendenza delle Filippine e la controversia sulle isole Spratly sono stati solo alcuni dei grandi eventi di notizie che la rete ha coperto.\nABS-CBN ha fatto in modo di terminare il XX secolo con un botto nel 1999, poich\u00e9 altri nuovi programmi sono stati lanciati quell'anno con grande successo. Dopo le finali dei film di successo Esperanza e Mula sa Puso (l'anno ha visto anche la prima dei loro adattamenti cinematografici), i nuovi drammi che hanno preso il loro posto, Saan Ka Man Naroroon con Claudine Baretto che interpreta il ruolo di terzine separate, e Labs Ko Si Babe con Marvin Agustin e Jolina Magdangal, ha mantenuto il primetime di ABS-CBN che \u00e8 stato nuovamente sfidato, questa volta da anime su GMA come YuYu Hakusho e Flame of Recca.\nAnche il sostituto di Showbiz Lingo, The Buzz, due nuove sitcom, Pwedeng-Pwede e Tarajing Pot-Pot, i drammi pomeridiani Marinella, Tabing Ilog, G-Mik e Ang Munting Paraiso, e l'antologia drammatica Judy Ann Drama Special, hanno ottenuto un enorme successo. Magandang Tanghali, Bayan, nel frattempo, ha sconfitto Eat Bulaga! nelle valutazioni appena un anno dopo il suo lancio, sulla scia dello scandaloso successo del suo segmento di gioco, Pera o Bayong e ASAP hanno mantenuto la supremazia anche con la crescente concorrenza di SOP. \u00c8 stato un altro grande anno per il suo dipartimento di notizie, che ha coperto l'esecuzione attraverso l'iniezione letale di Leo Echegaray, il primo filippino ad aver raggiunto la pena di morte dopo il suo reintegro nelle Filippine nel 1993, Miriam Quiambao ottenendo il primo classificato in Miss Universo 1999, la frana di Cherry Hills ad Antipolo, la ventesima edizione dei Giochi del sudest asiatico che hanno visto le Filippine occupare il quinto posto, e o stallo tra le Armed Forces of the Philippines e il Moro Islamic Liberation Front. Anche i programmi di attualit\u00e0 Pipol e Pinoy Exposed, entrambi lanciati nel 1999, hanno avuto successo. La rete cominci\u00f2 anche a usare il termine \"Kapamilya\" come suo moniker.\nD'altra parte, The World Tonight ha concluso la sua corsa su Channel 2 per diventare esclusivo della Sarimanok News Network (che \u00e8 diventata ABS-CBN News Channel) dopo aver subito un crollo nelle valutazioni a seguito del passaggio dall'inglese a GMA Network News Filippino (prima fu sostituito pi\u00f9 tardi da Frontpage: Ulat ni Mel Tiangco come le sue ancore Vicky Morales e Mike Enriquez si trasferirono a Saksi). \u00c8 stato sostituito dal notiziario a tarda notte in lingua filippina Pulso: Aksyon Balita. Il suo trasmettitore nel suo quartier generale principale di Quezon City \u00e8 stato anche dato un grande upgrade alla sua potenza di trasmissione a 120 kilowatt ed \u00e8 stato ribattezzato Millennium Transmitter. L'anno pieno di successo non fu senza sentimenti contrastanti, tuttavia, poich\u00e9 il 28 giugno di quell'anno, il suo presidente emerito Eugenio \"Geny\" Lopez Jr. cedette al cancro.\nAlla fine dell'anno, ABS-CBN ha organizzato un importante conto alla rovescia del millennio, chiamato ABS-CBN Worldwide Celebration of the New Millenniumm, che ha organizzato eventi speciali in tre luoghi: un festival culturale a Luneta, un concerto al Fort a Taguig, e una festa giovanile nel Quezon City Memorial Circle, con il suo arsenale di stelle, ospiti, reporter e news anchor, utilizzando piattaforme in TV (Canale 2, Studio 23), radio (DZMM e WRR 101.9), cavo (ANC), e Internet (ABS-CBN.com) e con feed di notizie su countdown millennium in tutto il paese (tramite il Regional Network Group) e in tutto il mondo (per gentile concessione di The Filipino Channel, CNN e Reuters) - come risposta al copertura di GMA, messo in scena a Makati, e parte della copertura del conto alla rovescia del millennio globale della BBC di 28 ore, 2000 Today. All'alba del nuovo millennio, per la prima volta \u00e8 stata anche pubblicata una versione rinnovata del logo iconico della rete.\nIntensificata competizione con GMA (2000-2010).\nNel primo anno del terzo millennio, ABS-CBN ha continuato a dominare con altri nuovi spettacoli come il talk show Feel at Home, che ha segnato il talk-show di ritorno di Tessie Tomas, Arriba! Arriba!, un ibrido gag show-sitcom con protagonista Jolina Magdangal, e soprattutto, il dramma Pangako Sa 'Yo, con Jericho Rosales e Kristine Hermosa, e prodotto insieme alla divisione di produzione cinematografica di ABS-CBN, Star Cinema, che \u00e8 emersa come uno dei i pi\u00f9 famosi drammi filippini, non solo su scala nazionale, ma anche in molti paesi dell'Asia e dell'Africa. Oltre a Pangako Sa 'Yo e Saan Ka Man Naroroon, un'altra importante vittoria segnata dalla rete in prima serata \u00e8 stata la telenovela messicana Rosalinda, che \u00e8 diventata uno degli spettacoli televisivi pi\u00f9 seguiti del paese. Nel frattempo, oltre a continuare la leadership del suo spettacolo nel mezzogiorno (respingendo la concorrenza dal segmento Laban o Bawi di Eat Bulaga), il segmento di Pera o Bayong di Magandang Tanghali Bayan \u00e8 stato trasformato in un adattamento cinematografico, chiamato \"Pera o Bayong: Not da TV\". Oki Doki Doc ha anche concluso il suo percorso di successo di 7 anni quell'anno.\nD'altra parte, dopo aver sostituito i suoi ancoraggi, Pulso: Aksyon Balita \u00e8 stato cancellato quell'anno, ed \u00e8 stato sostituito da ABS-CBN Headlines, ma a parte questo, il dipartimento di notizie di ABS-CBN ha avuto un altro anno stellare, che copre eventi come la guerra contro il Moro Islamic Liberation Front, che comprendeva la caduta di Camp Abubakar, lo schianto del volo 541 del Air Philippines, la frana di Payatas, Quezon City, gli attentati del Rizal Day e, soprattutto, il processo di impeachment contro il presidente Estrada.\nMentre il millennio \u00e8 iniziato fortemente per ABS-CBN, gli anni successivi avrebbero visto un graduale aumento della concorrenza. Nel 2001 (l'anno in cui il presidente Estrada fu espulso in seguito alla 2nd People Power Revolution o all'EDSA Dos), GMA inizi\u00f2 a guadagnare terreno non solo durante il giorno ma anche nelle classifiche televisive in prima serata, dato che aveva preso una pagina da ABS-CBN successo e prodotto pi\u00f9 drammi. Oltre a ci\u00f2, IBC ha anche sfidato il primato della rete in prima serata, dato che i suoi ascolti televisivi sono saliti alle stelle grazie alle forti esibizioni delle sue serie locali di giochi internazionali come The Weakest Link e Who Wants to be a Millionaire?, dopo di che ABC ha seguito l'esempio con Family Feud e Wheel of Fortune.\nInvece di acquistare un franchise, ABS-CBN ha lanciato il suo show di gioco, Game KNB?, che ha rapidamente sconfitto tutti gli altri giochi delle reti in appena la prima settimana e sostenendo la leadership del suo blocco primetime che ha visto molti nuovi aggiunte come i drammi Sa Dulo ng Walang Hanggan e Sa Puso Ko Iingatan Ka, le sitcom Whattamen, Mary d'Potter, Eto Na Ang Susunod Na Kabanata e Da Body en Da Guard e l'antologia teatrale legale Your Honor. Tra i momenti salienti della programmazione diurna c'era il dramma Recuerdo de Amor, che \u00e8 stato un altro successo, ma quello stesso anno ha visto i voti di Magandang Tanghali Bayan svanire dopo che Willie Revillame \u00e8 uscito dallo spettacolo a causa di differenze creative ed \u00e8 stato sostituito dal trio Whattamen (Rico Yan, Dominic Ochoa e Marvin Agustin), anche se ha vinto contro Eat Bulaga! quell'anno. Nello stesso anno, il blocco pomeridiano di ABS-CBN divenne uno dedicato alle telenovelas messicane, chiamato Dramathon sa Hapon, mentre il suo blocco primetime divenne Primetime Combo-Nalo.\nC'erano anche una serie di scossoni nel dipartimento delle notizie. Noli de Castro ha lasciato il suo posto di ancoraggio su TV Patrol (ma \u00e8 rimasto ospite di Magandang Gabi, Bayan) per il senatore (e ha vinto), ed \u00e8 stato sostituito dall'ancora di Balitang K Korina Sanchez, affiancata da Henry Omaga-Diaz e Aljo Bendijo da ABS-CBN Davao. Ted Failon, nel frattempo, ha lasciato la rete per candidarsi a Leyte, membro del Congresso, e Hoy! Gising! \u00e8 stato cancellato poco dopo. Il periodo di presa del tempo di Balitang K \u00e8 stato Balitang Kris, ospitato da kris Aquino, il cui talk show diurno, il Today with Kris Aquinom \u00e8 stato annullato di conseguenza, e che non \u00e8 stato in grado di eguagliare il successo di Balitang K. Le principali ancore di Alas Singko Y Medya, Julius Babao e Tintin Bersola, hanno anche lasciato lo show mattutino per ospitare la sostituzione di Today con Kris Aquino, Talk TV. Alcuni degli eventi che copr\u00ec quell'anno, a parte l'EDSA Dos, furono le elezioni di midterm del 2001, i tumulti del 1 maggio dei lealisti di Estrada che portarono all'ABS-CBN perdendo attrezzature per diversi milioni di pesos, e gli attacchi dell'11 settembre. La rete ha anche iniziato a trasmettere edizioni pi\u00f9 brevi e pi\u00f9 concise di The Correspondents e Pipol, oltre a tre nuovi programmi (True Crime, Verum Est e Mission X) durante i pomeriggi, trasformando le edizioni regolari a tarda sera in edizioni del regista.\nLo stesso anno, il Project 9501 di ABS-CBN (ora denominato Eugenio Lopez Jr. Communications Center in onore del suo defunto presidente Emerito) fu completato e inaugurato.\nMentre la rete ha vinto le classifiche TV del 2002, i suoi ascolti hanno iniziato a registrare una grave recessione, in particolare durante il giorno. Magandang Tanghali, Bayan ha concesso il posto numero 1 a Eat Bulaga, ma il calo dei televisori a mezzogiorno \u00e8 stato avvertito anche di domenica, dato che l'ASAP ha perso contro SOP quell'anno. Quell'anno anche Talk TV fu cancellato a causa delle cattive valutazioni della TV contro il SiS di GMA e fu sostituito da Morning Girls, mentre Alas Singko Y Medya divenne Magandang Umaga, Bayan. In prima serata, Mary d'Potter e Da Body in Da Guard furono cancellate, mentre la striscia vincente di Whattamen si estinse lentamente dopo la morte di uno dei suoi protagonisti, Rico Yan, il 27 marzo dello stesso anno.\nUn altro dei suoi pi\u00f9 grandi artisti, Jolina Magdangal, lasci\u00f2 la rete per unirsi a GMA quell'anno. Deposto questo, la rete \u00e8 riuscita a mantenere la supremazia in prima serata con il successo finale di Pangako Sa 'Yo, due nuovi drammi in Kay Tagal Kang Hinintay e Bituin, le sitcom OK Fine Whatever! e Bida si Mister, Bida si Misis, il sequel di Kaya ni Mister, Kaya ni Misis. Anche quest'anno sono stati assegnati i Berks e il K2BU, orientati ai giovani.\nCon un altro anno di dominazioni nelle televisioni, ABS-CBN ha festeggiato con lo slogan \"Ikaw ang No. 1\" e ha anche visto l'ingresso di Lorna Tolentino (che \u00e8 diventata la protagonista di Kay Tagal Kang Hinintay) e il ritorno di Nora Aunor (di Bituin), Cesar Montano e Robin Padilla alla rete, creando un arsenale stellato insieme ad altri grandi nomi come Dolphy, la leggenda d'azione Fernando Poe Jr., Sharon Cuneta, Kris Aquino, Aga Muhlach, Maricel Soriano, Vilma Santos, le stelle nascenti Judy Ann Santos, Claudine Barretto, Piolo Pascual, Diether Ocampo, Jericho Rosales, Kristine Hermosa, e persino l'anno delle stelle da discoteca, Bea Alonzo e John Lloyd Cruz - mentre la rete si preparava a rafforzare la sua posizione di leader nel mezzo della riformulazione della strategia di programmazione della GMA per colpire le masse che arrivavano con un nuovo logo a forma di cuore lanciato quell'anno.\nLa competizione si \u00e8 intensificata ulteriormente quando ABS-CBN ha festeggiato il suo 50 \u00b0 anniversario nel 2003, con i voti della GMA in tutti i dayparts al loro massimo da oltre un decennio. ASAP e MTB sono diventati ASAP Mania e Masayang Tanghali Bayan, rispettivamente, per riconquistare il posto numero 1 occupato da Eat Bulaga! e SOP Rules, mentre TV Patrol ha visto l'ingresso di Julius Babao come nuova ancora. Anche ABS-CBN Headlines \u00e8 stato cancellato quell'anno e sostituito da ABS-CBN Insider, dopo aver affrontato i bassi livelli di TV causati dal passaggio di Saksi a tarda notte che ha messo Frontpage contro TV Patrol. Nel giro di pochi mesi, la maggior parte dei programmi diurni di ABS-CBN sono stati trasmessi in simulcast su Studio 23.\nIn primetime, ABS-CBN \u00e8 rimasto imperterrito, sostenuto dal successo dei programmi esistenti e da tre altri drammi di successo (Basta't Kasama Kita, Sana'y Wala Nang Wakas e It Might Be You) e il fenomenale successo dei serie taiwanesi Meteor Garden che ha generato la popolarit\u00e0 dei drammi asiatici su TV filippina. Home Along da Riles, nel frattempo, \u00e8 diventato Home Along da Airport, e un'altra aggiunta degna di nota \u00e8 stata la versione per sitcom del film drammatico di Star Cinema, Ang Tanging Ina, il film che ha incassato di pi\u00f9 quell'anno. La rete ha anche lanciato Buttercup durante il giorno e Star in a Million, in risposta alla crescente popolarit\u00e0 delle competizioni di ricerca di talenti realizzate da StarStruck di GMA.\nNell'ottobre 2003 (il mese in cui ABS-CBN \u00e8 stato istituito), la rete ha prodotto due documentari, Sa Mata ng Balita, che racconta i pi\u00f9 grandi eventi di notizie nei 50 anni dopo la nascita della televisione filippina, e 50 Taong Ligawan, che si concentra su l'evoluzione dei vari generi di programmi in televisione filippina, e Kapamilya: ABS-CBN a 50 anni, il grande musical speciale che celebra il 50 \u00b0 anniversario di ABS-CBN. Il mese successivo, ABS-CBN ha messo in scena il successo del concerto \"Happy 50 TV\", che ha visto la partecipazione di importanti star della rete come Ai-Ai de las Alas, Jericho Rosales e Claudine Barretto, artisti taiwanesi Jerry Yan, Vic Zhou, e Barbie Xu della fama di Meteor Garden, cos\u00ec come la sorella di Barbie, Dee."}
{"id": "3599958", "revid": "486946", "url": "https://it.wikipedia.org/wiki?curid=3599958", "title": "ABS CBN", "text": ""}
{"id": "3599960", "revid": "383077", "url": "https://it.wikipedia.org/wiki?curid=3599960", "title": "Bolla Speculativa", "text": ""}
{"id": "3599963", "revid": "63727", "url": "https://it.wikipedia.org/wiki?curid=3599963", "title": "Famiglia Peugeot", "text": ""}
{"id": "3599966", "revid": "76963", "url": "https://it.wikipedia.org/wiki?curid=3599966", "title": "\u00c9lie Semoun", "text": "Biografia.\n\u00c9lie Semoun nasce a Parigi da una famiglia ebraica di origini marocchine ed algerine.\nLa sua carriera d'umorista esordisce nel 1990 col suo amico Dieudonn\u00e9 con cui scrive e interpreta sketch audaci su temi generalmente tab\u00f9 (razzismo, miseria...). Il loro primo spettacolo ha luogo nel 1991 al Caf\u00e9 de la Gare a Parigi."}
{"id": "3599968", "revid": "484362", "url": "https://it.wikipedia.org/wiki?curid=3599968", "title": "Costituzioni", "text": ""}
{"id": "3599972", "revid": "6923", "url": "https://it.wikipedia.org/wiki?curid=3599972", "title": "Backbone Entertainment", "text": "Backbone Entertainment \u00e8 un'azienda statunitense produttrice di videogiochi indipendente con sede a Emeryville in California nel 2003. Due anni dopo, la compagnia si \u00e8 unita a The Collective diventando Foundation 9 Entertainment.\nLa Backbone Entertainment \u00e8 nata dall'unione avvenuta nel 2003 della Digital Eclipse Software con la ImaginEngine. La Digital Eclipse Software si era specializzata nei videogiochi arcade ed in quelli per console portatile, ed in precedenza aveva studi ad Emeryville, in California ed a Vancouver, nella Columbia Britannica. La ImaginEngine era invece specializzata in software per bambini ed aveva studi a San Francisco, California e Boston, Massachusetts. I team di programmatori di San Francisco e di Emeryville furono uniti presso Emeryville in seguito alla fusione delle due aziende.\nFra i giochi sviluppati dall'azienda si possono citare \"Bomberman Live\" e \"Shrek N' Roll\" per Xbox 360, \"Super Puzzle Fighter II Turbo HD Remix\" per Xbox 360 e PlayStation 3, \"Sega Genesis Collection\" per PlayStation 2 e PlayStation Portable e \"Sonic's Ultimate Genesis Collection\" per Xbox 360 e PlayStation 3. L'azienda ha inoltre creato un bonus disc per \"Halo 3\", incluso in alcune edizioni speciali del videogioco."}
{"id": "3599973", "revid": "223320", "url": "https://it.wikipedia.org/wiki?curid=3599973", "title": "Digital Eclipse Software", "text": ""}
{"id": "3599977", "revid": "599013", "url": "https://it.wikipedia.org/wiki?curid=3599977", "title": "Richard Greenblatt", "text": "Infanzia.\nLa sua famiglia si trasfer\u00ec a Filadelfia (Pennsylvania) quando era ancora piccolo e si spost\u00f2 poi a Columbia (Missouri) con sua madre e sua sorella quando i suoi genitori divorziarono.\nTech Model Railroad Club.\nNel 1962 si iscrisse al Massachusetts Institute of Technology e inizi\u00f2 a seguire i corsi di ingegneria, ma ben presto si ritrov\u00f2 a dedicare tutto il suo tempo al Tech Model Railroad Club. Nel club si svolgevano vari tipi di attivit\u00e0 riguardanti la progettazione di un modellino di una rete ferroviaria con tanto di treni funzionanti e la realizzazione di circuiti e sistemi informatici per governare la rete intera.\nUn membro del club, Peter Samson, aveva scritto un programma in fortran per l'IBM 7090 che aveva la funzione di governare l'intero sistema di locomotive e binari. Entrato nel club Greenblatt decise quindi di scrivere un compilatore fortran per il PDP-1 in modo da potervi eseguire il programma. Dopo aver ottenuto una prima ma imperfetta versione del compilatore, Greenblatt abbandon\u00f2 il progetto dal momento che non vi era pi\u00f9 l'interesse di far eseguire il programma sul PDP-1.\nDurante la sua permanenza nel club continu\u00f2 ad hackerare software per divertimento, ma col tempo fin\u00ec col dedicare troppe attenzioni ai suoi svaghi trascurando la sua carriera scolastica al MIT. Quando a conseguenza della sua condotta perse il posto di studente impiegato al MIT, fu costretto a trovare un modo alternativo per guadagnarsi da vivere e allo stesso tempo permettersi di dedicare le sue attenzioni al club.\nSoftware importanti.\nGreenblatt fu il principale implementatore del Maclisp sul PDP-6. Scrisse anche Mac Hack, il primo programma informatico capace di giocare a scacchi ad un livello competitivo e che gareggi\u00f2 in un torneo. Nel 1977 il campione di scacchi Bobby Fischer sfid\u00f2 Mac Hack a Cambridge in tre partite che riusc\u00ec a vincere. Greenblatt fu anche il co-creatore del Incompatible Timesharing System, un sistema operativo molto influente che fu utilizzato su PDP-6 e PDP-10 al MIT."}
{"id": "3599978", "revid": "304380", "url": "https://it.wikipedia.org/wiki?curid=3599978", "title": "Decreti Berlusconi", "text": ""}
{"id": "3599988", "revid": "584834", "url": "https://it.wikipedia.org/wiki?curid=3599988", "title": "Stazione di Ostiglia (vecchia)", "text": ""}
{"id": "3599989", "revid": "287204", "url": "https://it.wikipedia.org/wiki?curid=3599989", "title": "Copa Campeonato 1931", "text": "La Copa Campeonato 1931, ultima edizione della competizione, fu organizzata dall'Asociaci\u00f3n Amateurs Argentina de Football.\nAl torneo si iscrissero 34 squadre e inizi\u00f2 il 10 maggio 1931, giorno del primo turno in cui si disputarono solamente 12 delle 17 partite previste. Il secondo turno, programmato il 17 maggio, venne annullato perch\u00e9 19 societ\u00e0 abbandonarono l'AAAF per passare alla Liga Argentina de Football che organizz\u00f2 il primo campionato professionistico.\nQuindi l'AAAF, che il 20 giugno cambi\u00f2 il proprio nome in \"Asociaci\u00f3n Argentina de Football (Amateurs y Profesionales)\", fece partire il 28 giugno una versione ridotta della Copa Campeonato \u2013 alla quale parteciparono 16 squadre \u2013 che vide trionfare l'Estudiantil Porte\u00f1o dopo lo spareggio finale con l'Almagro."}
{"id": "3599993", "revid": "437375", "url": "https://it.wikipedia.org/wiki?curid=3599993", "title": "Merry Christmas...Have a Nice Life", "text": ""}
{"id": "3599995", "revid": "124476408", "url": "https://it.wikipedia.org/wiki?curid=3599995", "title": "Ubaldo Caccianemici", "text": "Sulla sua vita si hanno poche notizie certe: secondo lo storico Alfonso Ciacconio (\u2020 1599) era un nipote di papa Lucio II e proveniva dal casato dei Caccianemici di Bologna. Probabilmente entr\u00f2 nella congregazione dei Canonici regolari di San Frediano di Lucca.\nIl 19 maggio 1144 Lucio II lo nomin\u00f2 cardinale prete di Santa Croce in Gerusalemme; in tale veste compare per la prima volta il 28 giugno dello stesso anno. Nel 1147 si rec\u00f2 assieme al cardinale vescovo Corrado di Sabina come legato papale all'abbazia di Farfa. Nel settembre 1159, nella doppia elezione di Alessandro III e di Vittore IV, si schier\u00f2 dalla parte del primo. Nel 1162 fu rappresentante del papa al concilio di Saint-Jean-de-Losne. Dopo il 1158 ottenne il titolo di arciprete di Santa Romana Chiesa. La data della morte \u00e8 sconosciuta, la testimonianza pi\u00f9 tarda che lo vede ancora in vita \u00e8 del 12 settembre 1170. Ardoino da Piacenza, suo successore quale cardinale di S. Croce, fu nominato solo nel 1178.\nConclavi.\nDurante il suo periodo di cardinalato, Ubaldo Caccianemici partecip\u00f2 ai seguenti conclavi:"}
{"id": "3599997", "revid": "1013865", "url": "https://it.wikipedia.org/wiki?curid=3599997", "title": "Governatorato di Gerico", "text": "Il governatorato di Gerico \u00e8 uno dei sedici governatorati dello Stato di Palestina, in Cisgiordania. Il capoluogo \u00e8 la citt\u00e0 di Gerico."}
{"id": "3599998", "revid": "1305772", "url": "https://it.wikipedia.org/wiki?curid=3599998", "title": "Stazione di Ostiglia", "text": ""}
{"id": "3600006", "revid": "228587", "url": "https://it.wikipedia.org/wiki?curid=3600006", "title": "Rocambole (disambigua)", "text": ""}
{"id": "3600008", "revid": "1439131", "url": "https://it.wikipedia.org/wiki?curid=3600008", "title": "Oldsmobile Starfire", "text": "La Starfire \u00e8 un'autovettura prodotta dalla Oldsmobile dal 1961 al 1966 e dal 1974 al 1979 in due serie.\nIl contesto.\nLa prima occasione in cui la Oldsmobile utilizz\u00f2 il nome \u201cStarfire\u201d fu per la versione cabriolet della 98, dal 1954 al 1956. Nel 1957 fu invece applicato all'intera gamma della 98.\nNel 1961 la \u201cStarfire\u201d divent\u00f2 un modello a parte, disponibile solamente in versione full-size cabriolet. La Starfire era stata collocata nel mercato delle auto di lusso nel periodo in cui questo segmento era dominato dalla Ford Thunderbird a 5 posti. La Starfire per\u00f2 condivideva la maggior parte dei lamierati con altri modelli, ed era considerata al top della gamma Oldsmobile, mentre la Thunderbird montava lamierati specifici. La Starfire hardtop coup\u00e9 fu aggiunta alla cabriolet nel 1962. La prima serie della Starfire fu prodotta fino al 1966, quando fu sostituita dalla Delta 88.\nLa \u201cStarfire\u201d fu di nuovo prodotta dal 1974 al 1979. A differenza della generazione precedente era una vettura subcompact, e fu la prima costruita dalla Oldsmobile con queste caratteristiche. Nell'anno del lancio montava un motore V6 di derivazione Buick, mentre dal 1977 fu equipaggiata da un quattro cilindri in linea, che fu il primo di questa tipologia offerto dalla Oldsmobile. Quest'ultimo era disponibile di serie, ed era affiancato dagli opzionali V6 e V8.\nLe \u201cStarfire\u201d di entrambe le serie ebbero motore anteriore e trazione posteriore.\nStoria.\nOrigini.\nIl nome Starfire fu usato per la prima volta dalla Oldsmobile su una show car realizzata in tre esemplari presentata al Motorama Auto Show del 1953. Riprendendo il nome da un caccia Lockheed, vale a dire l'F-94, la Starfire originale fu una cabriolet con corpo vettura in vetroresina, motore V8 \"Rocket\" da 200 CV di potenza e parabrezza avvolgente simile a quello utilizzato sulla Fiesta 98 cabriolet, che era una vettura al top della gamma Oldsmobile e fu prodotta in numero limitato nel 1953.\nIl nome Starfire fu poi utilizzato dal 1954 al 1956 per designare le versioni cabriolet della 98. In questo triennio le 98 Starfire cabriolet erano le Oldsmobile pi\u00f9 costose che erano offerte. Nel 1957, tutte le 98 furono commercializzate come \u201cStarfire 98\u201d. Il nome \u201cStarfire\u201d fu tolto dalla gamma della 98 nel 1958.\nLa prima serie.\nLa prima serie della Starfire fu realizzata sul pianale B della General Motors e fu prodotta negli stabilimenti di Lansing, nel Michigan. Fu introdotta nel gennaio del 1961, e condivideva sia il corpo vettura che il passo con la Super 88 e con l'economica Dynamic 88. La dotazione di serie comprendeva i sedili singoli in pelle, una console centrale con contagiri, una leva montata sul pavimento per la trasmissione automatica \"Hydra-Matic\" a tre rapporti, pannelli laterali in alluminio spazzolato, servosterzo, servofreno, vetri elettrici e sedile del conducente regolabile elettricamente. Fu la prima vettura full-size statunitense ad avere la leva del cambio montata sul pavimento.\nLanciata con un prezzo base di 4.647 dollari nel 1961, fu il modello Oldsmobile pi\u00f9 costoso offerto all'epoca, persino pi\u00f9 caro delle versioni pi\u00f9 grandi della gamma della 98. Il motore montato di serie era un V8 da 6,5 L di cilindrata che erogava una potenza di 330 CV a 4600 giri al minuto, il cui impianto d'alimentazione era costituito da un carburatore quadruplo corpo di marca Rochester. Esso era il propulsore Oldsmobile pi\u00f9 potente tra quelli offerti nel 1961 dalla Casa automobilistica di Lansing. Le vendite per il primo anno di produzione fu di 7.800 esemplari.\nNel 1962 alla cabriolet fu affiancata la hardtop due porte, che condivideva la linea del tettuccio con le 88 coup\u00e9. La potenza del motore fu aumentata a 345\u00a0CV. Il 1962 fu l'anno migliore per la commercializzazione della Starfire, con 34.839 esemplari venduti della hardtop coup\u00e9 e 7.149 della cabriolet.\nNel 1963 la Starfire fu oggetto di un restyling che determin\u00f2 un abbandono dalle fiancate scolpite dei modelli precedenti per indirizzarsi invece verso un aspetto esteriore lineare a superfici piane, con un padiglione squadrato che includeva un lunotto concavo. Le vendite calarono a 21.489 esemplari di coup\u00e9 e 4.401 di cabriolet, e ci\u00f2 fu probabilmente dovuto alla concorrenza della Buick Riviera, appena introdotta, che aveva circa lo stesso prezzo della Starfire, ma possedeva una linea del corpo vettura unica.\nNel 1964 la Starfire appariva assai simile all'anno precedente. La lunghezza totale fu aumentata a 5.468,6 mm ma, nonostante questo, il peso in ordine di marcia diminu\u00ec. Le vendite calarono ulteriormente a 13.753 esemplari di coup\u00e9 e 2.410 di cabriolet. La Starfire ora condivideva il corpo vettura con la nuova e pi\u00f9 economica Jetstar I, che era un modello hardtop coup\u00e9 in diretta concorrenza con la Pontiac Grand Prix. La Jetstar I utilizzava un motore V8 \"Ultra High Compression\" da 6,5 L di cilindrata e 345 CV di potenza, ma aveva un prezzo di 500 dollari, che era inferiore a quello della Starfire. Ci\u00f2 era dovuto al fatto che la Jetstar I aveva in dotazione dei sedili in vinile. Inoltre, molti suoi \"optional\", come la trasmissione \"Hydra-Matic\", il servosterzo e il servofreno, erano disponibili di serie sulla Starfire.\nNel 1965, tutte le Oldsmobile furono oggetto di un restyling. In particolare, la Starfire hardtop sport coup\u00e9 ebbe una versione modificata del padiglione degli anni 1963-64, con il lunotto convesso. Le linee della carrozzeria della hardtop sport coup\u00e9 erano condivise ancora con la Jetstar I. Altre versioni della 88 adottarono la carrozzeria con hard-top holiday che assomigliava parecchio a delle fastback, mentre la 98 montava un pi\u00f9 convenzionale e formale padiglione squadrato.\nUna nuova versione del V8 \"Rocket\" da 7 L di cilindrata, che aveva installato un carburatore quadruplo corpo di marca Rochester, e erogava 375 CV di potenza a 4.800 giri al minuto, fu lanciato nel 1965. Era il motore pi\u00f9 potente offerto dalla Oldsmobile, ed era utilizzato solamente sulla Starfire e sulla Jetstar I. Nel 1965 fu anche offerta una nuova trasmissione automatica \"Turbo Hydra-Matic\" a tre rapporti, che sostitu\u00ec la \"Hydra-Matic\", utilizzata dalla Oldsmobile fin dal 1940. Fu anche aggiunta per la prima volta tra gli \"optional\", sulla Starfire e su altre vetture montate sul pianale B della General Motors, una rara trasmissione manuale a quattro rapporti con leva del cambio della Hurst.\nLe vendite per il 1965 furono 13.024 esemplari della coup\u00e9 e 2.236 della cabriolet.\nNel 1966 la Starfire fu offerta solamente la coup\u00e9, dato che la cabriolet fu tolta dal listino. Inoltre, il prezzo fu abbassato e l'equipaggiamento impoverito. Entrambi ora erano al livello di quelli della prima generazione della Jetstar I, con interni meno ricercati. Ad esempio i sedili in pelle furono sostituiti da quelli rivestiti in vinile \"Morroceen\", e questo cambio fu applicato sia per i sedili singoli anteriori che per la panca posteriore. Quest'ultima, offerta senza costi aggiuntivi, era in dotazione anche alle berline della Oldsmobile. Inoltre, i vetri elettrici, il servosterzo, il servofreno ed i sedili elettrici furono spostati dall'equipaggiamento di serie agli \"optional\". La potenza del motore fu incrementata a 375 CV; nel frattempo la Oldsmobile aveva commercializzato un propulsore pi\u00f9 potente, e quindi quello montato sulla Starfire non deteneva pi\u00f9 il primato di motore con pi\u00f9 cavalli tra quelli commercializzati dalla Casa automobilistica di Lansing. Infatti, la Toronado aveva montato un motore simile, ma che erogava una potenza di ben 385\u00a0CV. Le vendite nel 1966 furono di 13.019 esemplari.\nNel 1967 la Starfire fu rimpiazzata dalla nuova Delta 88 Custom Holiday coup\u00e9, che aveva un allestimento interno simile alla Starfire del 1966. La gamma della Delta 88 era completata da una berlina Holiday quattro porte. Pi\u00f9 tardi, le coup\u00e9 full-size della Oldsmobile, come la Delta 88 Royale e la Delta Holiday 88, ereditarono la tradizione della Starfire.\nLa seconda serie.\nLa Starfire fu reintrodotta come subcompact quattro passeggeri nel settembre del 1974, e fu montata sul pianale H della General Motors. Fu prodotta fino al 1979. La nuova Starfire era basata sulla Chevrolet Vega, con cui condivideva il passo e la larghezza. Era la pi\u00f9 piccola vettura prodotta dalla Oldsmobile dalla seconda guerra mondiale. Era disponibile una versione SX di livello pi\u00f9 elevato, ed a questa fu aggiunta, nella met\u00e0 del 1975, una versione GT.\nLa Starfire, la Chevrolet Monza e la Buick Skyhawk furono tra le prime vetture ad adottare il nuovo sistema di doppi fari anteriori quadrati. La linea della carrozzeria ricordava invece quella della Ferrari 365 GTC4. Il motore di serie, montato sulla Starfire per il biennio 1975-1976, fu un V6 Buick da 3,8 L di cilindrata e 110 CV di potenza a 4000 giri al minuto, che possedeva un impianto d'alimentazione formato da un carburatore a doppio corpo.\nLe sospensioni anteriori erano formate da bracci di controllo di lunghezza variabile, mentre quelle posteriori possedevano uno schema a barre di torsione. Entrambe avevano installato molle elicoidali e barre antirollio. Il servosterzo ad incidenza variabile era di serie nel caso in cui si fosse scelto lo sterzo a circolazione di sfere. I freni anteriori erano a disco, mentre quelli posteriori erano a tamburo. L'impianto frenante includeva di serie il servofreno.\nQuesta generazione di Starfire fu il primo veicolo General Motors ad utilizzare la barra di torsione per le sospensioni posteriori. Questa soluzione fu pi\u00f9 tardi utilizzata per la quarta serie della Chevrolet Camaro e per la Pontiac Firebird, entrambi modelli montati sul pianale F della General Motors.\nNel 1976 la Starfire ebbe in dotazione un nuovo cambio manuale a cinque rapporti con \"overdrive\" della Borg-Warner. Sempre dallo stesso anno i dischi freno sull'asse anteriore furono autoventilanti.\nNel 1977, il motore a quattro cilindri in linea da 2,3 L di cilindrata con monoblocco in alluminio e carburatore a doppio corpo divent\u00f2 di serie, mentre il propulsore V6 Buick da 3,8 L fu venduto sul modello base solo come \"optional\". Sempre nello stesso anno, fu offerto, sempre come \"optional\", un motore V8 Chevrolet da 5 L. Il propulsore con il monoblocco in alluminio fu ritirato l'anno successivo.\nNel 1978 il motore montato di serie fu un Pontiac \"Iron Duke\" da 2,5 L, con carburatore a doppio corpo, che erogava 85 CV di potenza a 4400 giri al minuto. Nello stesso anno, la Oldsmobile aggiunse alla gamma l'opzione \"Starfire Firenza\", che includeva delle sospensioni speciali derivate dalle corse rallystiche, una presa d'aria frontale, uno spoiler, le aperture della carrozzeria per le ruote di forma svasata, delle ruote sportive, una verniciatura speciale e degli allestimenti interni originali.\nNel 1979 il modello fu oggetto di un restyling, in occasione del quale i doppi fari anteriori quadrati furono sostituiti da dei fanali analoghi ma di forma rettangolare.\nIl motore V8, opzionale, fu tolto dal mercato alla met\u00e0 del 1979, insieme al cambio manuale a cinque rapporti.\nIl 1979 fu l'ultimo anno della Starfire e delle versioni derivate. La produzione termin\u00f2 il 21 dicembre 1979, quando la Oldsmobile tratt\u00f2 la cessione della piattaforma H alla Chevrolet e alla Pontiac in cambio di una fornitura dei nuovi pianali X per vetture a trazione anteriore.\nI modelli a trazione posteriore, montati sul pianale H della General Motors, inclusa la Starfire, furono rimpiazzati nella primavera del 1981 da nuove vetture a trazione anteriore basate sulla piattaforma J, tra cui ci fu la Oldsmobile Firenza.\nIn sei anni di produzione vennero prodotti 125.188 esemplari di Starfire seconda generazione.\nLa Starfire nella letteratura.\nLa Starfire prima generazione ha un ruolo importante nel romanzo \"Il filo del rasoio\" di Ivan Antonovi\u010d Efremov. Nel settimo capitolo, la terza parte \u00e8 chiamata \u201cStarfire\u201d. L'auto in questo capitolo ha un ruolo centrale, ed \u00e8 descritta dettagliatamente."}
{"id": "3600010", "revid": "626258", "url": "https://it.wikipedia.org/wiki?curid=3600010", "title": "The Secret (fumetto)", "text": "The Secret \u00e8 una miniserie a fumetti ideata da Giuseppe Di Bernardo e pubblicata nel 2011 in Italia da Edizioni Star Comics. Ha vinto nel 2012 il Comicus Prize 2011 come \"Miglior serie italiana formato Bonelli\".\nStoria editoriale.\nLa miniserie \u00e8 composta di otto numeri pubblicati con periodicit\u00e0 mensile da marzo a ottobre 2011. Gli albi sono nel formato bonellide di 96 pagine in bianco e nero. Ogni albo viene preceduto da un trailer, una pratica alquanto rara nel fumetto italiano. Oltre a Giuseppe Di Bernardo, hanno collaborato alla serie la copertinista Emanuela Lupacchino e il colorista delle copertine Massimiliano Guadagni; lo sceneggiatore Francesco Matteuzzi; i disegnatori Rosario Raho (autore dei characters dei personaggi), Michela Da Sacco, Daniele Statella, Fabrizio Galliccia, Jenny Della Schiava, Massimiliano Bergamo; gli inchiostratori Beniamino Del Vecchio, Fabio Piacentini (co-ideatore del logo) e Salvatore Coppola. Francesco Mucciacito \u00e8 il disegnatore delle storie fuori serie. Il letterista \u00e8 Federico Marchionni.\nLa trama \u00e8 un'opera di fantasia che fa riferimento a svariate teorie pseudoscientifiche tra cui quelle di David Icke. Di Bernardo ha affermato in un'intervista che alcune parti del racconto ricalcano alcune teorie di Corrado Malanga, sostenitore della tesi che gli alieni si impossessino e controllino un certo numero di esseri umani. Tra i temi citati nella storia ritroviamo le interferenze aliene, le abduction, i cerchi nel grano, la fisica quantistica, antichi testi sacri, i Sumeri e i loro \"Dei venuti dal cielo\", il New World Order, gli Illuminati.\nIl protagonista, Adam Mack, ha le fattezze fisiche dell'attore Joseph Fiennes, fatto curioso visto che Harlan Draka, protagonista della serie Dampyr \u00e8 modellato sul fratello Ralph Fiennes.\nTrama.\nSoul e Adam sono stati divisi dal crollo delle Torri Gemelle. Soul \u00e8 morta e Adam no. Soul \u00e8 stata inghiottita dal cemento e dal metallo fuso, mentre Adam ha cercato di sopravvivere costruendosi una vita sbagliata. Adam non ha smesso un attimo di amarla e, come richiamata dal suo dolore, un giorno Soul \u00e8 tornata dall'inferno, ricomparendo nello stesso luogo, come se per lei non fosse passato che un attimo. Inizia cos\u00ec il viaggio allucinante di Adam Mack alla ricerca della sua compagna, una strada che lo porter\u00e0 a scoperchiare il vaso di Pandora e a scoprire l'incredibile esistenza di un governo occulto e antichissimo che segrega gli esseri umani in una prigione per il corpo e un inferno per l'anima.\nPersonaggi.\nDi seguito sono elencati i personaggi principali e gli obiettivi delle varie fazioni:\nRaccolte.\n\"The Secret Redux:\".\nAd aprile 2014 viene annunciata una ripubblicazione dell'opera e si parla anche di nuove avventure. A maggio viene per\u00f2 smentita l'ipotesi di avventure inedite di Adam Mack, ma viene ufficialmente annunciata una riproposizione riveduta, corretta e ampliata della serie, con storie brevi inedite, ribattezzata \"The Secret Redux\", da parte delle Edizioni Inkiostro. \"The Secret Redux\" esce in una raccolta di 4 volumi contenenti gli otto episodi della saga pi\u00f9 due episodi inediti.\nPremi.\nNel febbraio 2012, \"The Secret\" ha vinto il Comicus Prize 2011 come \"Miglior serie italiana formato Bonelli\".\nAltri media.\nGiochi on line.\nSul sito della Star Comics \u00e8 disponibile un'applicazione in cui, mese per mese, vengono proposti degli enigmi, per risolvere i quali \u00e8 necessario sia sfogliare i vari albi di The Secret, sia consultare internet. \"Apri gli occhi\" \u00e8 il nome del gioco, e terminer\u00e0 con l'uscita dell'albo n.8. In palio ci sono cinque t-shirt. Nel gioco si trova una storia di due pagine, \"OOPart\", disegnata da Francesco Mucciacito; si tratta di una storia gi\u00e0 pubblicata sulla rivista X-Times (numero di maggio). Alla fine del gioco, invece, si ottiene una storia inedita con un finale alternativo della serie, scritto da Federico Marchionni e disegnata sempre da Francesco Mucciacito.\nMusica.\nIl progetto musicale \"Mr.L Madame Conspiracy e Il destino del Mondo\" ha dedicato a The Secret la canzone \"The Secret feat. Madame Conspiracy\".\nIn precedenza lo stesso gruppo aveva composto \"Malcor Therapy\", dove Malcor si riferisce a Conrad Malcor, personaggio di The Secret che si rif\u00e0 a Corrado Malanga.\nFan film.\nA tre mesi dall'uscita nelle edicole del primo numero, dei fan hanno realizzato un breve fan film: lo ha girato Claudio Fucile e lo ha interpretato Rachele Nieri."}
{"id": "3600017", "revid": "1498232", "url": "https://it.wikipedia.org/wiki?curid=3600017", "title": "Gilberto Evangelisti", "text": "Biografia.\nFratello di Franco (presidente dell'A.S. Roma, parlamentare e ministro), Gilberto Evangelisti fu una delle figure di spicco del giornalismo sportivo, radiofonico e televisivo, della Rai: diresse il \"pool\" sportivo dell'azienda e firm\u00f2 le radiocronache di eventi di rilievo, dalle Olimpiadi ai mondiali di calcio, e rubriche di grande successo come \"Novantesimo minuto\" e \"Tutto il calcio minuto per minuto\". Si occup\u00f2 anche dell'acquisizione dei diritti sportivi.\nFu attivo, fino a tarda et\u00e0, anche in ambito sindacale e nell'insegnamento nelle principali scuole di giornalismo italiane, ricoprendo per lunghi anni l'incarico di segretario della commissione d'esame dell'Ordine dei giornalisti. Nel 1989 divenne presidente della Federazione Nazionale della Stampa Italiana. Nella sua citt\u00e0 natale, Alatri, ide\u00f2 e organizz\u00f2 per anni con il collega e concittadino Tarcisio Tarquini il \"Premio giornalistico Alberto Minnucci\", presieduto da Sergio Zavoli.\nNel 1991 viene nominato dalla Rai primo direttore della testata giornalistica sportiva, oggi nota come Rai Sport, con il compito di assorbire le redazioni sportive dei tre telegiornali e di curarne i servizi, le dirette e le trasmissioni, per anni sotto la gestione delle singole testate (TG1, TG2 e TG3)."}
{"id": "3600019", "revid": "47767", "url": "https://it.wikipedia.org/wiki?curid=3600019", "title": "Paedocypris progenetica", "text": "Paedocypris progenetica \u00e8 un piccolo pesce d'acqua dolce appartenente alla famiglia Cyprinidae.\nDistribuzione e habitat.\nQuesta specie \u00e8 diffusa in Indonesia, nell'isola di Sumatra, dove abita paludi con acque molto acide (pH 3) e scure.\nDescrizione.\n\"P. progenetica\" presenta un corpo snello e allungato, con la particolare conformazione della testa che, protesa in avanti, non protegge il cervello con una scatola cranica completa. Le pinne sono allungate e trasparenti. La livrea presenta un corpo trasparente (con varie sfumature dall'azzurro al rosso sangue) che lascia vedere perfettamente gli organi interni.\nLe dimensioni estremamente minute (i maschi raggiungono i 10\u00a0mm di lunghezza e le femmine 7,9\u00a0mm) permettono a questo pesce di essere considerato il pi\u00f9 piccolo pesce osseo e anche tra i vertebrati pi\u00f9 piccoli esistenti in natura (primato strappato nel 2008 dalle rane \"Paedophryne amauensis\" e \"Paedophryne swiftorum\").\nRiproduzione.\nLa femmina depone da 4 a 20 uova, fecondate esternamente dal maschio che per\u00f2 \u00e8 dotato di minuscoli ganci controllati da potenti muscoli, atti ad agganciarlo al corpo della femmina e permettere la fecondazione sicura delle uova.\nScoperta.\nQuesta specie, cos\u00ec come le altre due appartenenti al genere \"Paedocypris\", \u00e8 stata scoperta e descritta solamente a partire dal 2006 da un'\u00e9quipe di scienziati di Singapore."}
{"id": "3600020", "revid": "640277", "url": "https://it.wikipedia.org/wiki?curid=3600020", "title": "88611 Teharonhiawako", "text": "88611 Teharonhiawako \u00e8 un asteroide della fascia di Kuiper. Scoperto nel 2001, presenta un'orbita caratterizzata da un semiasse maggiore pari a 44,1975980\u00a0UA e da un'eccentricit\u00e0 di 0,0231356, inclinata di 2,58010\u00b0 rispetto all'eclittica.\nL'asteroide \u00e8 dotato di un satellite che ha ricevuto il nome di Sawiskera."}
{"id": "3600023", "revid": "1066658", "url": "https://it.wikipedia.org/wiki?curid=3600023", "title": "Chypre", "text": "Chypre (in italiano \"Cipro\") \u00e8 un profumo dell'azienda di profumeria francese Coty. \u00c8 stato il profumo che ha inventato e dato il nome ai profumi cosiddetti \"cipriati\".\nStoria.\nCreato dallo stesso Fran\u00e7ois Coty nel 1917, il flacone originale di \"Chypre\" fu realizzato dalle Cristalleries de Baccarat e fu disegnato da Ren\u00e9 Lalique. In precedenza erano stati prodotto numerosi altri profumi definibili \"cipriati\". Tuttavia nessuno colp\u00ec il pubblico come la creazione di Coty. Nel 1935 il profumo fu rilanciato sul mercato con un nuovo flacone sempre realizzato da Baccarat.\nIl nome \"Chypre\" deriva dall'isola greca di Cipro, il luogo da cui \u00e8 ricavato il muschio di quercia, uno dei componenti principali e maggiormente caratteristici del profumo, e di tutte le fragranze \"cipriate\" prodotte negli anni successivi. Nel descrivere \"Chypre\", Roja Dove in \"The Essence of Perfume\" ha scritto che \"\"...questa creazione da una nota di lusso intimo, che ricorda il calore della soffice intimit\u00e0 del collo che si appoggia alle spalle\" Luca Turin in \"Perfumes\" l'ha invece definito \"Un'idea astratta\"\".\n\"Chypre\" di Coty ha inaugurato una delle principali famiglie olfattive dell'attuale industria profumiera, detta appunto, in suo onore \"cipriata\", bench\u00e9 la creazione di Coty nel corso degli anni sia stata prodotta e commercializzata in maniera discontinua. Fra le principali fragranze cipriate prodotte negli anni successivi a \"Chypre\" di Coty si possono citare \"Dioressence\" e \"Miss Dior\" di Christian Dior, \"Gucci Pour Homme\" di Gucci, \"Mitsouko\" di Guerlain, \"Trophee\" di Lancome, \"Monsieur Lanvin\" di Lanvin, \"Cristalle\" di Chanel, \"Bandit\" di Piguet, \"Jolie Madame\" di Balmain, e \"Mystere\" di Rochas."}
{"id": "3600028", "revid": "192549", "url": "https://it.wikipedia.org/wiki?curid=3600028", "title": "Uovo di trifoglio", "text": "L'Uovo di trifoglio \u00e8 una delle uova imperiali Faberg\u00e9: un uovo di Pasqua gioiello che l'ultimo Zar di Russia, Nicola II don\u00f2 a sua moglie, la Zarina Aleksandra nel 1902.\nFu fabbricato a San Pietroburgo nel laboratorio di Michael Perkhin per conto del gioielliere russo Peter Carl Faberg\u00e9, della Faberg\u00e8.\nL'uovo non ha mai lasciato la Russia e sin dal 1933 si trova presso l'Armeria del Cremlino a Mosca.\nLa sua fragilit\u00e0 lo rende intrasportabile.\nDescrizione.\nL'uovo \u00e8 alto 9,8 centimetri ed \u00e8 fatto di oro, platino, diamanti a taglio rosetta e rubini.\nIl guscio dell'uovo \u00e8 costituito da un motivo traforato di steli e foglie di trifoglio;\nlo spazio tra i fili d'oro che disegnano il contorno e la nervatura delle foglie \u00e8 riempito di smalto trasparente verde brillante oppure da diamanti.\nUn sottile nastro di rubini incastonati tra fili d'oro \u00e8 drappeggiato qua e l\u00e0 tra il ricco fogliame.\nI bordi, dove la met\u00e0 superiore e inferiore dell'uovo si aprono, sono abilmente nascosti dalle foglie accuratamente posizionate.\nQuando l'uovo \u00e8 aperto \u00e8 visibile l'anno 1902 sul bordo inferiore.\nL'uovo poggia verticalmente su un tripode d'oro a forma di trifogli con gli steli curvi, i piedi fogliati sono rivolti verso l'interno.\nSorpresa.\nLa sorpresa, ora perduta, probabilmente era fatta d'oro, diamanti e acquerello su avorio, infatti secondo gli archivi dentro l'uovo erano fissate quattro foglie con 23 diamanti e quattro miniature con i ritratti delle figlie dell'imperatore.\nSono presenti piccoli fermagli che probabilmente fermavano la sorpresa, proprio come nell'Uovo mosaico del 1914.\nTecnica costruttiva.\nLo smalto trasparente o \"plique-\u00e0-jour\" era una tecnica nuova, molto difficile da usare; di solito l'artista usava una miscela molto stabile di smalto perch\u00e9, essendo privo di supporto, poteva creparsi durante la fusione o il raffreddamento.\nL'Uovo di trifoglio \u00e8 universalmente considerato un capolavoro di gioielleria, il suo smalto \u00e8 perfetto, privo di crepe o bolle."}
{"id": "3600033", "revid": "709565", "url": "https://it.wikipedia.org/wiki?curid=3600033", "title": "Laila Robins", "text": "Biografia.\nNata in una famiglia originaria della Lettonia (la madre si chiama Brigita Svarcs, il padre Janis Robins era un ricercatore), ha frequentato la Yale School of Drama diplomandosi poi alla University of Wisconsin\u2013Eau Claire.\nHa tre sorelle.\nCarriera.\nTelevisione.\nHa fatto parte come \"guest star\" del \"cast\" di varie serie televisive fra cui \"Un giustiziere a New York\" (1988, episodio \"The Last Campaign\") e \"Sex and the City\" (2004, sesta stagione, episodio \"La guerra fredda\", \"The Cold War\"). Sempre in televisione ha interpretato il ruolo della giovane Livia Soprano nel \"serial\" \"I Soprano\".\nTeatro.\nIn teatro, dal 2000, \u00e8 stata Lady Macbeth nel \"Macbeth\" di Shakespeare a fianco dell'attore Robert Cuccioli, cui \u00e8 stata legata sentimentalmente. Il lavoro \u00e8 andato in scena allo Shakespeare Theatre del New Jersey.\nSempre con Shakespeare \u00e8 stata poi Cleopatra in \"Antonio e Cleopatra\", rappresentato al Guthrie Theatre di Minneapolis nel 2002.\nNel 1997 \u00e8 stata nel \"cast\" del cinquantenario della produzione di \"Un tram che si chiama Desiderio\", andato in scena allo Steppenwolf Theater di Chicago.\nFra le commedie interpretate off-Broadway figurano, fra le altre, \"Sore Throats\" di Howard Brenton, \"Il mercante di Venezia\" ancora di Shakespeare, \"Mrs. Klein\" di Nicholas Wright, \"Burnt Piano\" di Justin Fleming e \"The Film Society\" di Jon Robin Baitz.\nIn repertorio ha anche lavori di George Bernard Shaw e Tom Stoppard.\nFra i premi e le candidature ricevute figurano:"}
{"id": "3600035", "revid": "287204", "url": "https://it.wikipedia.org/wiki?curid=3600035", "title": "Ulysse Butin", "text": "Biografia.\nAllievo di Fran\u00e7ois-\u00c9douard Picot e di Isidore Pils, lavor\u00f2 alla decorazione pittorica dell'Op\u00e9ra di Parigi sotto la direzione di Charles Garnier, realizzando l'allegoria del mese di aprile nella Galerie du Glacier.\nAderente alla corrente del realismo, per i suoi soggetti scelse scene di vita popolare dei villaggi delle coste, di interesse non solo artistico ma anche etnologico. Almeno due delle sue tele sono conservate a Lilla e a Pau, due (\"La figlia maggiore del pescatore\" e \"Donne su argano a Villerville\") si trovano al Fine Arts Museum di San Francisco.\nFu premiato per due volte, nel 1875 e nel 1878, al Salon, e ricevette la Legion d'onore il 13 luglio 1881."}
{"id": "3600041", "revid": "116181275", "url": "https://it.wikipedia.org/wiki?curid=3600041", "title": "Vendita per corrispondenza", "text": "La vendita per corrispondenza o vendita a distanza su catalogo nasce nel 1872 negli Stati Uniti da un'idea di Aaron Montgomery Ward, uomo d'affari e commerciante, per ovviare alle difficolt\u00e0 di approvvigionamento di merci dovuta sia alle grandi distanze di quel Paese, sia alle carenze del sistema distributivo stesso, che si concretava spesso in un unico emporio al centro di una zona molto vasta della campagna rurale con una scelta limitata di prodotti a un prezzo non concorrenziale.\nA vantaggio della intuizione di Ward giocarono lo sviluppo della rete ferroviaria e del servizio postale e l'evoluzione delle tecniche di stampa.\nIl primo catalogo di Montgomery Ward vantava un assortimento di 163 articoli. Nel volgere di pochi anni il catalogo di vendita a distanza crebbe in dimensioni e popolarit\u00e0, tanto da essere definito \u201clibro dei desideri\u201d.\nNell'America contadina e rurale della fine del XIX secolo e inizi del XX il catalogo ha costituito, insieme alla Bibbia, l'unico libro stampato nelle case degli Americani, traguardo e origine di bisogni al tempo stesso.\nNegli anni l'idea di Ward fu spesso replicata da altri commercianti fra i quali Richard Warren Sears che nel 1896 pubblic\u00f2 il suo primo catalogo despecializzato (al 1893 risale un catalogo di soli orologi), dando inizio ad una vicenda, non solo economica che arriva ai nostri giorni. \nPi\u00f9 o meno nello stesso periodo (1885) in Francia Mimard e Blanchon acquistando la \u201cManifacture Francaise d'Armes et de Tir\u201d gettano le fondamenta di quello che diventer\u00e0 il famosissimo catalogo Manufrance. \nPer quanto riguarda l'Italia, Ferdinando Bocconi verso il 1880 fondatore dei grandi magazzini \"Alle citt\u00e0 d'Italia\", che poi diventeranno La Rinascente, inizia ad avvalersi anche della vendita per corrispondenza, attraverso cataloghi stagionali (gli \"Album delle Novit\u00e0\"). A partire dai primi anni 60, iniziarono ad operare Postalmarket e Vestro, che ottennero buoni risultati di vendite per tutti gli anni 70 e 80, finch\u00e9 entrambe - per alterne vicende - chiusero l'attivit\u00e0 negli anni 90. Altre aziende hanno tentato di entrare nel mercato nei primi anni 2000 soppiantate per\u00f2 dallo sviluppo dell'e-commerce."}
{"id": "3600042", "revid": "287204", "url": "https://it.wikipedia.org/wiki?curid=3600042", "title": "85773 Gutbezahl", "text": "85773 Gutbezahl \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,4386764\u00a0UA e da un'eccentricit\u00e0 di 0,1255117, inclinata di 5,52996\u00b0 rispetto all'eclittica."}
{"id": "3600044", "revid": "287204", "url": "https://it.wikipedia.org/wiki?curid=3600044", "title": "104896 Schwanden", "text": "104896 Schwanden \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,1276412\u00a0UA e da un'eccentricit\u00e0 di 0,0821458, inclinata di 19,22087\u00b0 rispetto all'eclittica."}
{"id": "3600053", "revid": "606039", "url": "https://it.wikipedia.org/wiki?curid=3600053", "title": "Ocoa chilensis", "text": ""}
{"id": "3600055", "revid": "287204", "url": "https://it.wikipedia.org/wiki?curid=3600055", "title": "74764 Rudolfpe\u0161ek", "text": "74764 Rudolfpe\u0161ek \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3520508\u00a0UA e da un'eccentricit\u00e0 di 0,2399915, inclinata di 6,64721\u00b0 rispetto all'eclittica."}
{"id": "3600056", "revid": "606039", "url": "https://it.wikipedia.org/wiki?curid=3600056", "title": "Ocoa", "text": ""}
{"id": "3600058", "revid": "287204", "url": "https://it.wikipedia.org/wiki?curid=3600058", "title": "74764 Rudolfpesek", "text": ""}
{"id": "3600060", "revid": "1305772", "url": "https://it.wikipedia.org/wiki?curid=3600060", "title": "Stazione di Trebaseleghe", "text": ""}
{"id": "3600062", "revid": "606039", "url": "https://it.wikipedia.org/wiki?curid=3600062", "title": "Ocoidae", "text": ""}
{"id": "3600065", "revid": "287204", "url": "https://it.wikipedia.org/wiki?curid=3600065", "title": "69594 Ulferika", "text": "69594 Ulferika \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3498509\u00a0UA e da un'eccentricit\u00e0 di 0,1413846, inclinata di 3,31538\u00b0 rispetto all'eclittica."}
{"id": "3600070", "revid": "287204", "url": "https://it.wikipedia.org/wiki?curid=3600070", "title": "66846 Franklederer", "text": "66846 Franklederer \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7566692\u00a0UA e da un'eccentricit\u00e0 di 0,3087564, inclinata di 31,38316\u00b0 rispetto all'eclittica."}
{"id": "3600072", "revid": "196390", "url": "https://it.wikipedia.org/wiki?curid=3600072", "title": "Lashun McDaniels", "text": ""}
{"id": "3600073", "revid": "89688", "url": "https://it.wikipedia.org/wiki?curid=3600073", "title": "San Carlino alle Quattro Fontane", "text": ""}
{"id": "3600077", "revid": "599013", "url": "https://it.wikipedia.org/wiki?curid=3600077", "title": "Francesco Zana", "text": "Carriera.\n\"Bandiera\" della Massese con 218 presenze in otto stagioni, ha disputato tre campionati di Serie B con la maglia dei bianconeri (stagione 1970-1971, l'unica disputata in seconda serie dai toscani) e (dal 1973 al 1975), totalizzando complessivamente 114 presenze e una rete fra i cadetti.\nHa inoltre militato nella stagione 1974-1975 nelle file del , che ha conquistato la promozione in Serie A, senza scendere mai in campo in incontri di campionato a seguito di un grave infortunio. Nella successiva stagione 1975-1976 ha giocato in serie C con il Benevento e nella stagione 1976-1977 e 1977-1978 sempre in Serie C con la Paganese. Ha poi terminato la sua carriera, indossando nuovamente la maglia bianconera della Massese nella stagione 1978-79 in serie C2 ed infine nella stagione 1979-80 nell'allora serie \"D\", collezionando complessivamente 460 partite in carriera (114 in serie B, 292 in serie C e 34 in serie D, 12 in Coppa Italia e 8 nel torneo Anglo-Italiano)"}
{"id": "3600087", "revid": "86599", "url": "https://it.wikipedia.org/wiki?curid=3600087", "title": "85401 Yamatenclub", "text": "85401 Yamatenclub \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,5305221\u00a0UA e da un'eccentricit\u00e0 di 0,1255794, inclinata di 3,50153\u00b0 rispetto all'eclittica."}
{"id": "3600093", "revid": "287204", "url": "https://it.wikipedia.org/wiki?curid=3600093", "title": "92389 Gretskij", "text": "92389 Gretskij \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2233733\u00a0UA e da un'eccentricit\u00e0 di 0,1442656, inclinata di 8,66515\u00b0 rispetto all'eclittica."}
{"id": "3600098", "revid": "287204", "url": "https://it.wikipedia.org/wiki?curid=3600098", "title": "66843 Pulido", "text": "66843 Pulido \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6957278\u00a0UA e da un'eccentricit\u00e0 di 0,2319419, inclinata di 3,58828\u00b0 rispetto all'eclittica."}
{"id": "3600103", "revid": "287204", "url": "https://it.wikipedia.org/wiki?curid=3600103", "title": "69421 Keizosaji", "text": "69421 Keizosaji \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,5809291\u00a0UA e da un'eccentricit\u00e0 di 0,2833484, inclinata di 5,28304\u00b0 rispetto all'eclittica."}
{"id": "3600106", "revid": "287204", "url": "https://it.wikipedia.org/wiki?curid=3600106", "title": "70418 Kholopov", "text": "70418 Kholopov \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4376188\u00a0UA e da un'eccentricit\u00e0 di 0,1147655, inclinata di 3,84687\u00b0 rispetto all'eclittica."}
{"id": "3600112", "revid": "287204", "url": "https://it.wikipedia.org/wiki?curid=3600112", "title": "98127 Vilgusov\u00e1", "text": "98127 Vilgusov\u00e1 \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4226112\u00a0UA e da un'eccentricit\u00e0 di 0,1814250, inclinata di 3,86386\u00b0 rispetto all'eclittica."}
{"id": "3600113", "revid": "287204", "url": "https://it.wikipedia.org/wiki?curid=3600113", "title": "98127 Vilgusova", "text": ""}
{"id": "3600115", "revid": "729019", "url": "https://it.wikipedia.org/wiki?curid=3600115", "title": "\u00c9loi Meulenberg", "text": "Professionista dal 1934 al 1950, fu campione del mondo e vinse la Liegi-Bastogne-Liegi nel 1937 e si aggiudic\u00f2 nove tappe al Tour de France."}
{"id": "3600123", "revid": "38120", "url": "https://it.wikipedia.org/wiki?curid=3600123", "title": "Dodo (Giovan Battista Carpi)", "text": ""}
{"id": "3600124", "revid": "767487", "url": "https://it.wikipedia.org/wiki?curid=3600124", "title": "Alberto Vivian", "text": "Carriera.\nDifensore eclettico, capace di giocare sia da terzino destro che da stopper.\nCresce nel Mocchetti di San Vittore Olona, da dove lo preleva la Pro Patria, che lo porta nel proprio settore giovanile. Dopo alcune stagioni debutta in prima squadra in Serie B. Nel campionato 1965-66, segna il suo primo gol in serie cadetta, il 2 gennaio 1966, nella gara Pro Patria - Genoa 1-0. Nel Novembre 1966 viene ceduto al Foggia.\nHa disputato nove incontri della Serie A 1966-1967 con la maglia del .\nNella seconda parte della carriera \u00e8 divenuto una \"bandiera\" del Novara, in cui ha militato dal 1969 al 1977 (sette campionati di Serie B e uno di Serie C). Fra i cadetti ha disputato 321 presenze e messo a segno 26 reti nelle file di Pro Patria, Foggia e Novara.\nCessata l'attivit\u00e0 agonistica, intraprende quella di enologo. Apre a Novara l'enoteca Vivian Vino, riconosciuta a livello nazionale.\nA 35 anni tenta di riprendere l'attivit\u00e0 con il Gozzano, ma durante le visite mediche gli viene diagnosticata una aplasia midollare, che supera grazie al trapianto di midollo osseo donato dal fratello Armando. Scompare il 16 febbraio 1995 all'ospedale Maggiore di Novara all'et\u00e0 di 50 anni a seguito di leucemia acuta."}
{"id": "3600125", "revid": "107486", "url": "https://it.wikipedia.org/wiki?curid=3600125", "title": "Sacred Heart Hospital", "text": ""}
{"id": "3600133", "revid": "1005847", "url": "https://it.wikipedia.org/wiki?curid=3600133", "title": "Circondario della Landa", "text": "Il circondario della Landa (in tedesco \"Landkreis Heidekreis\"; fino al 2011 circondario di Soltau-Falligbostel) \u00e8 uno dei circondari dello stato tedesco della Bassa Sassonia.\nPrende nome dalla Landa di Luneburgo.\nComprende 6 citt\u00e0, 17 comuni e 1 distretto extracomunale. Il capoluogo \u00e8 Bad Fallingbostel, il centro maggiore Walsrode.\nStoria.\nIl circondario venne creato il 1\u00ba agosto 1977 dalla fusione dei circondari di Fallingbostel e Soltau.\nOriginariamente noto come \"circondario di Soltau-Fallingbostel\" (in tedesco \"Landkreis Soltau-Fallingbostel\"), assunse il nome attuale il 1\u00ba agosto 2011."}
{"id": "3600134", "revid": "466539", "url": "https://it.wikipedia.org/wiki?curid=3600134", "title": "Guerra anglo-francese (1778-1783)", "text": "La guerra anglo-francese si svolse dal marzo 1778 al settembre 1783 e coinvolse il Regno di Gran Bretagna e il Regno di Francia con i rispettivi alleati.\nIl conflitto fu originato dallo scoppio della contemporanea guerra d'indipendenza americana tra la Gran Bretagna e le Tredici colonie del continente Nordamericano: approfittando della situazione per rivalersi sui britannici dopo le sconfitte patite nella precedente guerra dei sette anni, i francesi si affrettarono a fornire sostegno ai ribelli americani con armi e finanziamenti fin dai primi mesi del conflitto; dopo l'importante vittoria ottenuta dagli americani nella battaglia di Saratoga il 7 ottobre 1777, la Francia decise di scendere pi\u00f9 attivamente in campo e il 6 febbraio 1778 sigl\u00f2 un trattato di alleanza con le Tredici colonie per poi dichiarare guerra alla Gran Bretagna un mese pi\u00f9 tardi. Nel 1779 a fianco della Francia scese poi il Regno di Spagna (cosa che diede il via alla guerra anglo-spagnola), seguito nel 1781 dalla Repubblica delle Sette Province Unite (cosa che diede il via alla quarta guerra anglo-olandese).\nIl conflitto anglo-francese si svilupp\u00f2 principalmente in una serie di azioni navali tra le rispettive flotte, combattute tanto nelle acque del canale de La Manica e dell'Atlantico orientale quanto in quelle dei Caraibi, mentre un esercito francese veniva sbarcato sulla terraferma nordamericana per portare aiuto ai ribelli delle Tredici colonie; dal 1782 una flotta francese fu inoltre inviata nelle acque delle Indie orientali, dove i britannici erano impegnati nella seconda guerra anglo-mysore in India. Dopo alterne vicende, il conflitto si concluse con la firma del trattato di Parigi il 3 settembre 1783: la Francia ottenne alcuni piccoli guadagni territoriali e altre concessioni economiche, vantaggi che tuttavia non compensavano le forti spese finanziarie sostenute per la guerra e che mandarono in bancarotta le casse del regno; il dissesto finanziario originato dalla guerra anglo-francese fu poi tra le cause della successiva Rivoluzione francese.\nLa guerra.\nLa campagna delle Indie orientali.\nIn quel periodo, in India la Gran Bretagna era stata impegnata dalle trib\u00f9 dei Mahratta, guidate dal sultano del Mysore Hyder Al\u00ec, che le avevano fatto subire due pesanti sconfitte a Bombay e Madras. Il 25 ottobre 1781 arriv\u00f2 a l'Isle de France l'ammiraglio Suffren con una squadra di cinque navi di linea rinforzando la flotta francese in loco, comandata dall'ammiraglio conte d'Orves.\nIl 9 febbraio 1782, per la morte di d'Orves, il comando pass\u00f2 a Suffren che ebbe una serie di scontri con le forze navali inglesi in India, comandate dall'ammiraglio Hughes. In quel periodo la Francia non aveva nessun punto di approdo in India e, l'anno precedente, erano cadute anche le basi olandesi. Suffren ebbe diversi scontri con Hughes davanti a Madras (17 febbraio 1782), a Trincomalee (12 aprile 1782), a Cuddalore (6 luglio 1782) che costarono molti danni alle navi ma non si rivelarono decisivi. Dopo la battaglia di Cuddalore Suffren riusc\u00ec a rioccupare Trincomalee il 30 agosto riuscendo ad ottenere cos\u00ec un porto amico in cui far ormeggiare le sue navi.\nTuttavia il 3 settembre, in un nuovo scontro con Hughes, sub\u00ec gravi perdite in uomini e materiali; in particolare furono affondate due navi di linea. La morte di Hyder Al\u00ec e la salita al trono di Tippoo Sahib, unite all'arrivo di rinforzi dalla Francia, sembrarono poter spostare la bilancia della guerra terrestre a favore delle forze dei francesi; le forze al comando del generale Bussy furono tuttavia chiuse dentro Cuddalore. Suffren reag\u00ec tentando di portare la squadra navale a liberare le forze terrestri ed il 17 giugno 1783 riusc\u00ec a congiungersi con le truppe a terra. Il 20 giugno, davanti a Cuddalore, Suffren costrinse Hughes alla ritirata, nonostante l'inferiorit\u00e0 numerica di quindici navi contro diciotto. Il 29 giugno arrivava a Madras la notizia della firma della pace fra Francia e Gran Bretagna."}
{"id": "3600135", "revid": "3831", "url": "https://it.wikipedia.org/wiki?curid=3600135", "title": "Pietro Mazzoni", "text": ""}
{"id": "3600137", "revid": "122661597", "url": "https://it.wikipedia.org/wiki?curid=3600137", "title": "Mara Selvini Palazzoli", "text": "Biografia.\nNata il 15 agosto 1916 da Daniele Palazzoli e Italia Faccioli che si occupavano di numerose attivit\u00e0 come commercio di bestiame e pesci, produzione di salumi e gestione di un'importante catena di negozi (tra cui il primo supermercato/gastronomia di Milano), fu l'ultima di quattro fratelli, Costante e Peppino, rispettivamente di 9 e 8 anni, e Alba, di 3 anni.\nLa sua infanzia fu decisamente caotica e difficile. Daniele era un padre autoritario e un lavoratore forsennato e Italia una partner in azienda fondamentale, ma anche terrorizzata dalle sue spese folli. Per questo e per il periodo di piena guerra, il ginecologo di Italia le consigli\u00f2 di abortire; quest'ultima, fortemente cattolica, rifiut\u00f2 ma dovette affidare la neonata alle cure di Rosa, una contadina di un borgo agricolo sul lago di Varese.\nMara fu praticamente dimenticata fin oltre la fine della guerra, quando nella primavera del 1919, a quasi tre anni, un autista and\u00f2 a prenderla. And\u00f2 cos\u00ec ad abitare a Milano, in una casa davanti al Duomo, ma i familiari e i domestici erano per lei degli sconosciuti e fece di una scrivania il suo rifugio. Nei giorni seguenti riusc\u00ec a fuggire e a chiedere in dialetto varesotto di essere riportata da sua mamma, Rosa. Fu cos\u00ec che i familiari si convinsero a riportarla dalla balia (un gesto di \"intelligenza amorosa\", come lo descrisse Mara), stavolta accompagnata dalla sorellina Alba per un periodo di sei mesi, dopo il quale riuscirono finalmente a riportarla a casa.\nIl clima familiare era comunque pesante. Daniele continuava a spendere le sue fortune, divenendo il primo allevatore europeo ad importare dagli USA un cavallo da trotto, che gli fece vincere nel 1936 a Parigi il prestigioso Grand Prix d'Amerique. All'interno della famiglia, i maltrattamenti si riversavano sui figli maschi che a loro volta si sfogavano sulle sorelle, dinnanzi all'impotenza di Italia.\nMara non pot\u00e9 che crescere come estranea, tanto nell'ambiente familiare che in quello sociale. Difatti, pur frequentando le scuole pi\u00f9 \"in\" di Milano, agli occhi di tutte era pur sempre \"la figlia del salumiere\", tanto da spingerla verso una fuga abissale nello studio che le garant\u00ec tutti 9 e 10. Ma n\u00e9 questo n\u00e9 le diverse medaglie come Migliore Allieva della scuola suscitarono la partecipazione e il coinvolgimento dei genitori. I suoi voti brillanti e una spiccata memoria per i classici, le poesie e i canti le giovarono comunque l'ammirazione del corpo insegnanti e un legame profondo con un'altra \"mamma\": suor Marie. Una volta l'anno, inoltre, la sua balia Rosa andava a trovarla in citt\u00e0, portandole prodotti della campagna.\nGli studi condussero Mara fino alla laurea in Medicina, nel 1941. In quell'anno Italia si ammal\u00f2 di tumore al seno e Mara non si stacc\u00f2 dal suo capezzale. Fu allora che la madre le confess\u00f2 tutta la sua commozione per questo suo gesto, che sentiva di non meritare: in lacrime le chiese scusa per essere stata una madre cos\u00ec distante e poco attenta, promettendole che, dal cielo, avrebbe sempre potuto contare su di lei.\nNello stesso periodo il padre la presentava agli amici come \"la mia avvocatessa\": un padre ancora temuto, a cui tutta la famiglia si piegava. Mara era l'unica che riusciva ad opporsi, fino a gridargli \u201cSei scemo!\u201d e a rischiare d'essere diseredata. Quando poi rimase solo, morta la moglie e distaccati i figli, Mara rimarr\u00e0 ad osservarlo a distanza, per evitare che la sopraggiunta depressione gli potesse far commettere degli eccessi.\nNel 1947, a trent'anni, Mara instaur\u00f2 la sua prima relazione importante sposandosi col Prof. Aldo Selvini, padre dei suoi tre figli (Michele, Anna e Matteo) e, incredibilmente, figlio di contadini e originario proprio delle sponde del lago di Varese. Sebbene da qualche anno Mara, ormai ragazza di classe, si fosse distaccata persino dalla balia Rosa, imbarazzata dalle sue umili origini, la nascita del primogenito le fece riallacciare i rapporti con lei e la sua famiglia.\nDal punto di vita professionale Mara ancora non si era affermata, anzi, forse dedic\u00f2 i successivi dieci anni pi\u00f9 a prendersi cura dei suoi figli che a interessarsi della sua carriera - sebbene il figlio Matteo precis\u00f2 che ci\u00f2 non doveva consegnare un'immagine idealizzata della madre, poich\u00e9 anche lei, ad esempio, affid\u00f2 a lungo i figli a una balia. Il marito, in compenso, sostenne fortemente la sua attivit\u00e0 professionale e negli anni seguenti Mara complet\u00f2 la sua specializzazione psichiatrica e psicoanalitica sotto la guida del Prof. Gaetano Benedetti a Basilea ed entr\u00f2 successivamente come docente all'Istituto di Psicologia dell'Universit\u00e0 Cattolica di Milano.\nComplice un testo fondamentale per la sua carriera e per la letteratura scientifica, \"L'anoressia mentale\" (ed. Feltrinelli, 1963), Mara venne riconosciuta come uno tra i pi\u00f9 importanti studiosi sistemici e stabil\u00ec importanti legami professionali con clinici e ricercatori nazionali e internazionali. Tra questi, spicc\u00f2 il legame amicale-professionale con gli psicoanalisti Luigi Boscolo, Gianfranco Cecchin e Giuliana Prata, divenendo noti in tutto il mondo come i quattro della Scuola di Milano (o Milan Approach). Fu con loro che, dopo un intenso studio della cibernetica, della pragmatica della comunicazione umana e della teoria dei Sistemi, e dopo un breve viaggio di Mara negli Stati Uniti, nel 1967 fond\u00f2 il Centro per lo Studio della Famiglia, fino al 1971 composto anche da Severino Rusconi, Paolo Ferraresi, Simona Taccani e Gabriele Chistoni. Pioniera nello studio e nella terapia dell'anoressia mentale, si dedic\u00f2 col Centro ad approfondirne le dinamiche famigliari e ad approfondire il campo delle famiglie a transazioni schizofreniche, pubblicando studi e ricerche all'avanguardia che raggiunsero il culmine con libri quali \"Paradosso e Controparadosso\" (ed. Feltrinelli, 1975). Le relazioni d'\u00e9quipe furono fondamentali in questo: il gruppo credeva fortemente nella necessit\u00e0 di rimanere indipendente da sovvenzioni e pubbliche istituzioni, per evitare fenomeni di pressione che ne potessero disturbare il lavoro. Ciononostante, colleghi e studiosi chiedevano con insistenza al Centro di pubblicare i notevoli risultati dei loro studi.\nA partire dal 1970, Mara introdusse, all'interno del suo corso di Psicoterapia presso la Scuola di specializzazione in Psicologia dell'Universit\u00e0 Cattolica, l'insegnamento di Psicoterapia della Famiglia. La vita accademica e professionale le consent\u00ec cos\u00ec di stabilire molti contatti importanti, tra cui quelli con Dante Ghezzi, Carmela Martino, Milena Lerma da un lato e Luigi Anolli, Paola Di Blasio e Valeria Ugazio dall'altro.\nTuttavia, contrariamente agli inviti dei colleghi di continuare a dedicarsi alla docenza, agli inizi degli anni '80 Mara torn\u00f2 a dedicarsi a tempo pieno alla pratica clinica. Nel 1982, assieme a Stefano Cirilo, Anna Maria Sorrentino e al figlio Matteo Selvini, fond\u00f2 il Nuovo Centro per lo Studio della Famiglia. L'approccio pass\u00f2 da una modalit\u00e0 sistemico-olistica influenzata dall'approccio comunicazionale della Scuola di Palo Alto (e in particolare di Paul Watzlawick, con cui Mara aveva avuto diversi scambi professionali), a una sperimentazione pi\u00f9 strettamente strategica, mostrata in un altro testo importante dal titolo \"I giochi psicotici nella famiglia\" (ed Raffaello Cortina, 1988); infine, sul finire della sua carriera, approd\u00f2 a teorie e tecniche che integrarono le psicoterapie individuali con quelle familiari, i cui risultati furono esposti in \"Ragazze anoressiche e bulimiche\" (ed. Raffaello Cortina, 1998).\nCon i membri del Nuovo Centro, infine, nel 1993 venne aperta la Scuola di Psicoterapia della Famiglia.\nI suoi contributi e quelli della Scuola di Milano furono riconosciuti nella comunit\u00e0 psicologica mondiale, come mostrato dalle traduzioni dei suoi libri (in inglese, francese, spagnolo, tedesco, olandese, svedese e giapponese) e dalle numerose citazioni di autori sistemici e non. \nNel 1986 la American Association for Marital and Family Therapy le confer\u00ec un premio come riconoscimento della sua attivit\u00e0 di ricercatrice nel campo della terapia familiare.\nIn tutta Italia, ad opera del Nuovo Centro, sono stati aperti i Centri Mara Selvini per la cura dei disturbi anoressici e bulimici."}
{"id": "3600141", "revid": "599013", "url": "https://it.wikipedia.org/wiki?curid=3600141", "title": "Figlie della Divina Provvidenza (Roma)", "text": "Le Figlie della Divina Provvidenza sono un istituto religioso femminile di diritto pontificio: le suore di questa congregazione pospongono al loro nome le sigla F.D.P.\nStoria.\nLa congregazione venne fondata da Maria Elena Bettini, con l'aiuto del barnabita Tommaso Manini, per l'istruzione gratuita delle fanciulle povere: ebbe inizio l'8 settembre 1832 presso la chiesa di San Carlo ai Catinari di Roma, dove si custodiva l'immagine di Maria, madre della Divina Provvidenza.\nLe Figlie della Divina Provvidenza si diffusero inizialmente nei quartieri pi\u00f9 popolari di Roma (Trastevere, Testaccio), poi in altri centri del Lazio (Zagarolo, Grottaferrata) e, nel Novecento, in altre localit\u00e0 italiane; le prime missionarie della congregazione raggiunsero il Cile nel 1964.\nLe costituzioni dell'istituto vennero approvate dal cardinale Costantino Patrizi Naro il 25 ottobre 1855; il decreto di lode, firmato dal cardinale Lucido Maria Parocchi, venne concesso alle suore il 21 maggio 1887.\nAttivit\u00e0 e diffusione.\nLe religiose si dedicano prevalentemente all'istruzione e all'educazione cristiana della giovent\u00f9.\nOltre che in Italia, sono presenti in Cile, in India, in Messico, in Polonia e negli Stati Uniti d'America; la sede generalizia \u00e8 a Roma.\nAlla fine del 2008 la congregazione contava 128 religiose in 21 case."}
{"id": "3600145", "revid": "2091899", "url": "https://it.wikipedia.org/wiki?curid=3600145", "title": "Stand By (Senhit)", "text": "Stand By \u00e8 un singolo della cantante italiana Senhit pubblicato da Panini Interactive nel 2011.\nIl disco.\n\"Stand By\" ha rappresentato San Marino all'Eurovision Song Contest 2011 tenutosi a D\u00fcsseldorf.\nIl motivo \u00e8 una ballad soft-rock arrangiata e missata da Christian Lohr e scritta da Radiosa Romani. La canzone \u00e8 stata presentata durante la prima semifinale del 10 maggio arrivando al sedicesimo posto con 34 punti e non riuscendo di conseguenza a raggiungere la finale, nonostante l'ottavo posto nella classifica parziale delle giurie.\nDella canzone \u00e8 stato prodotto anche un videoclip girato tra Citt\u00e0 di San Marino e Londra e diretto da Mark Sloper.\nEsistono anche due altre versioni del brano, una in tedesco, l'altra in russo."}
{"id": "3600148", "revid": "42419503", "url": "https://it.wikipedia.org/wiki?curid=3600148", "title": "Liopleurodonte", "text": ""}
{"id": "3600166", "revid": "767487", "url": "https://it.wikipedia.org/wiki?curid=3600166", "title": "Tarzan e le sirene (album)", "text": "Tarzan e le sirene, pubblicato nel 1988, \u00e8 un album del cantautore italiano Paolo Pietrangeli.\nIl disco.\nPubblicato ad otto anni dal precedente, l'album contiene undici brani scritti da Pietrangeli per i testi e le musiche, tranne \"Quella scatola nera\", scritto dal cantautore con Luigi Ceccarelli.\nIl disco \u00e8 stato registrato negli studi \"Squeezy Midi\" di Roma; in copertina vi \u00e8 un disegno di Sergio Staino che raffigura il suo personaggio pi\u00f9 conosciuto, Bobo.\nTracce.\nLATO A\nLATO B"}
{"id": "3600167", "revid": "93556", "url": "https://it.wikipedia.org/wiki?curid=3600167", "title": "Coppa dei Pirenei", "text": "La Coppa dei Pirenei era un torneo calcistico disputato dalle squadre di club delle regioni francesi e spagnole situate sui Pirenei: Catalogna, Paesi Baschi, Linguadoca, Midi-Pirenei ed Aquitania.\nLa coppa fu una delle prime competizioni internazionali di calcio in Europa. Venne soppressa a causa dello scoppio della prima guerra mondiale nel 1914."}
{"id": "3600175", "revid": "729019", "url": "https://it.wikipedia.org/wiki?curid=3600175", "title": "Stazione di Manerbio", "text": "La stazione di Manerbio \u00e8 una stazione ferroviaria posta lungo la linea Brescia\u2013Cremona, a servizio dell'omonima citt\u00e0. Secondo i criteri di Rete Ferroviaria Italiana, la stazione \u00e8 classificata nella categoria \"silver\".\nStoria.\nLa stazione fu attivata il 15 dicembre 1866 contemporaneamente alla tratta Olmeneta\u2013Brescia, che completava la linea Pavia\u2013Cremona\u2013Brescia.\nStrutture ed impianti.\nLa stazione \u00e8 fornita di un fabbricato viaggiatori a 2 piani, costruito nel classico stile delle Strade Ferrate Meridionali, che costruirono la linea e la esercirono fino al 1868.\nDal 2016 in alcuni locali del fabbricato principale ha sede il gruppo Alpini di Manerbio.\nMovimento.\nLa stazione \u00e8 servita dai treni regionali in servizio sulla tratta Brescia\u2013Cremona, cadenzati a frequenza oraria.\nAd essi si aggiunge una coppia di corse della Freccia della Versilia, che collega quotidianamente Bergamo a Pisa."}
{"id": "3600178", "revid": "729019", "url": "https://it.wikipedia.org/wiki?curid=3600178", "title": "Strada statale 347 del Passo Cereda e del Passo Duran", "text": "La strada statale 347 del Passo Cereda e del Passo Duran (SS 347), in Veneto \"strada provinciale 347 del Passo Cereda e Passo Duran (SP 347)\", \u00e8 una strada statale e provinciale italiana. \u00c8 una strada di montagna che inizia a Fiera di Primiero, in provincia di Trento e termina a Venas di Cadore, in provincia di Belluno. Nel corso del suo tragitto supera diversi valichi alpini, tra cui il passo Cereda e il passo Duran, da cui l'arteria prende il nome.\nPercorso.\nDa Fiera di Primero ad Agordo.\nInizia a Fiera di Primiero, dalla strada statale 50 del Grappa e del Passo Rolle. Appena passata Tonadico inizia la salita per il passo Cereda, che si raggiunge con una serie di tornanti. Appena scesi dal passo Cereda entra nella valle del Mis, in provincia di Belluno.\nIl primo comune che attraversa appena entrati in provincia di Belluno \u00e8 Gosaldo e, appena superato, sale verso la forcella Aurine per entrare nell'Agordino. Scende dal passo superando 4 tornanti ed entra nel comune di Voltago Agordino, poi in comune di Agordo dove incrocia prima la SR 203 var, la tangenziale di Agordo, e poi entra nella SR 203 Agordina.\nDa Agordo a Forno di Zoldo.\nUscita dalla ex strada statale 203 Agordina entra nel comune della Valle Agordina, dove inizia la scalata per il passo Duran. Scesa dal passo Duran entra in Val di Zoldo, nel comune di Zoldo Alto, poi nel comune di Forno di Zoldo, nella frazione di Dont, dove entra nella ex strada statale 251 della Val di Zoldo e Val Cellina, ora Strada Provinciale (SP 251).\nDa Forno di Zoldo a Venas di Cadore.\nLa strada statale riprende a Forno di Zoldo puntando verso nord, poi verso destra. Qui inizia la lunga salita (10\u00a0km) verso il passo Cibiana. Successivamente la strada per scendere da esso supera una discreta serie di tornanti. Scesa dal passo Cibiana, la strada entra in Cadore, nella valle del Boite, nel comune di Cibiana di Cadore. Superata Cibiana di Cadore inizia il tratto conclusivo della strada che termina a Venas di Cadore in comune di Valle di Cadore, innestandosi nella strada statale 51 di Alemagna.\nGestione.\nIn seguito al decreto legislativo 2 settembre 1997, n\u00b0 320, dal 1\u00ba luglio 1998, la gestione del tratto trentino \u00e8 passata dall'ANAS alla Provincia Autonoma di Trento. Quest'ultima ha lasciato la classificazione e la sigla di statale (SS) alla strada, poich\u00e9 non si tratta di un trasferimento dal demanio dello Stato a quello delle Regioni, ma di una delega in materia di viabilit\u00e0 e pertanto la titolarit\u00e0 resta sempre in capo allo Stato.\nIn seguito invece al decreto legislativo n. 112 del 1998, dal 1\u00ba ottobre 2001, la gestione del tratto veneto \u00e8 passata alla Regione Veneto che ha provveduto al trasferimento al demanio della Provincia di Belluno; dal 20 dicembre 2002 la gestione della tratta \u00e8 passata alla societ\u00e0 Veneto Strade."}
{"id": "3600181", "revid": "42420192", "url": "https://it.wikipedia.org/wiki?curid=3600181", "title": "Strada Statale 347 del Passo Cereda e del Passo Duran", "text": ""}
{"id": "3600182", "revid": "42420197", "url": "https://it.wikipedia.org/wiki?curid=3600182", "title": "SS 347", "text": ""}
{"id": "3600183", "revid": "42420203", "url": "https://it.wikipedia.org/wiki?curid=3600183", "title": "SS347", "text": ""}
{"id": "3600184", "revid": "42420219", "url": "https://it.wikipedia.org/wiki?curid=3600184", "title": "Strada provinciale 347 del Passo Cereda e del Passo Duran", "text": ""}
{"id": "3600185", "revid": "767487", "url": "https://it.wikipedia.org/wiki?curid=3600185", "title": "Communitas Siciliae", "text": "La Communitas Siciliae \"more civitatum Lombardiae et Tusciae\" (\"Comunit\u00e0 siciliana, alla maniera delle citt\u00e0 di Lombardia e Tuscia\"), chiamata anche Communitas Sicilie, fu un effimero esperimento politico basso medievale, che nel 1282, nella temperie dei Vespri interess\u00f2 la parte insulare del Regno di Sicilia e vide quali protagoniste le citt\u00e0 (\"universitates demaniali\") siciliane.\nEbbe una durata di poco pi\u00f9 di cinque mesi: inizi\u00f2 nella notte dopo il Vespro (quest'ultimo collocato, a seconda delle fonti, tra il 30 e il 31 marzo 1282) e si chiuse con l'ingresso a Palermo di Pietro III di Aragona in Sicilia, il 4 settembre dello stesso anno..\nPur breve ed effimera, l'esperienza politica della \"Communitas\" ebbe una \"vita [...] complessa e singolare, la cui importanza trascende i confini della storia siciliana del Duecento\".\nStoria.\nEbbe luogo nel 1282, nel frangente storico dei Vespri siciliani, la violenta e sanguinosa rivolta anti-angioina scoppiata a Palermo, e deflagrata sull'isola il 31 marzo di quello stesso anno. I suoi promotori si proponevano di dotare la Sicilia di uno \"status\" federativo comunale: cos\u00ec fondata e strutturata, la \"Communitas\" sarebbe stata sottoposta alla protezione della \"Sacrosancta Romana Ecclesia\" (\"Nomen Romanae Matris Ecclesie invocantes, statum communem firmant\"), a riconoscimento della formale dipendenza feudale del regno dal papato, una condizione risalente ai re normanni, peraltro affievolita, di fatto, dalla condotta politica di Federico II di Svevia negli ultimi due decenni (1230-1250) del suo regno.\nMa il connubio politico costituito tra il papa francese Martino IV, eletto al soglio di Pietro appena l'anno prima, il Regno di Francia, da cui Martino proveniva, e Carlo d'Angi\u00f2, fratello del re di Francia Luigi IX condusse alla cosiddetta \"soluzione dinastica\" della rivolta, per cui il parlamento siciliano caldeggi\u00f2 l'ingresso nell'agone politico di un nuovo soggetto: si trattava di Pietro III di Aragona, la cui legittimit\u00e0 dinastica, proveniva dalla discendenza dagli Hohenstaufen di sua moglie Costanza, ultima figlia di Manfredi, morto nella Battaglia di Benevento combattuta nel 1266 proprio contro Carlo d'Angi\u00f2.\nLa \"Communitas Siciliae\" coinvolse un nucleo di citt\u00e0 della Sicilia, che si raccolsero in \"Parlamento generale\" nella citt\u00e0 di Messina, citt\u00e0 che era stata favorevole a Carlo d'Angi\u00f2 durante la rivolta del 1268. Giurarono solenne fedelt\u00e0 e sottomissione alla Chiesa cattolica, affermarono il rifiuto di nuove sottomissioni a un re straniero, dichiarandosi al contempo una confederazione di liberi comuni, alla maniera delle realt\u00e0 civiche fiorite nell'Italia medievale centro-settentrionale. L'adesione di Messina port\u00f2 a due amministrazioni dististinte, seppur federate: la \"strogotia\" di Messina, con Alaimo da Lentini, nella parte orientale dell'isola, e Palermo, dove predomina la tesi legittimista, per il richiamo dell'ultima erede degli Svevi, Costanza, moglie di Pietro d'Aragona.\nL'ostilit\u00e0 invece della Chiesa si concretizz\u00f2 nella discesa in armi di Carlo d'Angi\u00f2 che, giunto in Sicilia, cinse in luglio d'assedio proprio Messina, strenuamente difesa da Alaimo da Lentini, considerato \u00abil pi\u00f9 autorevole esponente\u00bb delle aspirazioni particolaristiche coagulatesi nella \"Comunit\u00e0 di Sicilia\", mentre le altre forze della \"Communitas\" non furono pronte al soccorso, fermandosi a Patti, solo a scopo difensivo.\nIl precipitare degli eventi sul piano militare provoc\u00f2 il repentino accantonamento dell'estemporanea operazione politica. \nDopo meno di quattro mesi, di fronte alla recrudescenza bellica, e al pericolo imminente di una riappropriazione francese dell'isola, anche gli stessi ispiratori di parte guelfa della \"Communitas\" furono spinti a mettere da parte gli aneliti alla libert\u00e0 comunale, per combattere insieme al blocco popolare-baronale legittimista, una corrente che si riallacciava alla tradizione sveva e, attraverso Costanza di Hohenstaufen, alla corona d'Aragona\u00bb.\nSi rese necessario ricercare appoggio altrove, in un soggetto politico monarchico disposto a proporsi in chiave anti-angioina: Pietro III, re d'Aragona e conte di Barcellona, e la moglie Costanza di Hohenstaufen, figlia di Manfredi e ultima discendente di Federico II di Svevia avevano detto s\u00ec alla delegazione del parlamento siciliano giunta in Aragona.\nAgli ordini dell'\"'almirante\" Ruggero di Lauria, La flotta di Pietro d'Aragona sbarc\u00f2 a Trapani il 30 agosto 1282. Carlo fu sconfitto il 26 settembre 1282 e, fece ritorno a Napoli, lasciando la Sicilia nelle mani di Pietro III. Pietro, nel maggio del 1283, lasciata la moglie Costanza II di Sicilia come reggente, torn\u00f2 in Aragona, fino alla morte nel 1285.\nCon la discesa di Pietro d'Aragona si compiva la metamorfosi del Vespro da rivoluzione a guerra, dando l'avvio alle guerre del Vespro, con il primo accordo ufficiale, la pace di Caltabellotta, firmato solo il 31 agosto 1302.\nLa stagione della \"Communitas Siciliae\" si esaur\u00ec in fretta, con il ritorno del regime faudale, mentre rapida si consumava anche quella del Vespro, la cui parabola politica travolse anche gli ispiratori siciliani della rivolta del Vespro: Alaimo da Lentini, infatti, avrebbe subito un destino di prigionia conclusosi con la mazzeratura presso l'Isola di Marettimo, mentre una fine infausta avrebbe falciato Gualtieri di Caltagirone, giustiziato nel 1283 proprio per mano del Gran Giustiziere Alaimo; il terzo Palmiero Abate, sarebbe caduto in disgrazia e guardato con sospetto, messo in disparte per presunta intelligenza col nemico.\nLa precisa coscienza di quella imprevista metamorfosi pu\u00f2 cogliersi nelle amare parole con cui l'avventuriera Macalda di Scaletta (moglie del capitano Alaimo da Lentini), reclusa nel carcere Matagrifone di Messina, stigmatizzava dalla prigionia la piega inattesa assunta dagli eventi, rivolgendosi a Ruggero di Lauria, ammiraglio italiano al servizio degli aragonesi, venuto a farle visita in carcere per rivendicare il feudo di Ficarra che egli rivendicava. Apostrofando fieramente l'ammiraglio, Macalda esprimeva cos\u00ec la propria amarezza:"}
{"id": "3600186", "revid": "729019", "url": "https://it.wikipedia.org/wiki?curid=3600186", "title": "Stazione di Verolanuova", "text": "La stazione di Verolanuova \u00e8 una stazione ferroviaria posta lungo la linea Brescia\u2013Cremona, a servizio del comune di Verolanuova. .\nStoria.\nLa stazione fu attivata il 15 dicembre 1866 contemporaneamente alla tratta Olmeneta\u2013Brescia, che completava la linea Pavia\u2013Cremona\u2013Brescia.\nStrutture ed impianti.\nLa stazione \u00e8 fornita di un fabbricato viaggiatori a due piani, costruito nel classico stile delle Strade Ferrate Meridionali, che costruirono la linea e la esercirono fino al 1868.\nMovimento.\nLa stazione \u00e8 servita dai treni regionali Trenord in servizio sulla relazione Brescia\u2013Cremona, cadenzati a frequenza oraria. Ad esse si aggiunge una coppia di corse della Freccia della Versilia, che collega quotidianamente Bergamo a Pisa, utilizzando anche la Brescia-Cremona."}
{"id": "3600190", "revid": "729019", "url": "https://it.wikipedia.org/wiki?curid=3600190", "title": "Stazione di Bagnolo Mella", "text": "La stazione di Bagnolo Mella \u00e8 una stazione ferroviaria posta lungo la ferrovia Brescia-Cremona, a servizio dell'omonima citt\u00e0.\nStoria.\nLa stazione fu attivata il 15 dicembre 1866 contemporaneamente alla tratta Olmeneta\u2013Brescia, che completava la linea Pavia\u2013Cremona\u2013Brescia.\nStrutture e impianti.\nLa stazione \u00e8 fornita di un fabbricato viaggiatori a 2 piani, costruito nel classico stile delle Strade Ferrate Meridionali, che costruirono la linea e la esercirono fino al 1868.\nMovimento.\nLa stazione \u00e8 servita da treni regionali svolti da Trenord nell'ambito del contratto di servizio stipulato con la Regione Lombardia, cadenzati a frequenza oraria.\nInterscambi.\nTra il 1914 e il 1936, presso la stazione era presente l'analogo impianto posto lungo la tranvia Brescia-Ostiano."}
{"id": "3600194", "revid": "729019", "url": "https://it.wikipedia.org/wiki?curid=3600194", "title": "Stazione di Robecco-Pontevico", "text": "La stazione di Robecco-Pontevico \u00e8 una stazione ferroviaria posta lungo la linea Brescia\u2013Cremona, a servizio dei centri abitati di Robecco d'Oglio (CR) e Pontevico (BS).\nStoria.\nLa stazione fu attivata il 15 dicembre 1866 contemporaneamente alla tratta Olmeneta\u2013Brescia, che completava la linea Pavia\u2013Cremona\u2013Brescia.\nMovimento.\nLa stazione \u00e8 servita dai treni regionali in servizio sulla tratta Brescia\u2013Cremona, cadenzati a frequenza oraria."}
{"id": "3600197", "revid": "339392", "url": "https://it.wikipedia.org/wiki?curid=3600197", "title": "Gorizia Cavalleria", "text": ""}
{"id": "3600202", "revid": "767487", "url": "https://it.wikipedia.org/wiki?curid=3600202", "title": "Franco Franchi (cantante)", "text": "Biografia.\nCompagno di scuola di Giorgio Calabrese ed Isa Barzizza, inizia la carriera di cantante nella seconda met\u00e0 degli anni cinquanta, esibendosi con le orchestre di Gorni Kramer, Mario Bertolazzi, Pino Calvi e, nel biennio 1957-1958, con Riccardo Rauchi.\nNello stesso periodo inizia l'attivit\u00e0 di paroliere, collaborando con i fratelli Gian Franco e Gian Piero Reverberi; il suo primo successo \u00e8 \"Non occupatemi il telefono\", incisa tra gli altri da Riccardo Rauchi (con alla voce solista Sergio Endrigo), da Gino Paoli e da i Due Corsari (il duo formato da Giorgio Gaber ed Enzo Jannacci).\nNel 1958 ottiene un contratto discografico con la Combo Record, etichetta per cui incide alcuni dischi, tra cui una cover di \"Arrivederci\", successo di Umberto Bindi con il testo scritto dall'amico Calabrese.\nSempre nel 1958 partecipa alla prima edizione della Sei giorni della canzone.\nNel 1959 scrive alcuni testi per i Due Corsari: uno di questi, \"Birra\", verr\u00e0 anche reinciso dal duo nel 1983 nell'EP Ja-Ga Brothers, e verr\u00e0 utilizzata per la pubblicit\u00e0 della birra.\nNel 1960 partecipa con la canzone \"Ogni giorno\" alla Sei giorni della canzone.\nNel 1961 scrive il testo di E fu la notte, su musica di Carlo Cesare Stanisci e Arrigo Amadesi), incisa da Fabrizio De Andr\u00e9 nel suo 45 giri di debutto.\nNel 1969 partecipa come attore al programma televisivo per ragazzi La filibusta, per cui scrive anche il testo della sigla, cantata da Enrico Maria Papes, ex batterista del gruppo I Giganti, e i testi delle altre canzoni dello spettacolo.\nNegli anni settanta si dedica all'attivit\u00e0 di autore di programmi televisivi, collaborando anche come giudice di gara dei giochi nei programmi abbinati alla Lotteria Italia trasmessi dalla RAI da Milano: \nUn colpo di fortuna, Chi?, Secondo voi con Pippo Baudo, Io e la Befana con Raimondo Vianello e Sandra Mondaini, Fantastico con Loretta Goggi, Fantastico 2 con Claudio Cecchetto, Fantastico 3 con Corrado, Fantastico 4 con Gigi Proietti.\nNel decennio successivo lavora invece presso Antennatre, collaborando con Ettore Andenna.\nAlla Siae risultano depositate a suo nome 195 canzoni."}
{"id": "3600203", "revid": "80598", "url": "https://it.wikipedia.org/wiki?curid=3600203", "title": "Franco Franchi (paroliere)", "text": ""}
{"id": "3600221", "revid": "287204", "url": "https://it.wikipedia.org/wiki?curid=3600221", "title": "118230 Sado", "text": "118230 Sado \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,7142744\u00a0UA e da un'eccentricit\u00e0 di 0,2782620, inclinata di 11,10740\u00b0 rispetto all'eclittica."}
{"id": "3600222", "revid": "287204", "url": "https://it.wikipedia.org/wiki?curid=3600222", "title": "121232 Zerin", "text": "121232 Zerin \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7360956\u00a0UA e da un'eccentricit\u00e0 di 0,1105190, inclinata di 11,89524\u00b0 rispetto all'eclittica."}
{"id": "3600223", "revid": "287204", "url": "https://it.wikipedia.org/wiki?curid=3600223", "title": "69311 Russ", "text": "69311 Russ \u00e8 un asteroide areosecante della fascia principale. Scoperto nel 1992, presenta un'orbita caratterizzata da un semiasse maggiore pari a 2,3725793\u00a0UA e da un'eccentricit\u00e0 di 0,3356126, inclinata di 22,63859\u00b0 rispetto all'eclittica."}
{"id": "3600225", "revid": "287204", "url": "https://it.wikipedia.org/wiki?curid=3600225", "title": "67070 Rinaldi", "text": "67070 Rinaldi \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,0526621\u00a0UA e da un'eccentricit\u00e0 di 0,1679038, inclinata di 3,99102\u00b0 rispetto all'eclittica."}
{"id": "3600227", "revid": "287204", "url": "https://it.wikipedia.org/wiki?curid=3600227", "title": "91006 Fleming", "text": "91006 Fleming \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,5425136\u00a0UA e da un'eccentricit\u00e0 di 0,1181630, inclinata di 15,47597\u00b0 rispetto all'eclittica.\nL'asteroide \u00e8 dedicato al biologo britannico Alexander Fleming."}
{"id": "3600228", "revid": "287204", "url": "https://it.wikipedia.org/wiki?curid=3600228", "title": "65848 Enricomari", "text": "65848 Enricomari \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,0397473\u00a0UA e da un'eccentricit\u00e0 di 0,3888569, inclinata di 11,60020\u00b0 rispetto all'eclittica."}
{"id": "3600230", "revid": "287204", "url": "https://it.wikipedia.org/wiki?curid=3600230", "title": "117993 Zambujal", "text": "117993 Zambujal \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 4,0221650\u00a0UA e da un'eccentricit\u00e0 di 0,2703285, inclinata di 1,86085\u00b0 rispetto all'eclittica."}
{"id": "3600231", "revid": "287204", "url": "https://it.wikipedia.org/wiki?curid=3600231", "title": "79086 Gorgasali", "text": "79086 Gorgasali \u00e8 un asteroide della fascia principale. Scoperto nel 1977, presenta un'orbita caratterizzata da un semiasse maggiore pari a 2,7732827\u00a0UA e da un'eccentricit\u00e0 di 0,2785634, inclinata di 33,11918\u00b0 rispetto all'eclittica."}
{"id": "3600232", "revid": "287204", "url": "https://it.wikipedia.org/wiki?curid=3600232", "title": "100416 Syang", "text": "100416 Syang \u00e8 un asteroide areosecante della fascia principale. Scoperto nel 1996, presenta un'orbita caratterizzata da un semiasse maggiore pari a 1,9201253\u00a0UA e da un'eccentricit\u00e0 di 0,1194900, inclinata di 17,31585\u00b0 rispetto all'eclittica."}
{"id": "3600233", "revid": "599013", "url": "https://it.wikipedia.org/wiki?curid=3600233", "title": "Kurt Warner", "text": " Nel 2017 \u00e8 stato introdotto nella Pro Football Hall of Fame.\nInizialmente, Warner firm\u00f2 coi Green Bay Packers come free agent non scelto nel Draft NFL 1994, dopo aver giocato a football al college, a Northern Iowa. Sarebbe diventato uno dei migliori giocatori non scelti nel draft di tutti i tempi, se non il migliore, dopo una carriera di 12 anni in cui visse una delle storie pi\u00f9 memorabili della storia dell'NFL.\nWarner divenne una delle stelle della lega mentre giocava nei Saint Louis Rams nel periodo 1998\u20132003, dove vinse due titoli di MVP della NFL nel 1999 e nel 2001 e fu nominato MVP del Super Bowl nel Super Bowl XXXIV, vinto contro i Tennessee Titans. Nel 2008 guid\u00f2 inoltre gli Arizona Cardinals al Super Bowl XLIII (il primo della storia della franchigia). Nel Super Bowl detiene inoltre tre delle prime quattro migliori prestazioni di sempre in termini di yard passate. Ha annunciato il ritiro il 29 gennaio 2010. \nWarner attualmente detiene il settimo pi\u00f9 alto passer rating di sempre (93,7) e la terza pi\u00f9 alta percentuale di completamento dei passaggi di sempre con 65,5%.\nIn 13 gare di playoff, Warner \u00e8 al primo posto di ogni epoca come percentuale di completi (66,5%), media di yard per tentativo (8,55) e secondo nel passer rating (102,8). \nCarriera universitaria.\nHa giocato con i Northern Iowa Panthers, squadra rappresentativa dell'Universit\u00e0 del Northern Iowa.\nCarriera professionistica.\nGreen Bay Packers.\nWarner non fu selezionato nel Draft NFL 1994. Successivamente fu ingaggiato dai Green Bay Packers, che per\u00f2 lo svincolarono dopo breve tempo.\nSt. Louis Rams.\nNel 1998, Warner firm\u00f2 nuovamente con una franchigia della NFL, i Saint Louis Rams, per essere inviato agli Amsterdam Admirals della NFL Europe, dove guid\u00f2 la lega in touchdown e yard passate. Casualmente, la sua riserva all'epoca sarebbe stato il futuro quarterback dei Carolina Panthers Jake Delhomme, un altro quarterback passato alla notoriet\u00e0 dopo un inizio di carriera difficile. Ritornato negli Stati Uniti per la stagione regolare della NFL, Warner trascorse la stagione 1998 come terzo quarterback di Saint Louis dietro Tony Banks e Steve Bono. Il suo debutto avvenne nell'ultima gara di campionato contro i San Francisco 49ers, contro cui complet\u00f2 solo 4 passaggi su 11 per 39 yard ed un 47,2 di passer rating.\nStagione 1999.\nDopo aver svincolato Banks e Bono alla fine della stagione 1998, i Rams ingaggiarono il free agent Trent Green come loro quarterback titolare mentre Warner fu promosso a prima riserva. Quando Green si ruppe il menisco in una gara di pre-stagione, Warner prese il posto di titolare dei Rams. L'allenatore dei Rams Dick Vermeil afferm\u00f2, con un commento che divenne famoso, \"Ci stringeremo attorno a Kurt Warner e giocheremo del buon football\" prima ancora di aver visto Warner all'opera come titolare nell'attacco dei Rams. Col supporto del running back Marshall Faulk e dei wide receiver Isaac Bruce, Torry Holt, Az-Zahir Hakim e Ricky Proehl, Warner gioc\u00f2 una delle migliori stagioni della storia per un quarterback nella storia della NFL, lanciando per 4.353 yard, con 41 touchdown e una percentuale di completamento del 65,1%. L'attacco dei Rams, guidato dal coordinatore offensivo Mike Martz, fu soprannominato \"The Greatest Show on Turf\" (\"Il pi\u00f9 grande spettacolo su erba sintetica\") e fece registrare la prima di tre consecutive stagioni da 500 punti, un record NFL.\n Warner lanci\u00f2 tre passaggi da touchdown in ognuna delle sue prime tre gare nella NFL da titolare, unico quarterback nella storia della lega a compiere una tale impresa. Warner attir\u00f2 ancora pi\u00f9 attenzione su di s\u00e9 nella quarta gara stagionale dei Rams, in casa contro i San Francisco 49ers (che avevano vinto la NFC West in 12 delle ultime 13 stagioni). I Rams arrivavano da 17 sconfitte consecutive coi 49ers ma Warner lanci\u00f2 un passaggio da touchdown in ognuno dei primi tre possessi dei Rams nella gara ed un altro TD ancora nel primo tempo, lanciando i Rams sul 28\u201310 a met\u00e0 gara e ad una vittoria per 42\u201320 finale. Warner termin\u00f2 la gara con 5 passaggi da touchdown, portandolo a 14 in 4 partite e i Rams ad un record di 4\u20130. La clamorosa stagione di Warner dopo una carriera nell'anonimato fu cos\u00ec sorprendente che Sports Illustrated gli dedic\u00f2 la copertina del 18 ottobre con il titolo \"Who Is This Guy?\" (\"Chi \u00e8 questo tizio?\"). Alla fine della stagione regolare fu nominato miglior giocatore dell'anno nella NFL.\nNei playoff del 1999, Warner guid\u00f2 i Rams fino al Super Bowl XXXIV vinto contro i Tennessee Titans. Nella gara, egli lanci\u00f2 per 2 touchdown e un record del Super Bowl di 414 yard passate (primato superato 17 anni dopo da Tom Brady), compreso un passaggio decisivo da 73 yard trasformato in touchdown da Isaac Bruce quando il punteggio era alla pari con due soli minuti rimanenti. Warner stabil\u00ec inoltre un record del Super Bowl con 45 passaggi tentati e nessun intercetto subito. Per questa sua prestazione fu premiato come miglior giocatore (MVP) della gara, diventando il settimo giocatore della storia a vincere il titolo di MVP della stagione regolare e del Super Bowl nella stessa stagione.\nStagione 2000.\nWarner inizi\u00f2 la stagione 2000 dove aveva terminato la precedente, passando 300 o pi\u00f9 yard in ognuna delle prime 6 partite (eguagliando il record di Steve Young) e passando 19 touchdown nella stessa serie. Warner si ruppe la mano e salt\u00f2 la parte centrale della stagione ma Trent Green riusc\u00ec a non farlo rimpiangere troppo. Il duo Warner/Green guid\u00f2 i Rams al pi\u00f9 alto numero di yard totali passate nella storia della NFL con 5.232 yard nette. Il totale di yard passate da Warner e Green fu di 5.492, che, se detenute da un solo giocatore, supererebbero il record stagione detenuto da Drew Brees (5.476 yard). Al contrario della stagione precedente per\u00f2, la percentuale di palle perse da Warner aument\u00f2 drasticamente, dal momento che tir\u00f2 un intercetto nel 5,2% dei suoi tentativi (contro il solo 2,6% del 1999). I Rams furono eliminati dai playoff nel turno delle wild card dai New Orleans Saints, malgrado una delle annate pi\u00f9 prolifiche offensivamente della storia della NFL. In risposta alla stagione deludente, nove degli undici titolari difensivi dei Rams furono tagliati alla fine della stagione e Trent Green fu scambiato coi Kansas City Chiefs.\nStagione 2001.\nWarner ritorn\u00f2 velocemente in forma da MVP nel 2001. Anche se le sue prestazioni non furono al livello del 1999, guid\u00f2 la lega con 36 passaggi da touchdown e 4.830 yard passate. La tendenza di Warner a perdere il pallone si trascin\u00f2 dalla stagione precedente, concludendo con 22 intercetti (malgrado la miglior percentuale di completamento dei passaggi in carriera col 68,7%). I Rams iniziarono per la terza stagione consecutiva con un record di 6-0 (divenendo la prima squadra della storia a raggiungere tale traguardo e venendo eguagliati nel periodo 2005\u20132007 dagli Indianapolis Colts) e terminarono con un record di 14\u20132, il migliore della NFL, giungendo fino al Super Bowl XXXVI. Warner fu nominato MVP della NFL per la seconda volta in tre stagioni, il terzo vincitore dei Rams di fila (il running back Marshall Faulk vinse nel 2000).\nNel Super Bowl XXXVI Warner lanci\u00f2 per 365 yard e un passaggio da touchdown oltre a un altro touchdown su corsa, ma il suo ritmo fu spesso ostacolato dal piano difensivo dell'allenatore dei New England Patriots Bill Belichick, il quale lo costrinse a due intercetti che portarono gli sfavoriti Patriots avanti nel punteggio di due touchdown. Dopo essere stati sotto 17-3 per i Patriots, i Rams rimontarono nel quarto periodo grazie ad una corsa da una yard di Warner (una \"quarterback sneak\") e a un passaggio da touchodown da 26 yard da Warner a Ricky Proehl. La gara si concluse con una sconfitta per Warner e i Rams quando il kicker dei Patriots Adam Vinatieri calci\u00f2 il field goal mentre il tempo andava esaurendosi, consegnando ai Patriots il primo di tre Super Bowl in quattro anni.\nStagioni 2002-2003.\nWarner inizi\u00f2 la stagione 2002 come titolare dei Rams ma le sue prestazioni furono negative, lanciando sette intercetti contro un solo touchdown e la squadra inizi\u00f2 con un record di 0\u20133. Nella quarta gara dei Rams, contro i Dallas Cowboys, Warner si ruppe un dito della mano utilizzata per lanciare. Warner tent\u00f2 di tornare pi\u00f9 avanti nella stagione ma l'infortunio gli permise di giocare solamente due gare, entrambe perse. In contrasto col suo passer rating di 103,4 in carriera all'inizio della stagione, Warner concluse con un pessimo 67,4 di rating in 2002. La stagione successiva Warner fu sostituito come quarterback titolare dei Rams dopo aver commesso sei fumble nella gara di debutto contro i New York Giants. Warner in seguito rivel\u00f2 di essersi precedentemente rotto la mano e di non essersi completamente ristabilito, rendendogli difficoltoso afferrare saldamente il pallone. Il suo successore come titolare dei Rams, Marc Bulger (un altro quarterback relativamente sconosciuto all'uscita dal college), gioc\u00f2 relativamente bene e rimase titolare.\nNew York Giants.\nI Rams svincolarono Warner il 1\u00ba giugno 2004 e, due giorni dopo, egli firm\u00f2 un contratto biennale coi New York Giants. Warner inizi\u00f2 la stagione 2004 come quarterback titolare dei Giants, vincendo 5 delle prime 7 gare ma, dopo due sconfitte consecutive, il posto di titolare fu assegnato al popolare rookie quarterback Eli Manning. I Giants, con un record di 5\u20134 al momento in cui Warner fu messo in panchina, terminarono con un record di 6\u201310 (1\u20136 sotto la guida di Manning). Alla fine della stagione Warner decise di rinunciare al secondo anno di contratto e di diventare un free agent.\nArizona Cardinals.\nStagione 2005.\nAll'inizio della stagione 2005 Warner firm\u00f2 un contratto annuale per un compenso di 4 milioni di dollari con gli Arizona Cardinals venendo presto nominato titolare dall'allenatore Dennis Green. Warner gioc\u00f2 tre partite relativamente mediocri prima di infortunarsi all'inguine ed essere sostituito come titolare da Josh McCown. McCown gioc\u00f2 sufficientemente bene nelle due partite saltate da Warner, cosicch\u00e9 Green nomin\u00f2 McCown titolare per il resto della stagione. Tuttavia, dopo che McCown fatic\u00f2 in due gare consecutive, Green torn\u00f2 a usare Warner nella formazione titolare. Dopo aver giocato bene in due sconfitte consecutive (passando un totale di quasi 700 yard), Warner sconfisse la sua ex squadra, i Rams, con un punteggio di 38\u201328. Egli pass\u00f2 per 285 yard e 3 touchdown con un rating di 115,9. La stagione di Warner termin\u00f2 nella settimana 15 a causa di una parziale rottura del legamento mediale collaterale.\nIl 14 febbraio 2006 Warner firm\u00f2 un nuovo contratto di 3 anni per 18 milioni di dollari che con eventuali incentivi avrebbe raggiunto i 22 milioni.\nStagione 2006.\nNella prima settimana della stagione 2006 Warner vinse il premio di miglior giocatore offensivo della settimana della NFC, lanciando per 301 yard e 3 touchdown nella vittoria su San Francisco. Due settimane dopo Warner super\u00f2 il muro delle 20.000 yard lanciate in carriera alla sua 76\u00ba partita, il secondo giocatore pi\u00f9 rapido della storia della NFL a raggiungere tale traguardo (Warner impieg\u00f2 una partita in pi\u00f9 di Dan Marino).\nDopo tre gare sotto la media nelle settimane dalla 2 alla 4, Warner fu sostituito come titolare dal rookie Matt Leinart nell'ultimo quarto della partita della quarta settimana. L'allora allenatore Dennis Green afferm\u00f2 che Warner sarebbe stato il quarterback di riserva per il resto della stagione. Nella settimana 16 Leinart si infortun\u00f2 alla spalla contro i 49ers, forzando Warner a tornare in campo per la prima volta dalla settimana 4. Warner gioc\u00f2 bene permettendo ai Cardinals di vincere. Nella settimana 17 contro i San Diego Chargers, Warner part\u00ec nuovamente come titolare al posto dell\u2019infortunato Leinart, lanciando per 365 yard (guidando la NFL quella settimana) e un touchdown. Malgrado ci\u00f2 i Chargers vinsero 27\u201320.\nStagione 2007.\nIl posto di quarterback titolare fu assegnato a Leinart prima della stagione 2007, per\u00f2 nella terza gara della stagione, contro i Baltimore Ravens, Warner lasci\u00f2 la panchina per sostituire l'inefficace Leinart durante il quarto periodo, coi Ravens in vantaggio 23\u20136. Warner guid\u00f2 una furiosa rimonta, completando 15 passaggi su 20 per 258 yard e 2 TD. Grazie a ci\u00f2, Arizona riusc\u00ec a pareggiare la gara (23\u201323), anche se alla fine fu sconfitta per 26-23 coi Ravens che segnarono un field goal all'ultimo secondo. Anche nella settimana 4 Warner sostitu\u00ec un Leinart in difficolt\u00e0 contro gli Steelers, finendo la gara con 14 passaggi su 21 tentativi per 132 yards, un touchdown e nessun intercetto. Warner venne quindi nominato titolare per il resto della stagione quando Leinart fu messo sulla lista degli infortunati. Il 25 novembre Warner stabil\u00ec il suo record di carriera per yard lanciate (484) nella sconfitta contro i San Francisco 49ers per 37 a 31. Fin\u00ec la stagione 2007 con 27 passaggi da touchdown e la riconferma con i Cardinals.\nStagione 2008.\nNel 2008 Warner vinse la concorrenza di Leinart per il posto da quarterback titolare dei Cardinals. La sua fu un'ottima stagione con 4.583 yard passate, 30 touchdown e una percentuale di completi del 67,1%. Il 7 dicembre 2008 guid\u00f2 la squadra ad una vittoria per 34-10 sulla sua ex squadra, i Saint Louis Rams, assicurando ai Cardinals il titolo della NFC West (il primo dal 1975) e l'accesso ai playoff per la prima volta dal 1998. Come risultato di quella qualificazione, i Cardinals avrebbero giocato appena la seconda partita casalinga nei playoff in tutta la loro storia.\nNei playoff, il 3 gennaio 2009, Warner guid\u00f2 i Cardinals alla vittoria del primo turno per 30-24 sugli Atlanta Falcons con 19 passaggi completati su 32, 271 yard, 3 touchdown passati ed un intercetto. Quella rappresent\u00f2 la prima vittoria dei Cardinals nei playoff dal lontano 1947. Il 10 gennaio, Warner e i Cardinals sconfissero i Carolina Panthers in trasferta per 33 a 13 con il 65,6% di completi (21/32), 220 yard, due passaggi da touchdown e un intercetto. Il 18 gennaio i Cardinals sconfissero anche i Philadelphia Eagles con 4 passaggi da touchdown di Warner, nessun intercetto e 279 yard lanciate. Arizona conquist\u00f2 cos\u00ec la partecipazione al suo primo Super Bowl, mentre Warner divenne il secondo quarterback (dopo Craig Morton, nel 1970 con Dallas Cowboys e 1977 con Denver Broncos) a giocare un Super Bowl con due squadre diverse.\nIl 1\u00ba febbraio 2008 i Cardinals furono sconfitti nel Super Bowl XLIII dai Pittsburgh Steelers per 27 a 23 solo negli ultimi minuti di gara e nonostante una grande prestazione di Warner, che lanci\u00f2 per 377 yard e un 72,1% di passaggi completi, per un rating di 112,3. Con quella prestazione Warner divenne, insieme a Roger Staubach, Joe Montana, John Elway, Ben Roethlisberger, Peyton Manning e Tom Brady, uno dei pochi quarterback a lanciare almeno un touchdown in tre diversi Super Bowl.\nStagione 2009.\nWarner espresse il desiderio di fare ritorno ai Cardinals nella stagione 2009. Non riusc\u00ec a trovare un accordo con Arizona prima di diventare free agent, entrando poi in trattativa coi San Francisco 49ers, ma il 4 marzo firm\u00f2 nuovamente coi Cardinals un contratto biennale del valore di 23 milioni di dollari, inclusi 15 milioni di bonus alla firma. Il 17 marzo 2009 Warner fu operato chirurgicamente a una spalla. Il 20 settembre batt\u00e9 il record NFL per percentuale di completamento in una partita, quando mand\u00f2 a segno 24 passaggi su 26 tentativi per 243 yard e 2 touchdown. La sua percentuale di 92,3 super\u00f2 il primato di Vinny Testaverde del 1993.\nIl 1\u00ba novembre 2009 Warner eguagli\u00f2 il proprio primato negativo subendo 5 intercetti nella sconfitta per 21-34 contro i Carolina Panthers. In quella stessa gara divenne il primo quarterback a passare pi\u00f9 di 14.000 yard con due diverse squadre. Una settimana dopo si rifece eguagliando un suo primato positivo, di 5 touchdown in una partita, nella vittoria per 41\u201321 sui Chicago Bears. Per questa prestazione fu premiato come quarterback della settimana e come giocatore offensivo della NFC della settimana.\nIl 15 novembre Warner pass\u00f2 il 200\u00ba touchdown in carriera nella vittoria sui Seattle Seahawks. La settimana successiva fu costretto a uscire per una commozione cerebrale nella vittoria sui Titans, non partendo come titolare nel turno seguente, interrompendo a 41 le sue partenze come titolare consecutive.\nIl 6 dicembre Warner fece ritorno in campo quando i Cards batterono i Minnesota Vikings 30\u201317. Kurt fece registrare la quarta gara consecutiva con un passer rating di almeno 120, divenendo il secondo quarterback della storia a compiere questa impresa. Grazie anche ai 3 touchdown passati, fu nuovamente premiato come quarterback della settimana e come giocatore offensivo della NFC della settimana.\nIl 27 dicembre 2009 Warner divenne il secondo quarterback della storia a passare 100 touchdown con due differenti squadre (l'altro \u00e8 l'Hall of Famer Fran Tarkenton), nella vittoria sui Saint Louis Rams.\nIl 10 gennaio 2010 Warner lanci\u00f2 5 touchdown e complet\u00f2 29 passaggi su 33 per 379 yard nella vittoria per 51\u201345 sui Green Bay Packers. Fu la gara col punteggio complessivo pi\u00f9 alto della storia dei playoff. La sua gara termin\u00f2 col secondo passer rating pi\u00f9 alto della storia nei playoff, 154,1. Fu inoltre il secondo quarterback a lanciare per due volte 5 touchdown in una gara di playoff e il primo dalla fusione tra NFL e AFL del 1970. Fu il pi\u00f9 anziano giocatore a lanciare 5 touchdown nella storia dei playoff (38 anni e 202 giorni) ed eguagli\u00f2 il record NFL di tre gare consecutive con almeno tre touchdown nei playoff. Quella sarebbe stata la sua ultima partita di playoff in casa, e concluse la carriera con un record perfetto di 7 vittorie e nessuna sconfitta tra le mura amiche (4-0 con Saint Louis; 3-0 con Arizona).\nIl 16 gennaio Warner si infortun\u00f2 nel primo tempo tentando di mettere a segno un placcaggio sul portatore di palla dopo avere subito un intercetto. Questo spian\u00f2 la strada ai New Orleans Saints che vinsero per 45\u201314 a New Orleans nel secondo turno di playoff. Nel 2012 la NFL venne a conoscenza del fatto che i Saints avevano messo una taglia su Warner in quella partita.\nRitiro.\nIl 29 gennaio 2010 Warner annunci\u00f2 ufficialmente il suo ritiro dalla NFL.\nL'8 settembre 2014 Kurt fu introdotto nel Ring of Honor degli Arizona Cardinals."}
{"id": "3600235", "revid": "287204", "url": "https://it.wikipedia.org/wiki?curid=3600235", "title": "100596 Perrett", "text": "100596 Perrett \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,0295866\u00a0UA e da un'eccentricit\u00e0 di 0,1845333, inclinata di 10,37171\u00b0 rispetto all'eclittica."}
{"id": "3600236", "revid": "287204", "url": "https://it.wikipedia.org/wiki?curid=3600236", "title": "70207 Davidunlap", "text": "70207 Davidunlap \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3906315\u00a0UA e da un'eccentricit\u00e0 di 0,0960283, inclinata di 7,05703\u00b0 rispetto all'eclittica."}
{"id": "3600239", "revid": "287204", "url": "https://it.wikipedia.org/wiki?curid=3600239", "title": "108382 Karencilevitz", "text": "108382 Karencilevitz \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,6620381\u00a0UA e da un'eccentricit\u00e0 di 0,0173253, inclinata di 22,63526\u00b0 rispetto all'eclittica."}
{"id": "3600240", "revid": "86599", "url": "https://it.wikipedia.org/wiki?curid=3600240", "title": "100519 Bombig", "text": "100519 Bombig \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,5932648\u00a0UA e da un'eccentricit\u00e0 di 0,2350121, inclinata di 5,02334\u00b0 rispetto all'eclittica.\nL'asteroide \u00e8 dedicato alla poetessa italiana Anna Bombig."}
{"id": "3600241", "revid": "42423046", "url": "https://it.wikipedia.org/wiki?curid=3600241", "title": "Teatro Alfieri (Torino)", "text": ""}
{"id": "3600242", "revid": "287204", "url": "https://it.wikipedia.org/wiki?curid=3600242", "title": "108201 Di Blasi", "text": "108201 Di Blasi \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,6961667\u00a0UA e da un'eccentricit\u00e0 di 0,2126997, inclinata di 4,53865\u00b0 rispetto all'eclittica."}
{"id": "3600243", "revid": "287204", "url": "https://it.wikipedia.org/wiki?curid=3600243", "title": "96506 Ober\u00f6sterreich", "text": "96506 Ober\u00f6sterreich \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,6275350\u00a0UA e da un'eccentricit\u00e0 di 0,1628727, inclinata di 16,11595\u00b0 rispetto all'eclittica."}
{"id": "3600244", "revid": "287204", "url": "https://it.wikipedia.org/wiki?curid=3600244", "title": "96506 Oberosterreich", "text": ""}
{"id": "3600245", "revid": "287204", "url": "https://it.wikipedia.org/wiki?curid=3600245", "title": "100417 Philipglass", "text": "100417 Philipglass \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,5973931\u00a0UA e da un'eccentricit\u00e0 di 0,1424817, inclinata di 5,35083\u00b0 rispetto all'eclittica."}
{"id": "3600246", "revid": "1272592", "url": "https://it.wikipedia.org/wiki?curid=3600246", "title": "Parco ducale (Parma)", "text": ""}
{"id": "3600247", "revid": "287204", "url": "https://it.wikipedia.org/wiki?curid=3600247", "title": "97472 Hobby", "text": "97472 Hobby \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,1524561\u00a0UA e da un'eccentricit\u00e0 di 0,1714286, inclinata di 9,74528\u00b0 rispetto all'eclittica."}
{"id": "3600250", "revid": "287204", "url": "https://it.wikipedia.org/wiki?curid=3600250", "title": "111696 Helenorman", "text": "111696 Helenorman \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 3,0616288\u00a0UA e da un'eccentricit\u00e0 di 0,1817983, inclinata di 3,30226\u00b0 rispetto all'eclittica.\nL'asteroide \u00e8 dedicato a Helen Belton Orman, professore e artista di talento, scomparso nel 2004."}
{"id": "3600251", "revid": "438678", "url": "https://it.wikipedia.org/wiki?curid=3600251", "title": "Palazzo Ducale (piazzale della Pace)", "text": ""}
{"id": "3600252", "revid": "287204", "url": "https://it.wikipedia.org/wiki?curid=3600252", "title": "85386 Payton", "text": "85386 Payton \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,6857272\u00a0UA e da un'eccentricit\u00e0 di 0,1152501, inclinata di 13,64003\u00b0 rispetto all'eclittica."}
{"id": "3600254", "revid": "287204", "url": "https://it.wikipedia.org/wiki?curid=3600254", "title": "90818 Daverichards", "text": "90818 Daverichards \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,7289154\u00a0UA e da un'eccentricit\u00e0 di 0,1033532, inclinata di 8,68380\u00b0 rispetto all'eclittica."}
{"id": "3600255", "revid": "287204", "url": "https://it.wikipedia.org/wiki?curid=3600255", "title": "90820 McCann", "text": "90820 McCann \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,6734683\u00a0UA e da un'eccentricit\u00e0 di 0,1177994, inclinata di 9,45225\u00b0 rispetto all'eclittica."}
{"id": "3600257", "revid": "110157", "url": "https://it.wikipedia.org/wiki?curid=3600257", "title": "Lauso il cristiano", "text": "Lauso il cristiano (titolo originale \"Ihmiskunnan viholliset\") \u00e8 un romanzo dell'autore finlandese Mika Waltari, pubblicato nel 1964. Il romanzo rappresenta la seconda delle due parti della storia di Marco e Lauso, di cui \"Marco il romano\" rappresenta la prima parte.\n\"Lauso il cristiano\" descrive le avventure di Lauso Minuto Maniliano, figlio di Marco, che seguendo il padre (senatore a Roma) diviene amico di Nerone, parte soldato in Britannia ed infine rientra durante il grande incendio di Roma, assistendo alla caduta di Nerone."}
{"id": "3600259", "revid": "648716", "url": "https://it.wikipedia.org/wiki?curid=3600259", "title": "69231 Alettajacobs", "text": "69231 Alettajacobs \u00e8 un asteroide della fascia principale. Scoperto nel 1972, presenta un'orbita caratterizzata da un semiasse maggiore pari a e da un'eccentricit\u00e0 di 0,2622844, inclinata di 31,64680\u00b0 rispetto all'eclittica.\nL'asteroide \u00e8 dedicato al medico olandese Aletta Jacobs, la prima studentessa laureatasi in medicina nei Paesi Bassi.."}
{"id": "3600260", "revid": "287204", "url": "https://it.wikipedia.org/wiki?curid=3600260", "title": "85119 Hannieschaft", "text": "85119 Hannieschaft \u00e8 un asteroide areosecante della fascia principale. Scoperto nel 1972, presenta un'orbita caratterizzata da un semiasse maggiore pari a 1,9213283\u00a0UA e da un'eccentricit\u00e0 di 0,1435848, inclinata di 19,81995\u00b0 rispetto all'eclittica."}
{"id": "3600261", "revid": "86599", "url": "https://it.wikipedia.org/wiki?curid=3600261", "title": "99949 Miepgies", "text": "99949 Miepgies \u00e8 un asteroide della fascia principale. Scoperto nel 1972, presenta un'orbita caratterizzata da un semiasse maggiore pari a 2,5709168\u00a0UA e da un'eccentricit\u00e0 di 0,1469545, inclinata di 29,45062\u00b0 rispetto all'eclittica.\nL'asteroide \u00e8 dedicato a Miep Gies, al secolo Hermine Santrouschitz, una delle persone olandesi che nascosero Anna Frank, la sua famiglia e altre quattro persone, proteggendole dalle persecuzioni naziste."}
{"id": "3600265", "revid": "287204", "url": "https://it.wikipedia.org/wiki?curid=3600265", "title": "104210 Leeupton", "text": "104210 Leeupton \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,8151256\u00a0UA e da un'eccentricit\u00e0 di 0,1397940, inclinata di 10,70784\u00b0 rispetto all'eclittica."}
{"id": "3600266", "revid": "125148371", "url": "https://it.wikipedia.org/wiki?curid=3600266", "title": "118401 LINEAR", "text": "118401 LINEAR \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1957601\u00a0UA e da un'eccentricit\u00e0 di 0,1927640, inclinata di 0,23444\u00b0 rispetto all'eclittica.\nHenry H. Hsieh e David Jewitt hanno scoperto in immagini riprese il 26 novembre 2005 che l'oggetto presentava una coda, confermata da successive immagini, e che pertanto oltre ad essere un asteroide \u00e8 anche una cometa. La scoperta della duplice natura di questo corpo celeste ha portato la Unione Astronomica Internazionale ad attribuire a questo oggetto, oltre alla denominazione asteroidale, anche una denominazione cometaria, 176P/LINEAR: questa duplice denominazione \u00e8 condivisa anche dai membri della, per ora, molto ristretta famiglia delle comete della fascia principale."}
{"id": "3600267", "revid": "287204", "url": "https://it.wikipedia.org/wiki?curid=3600267", "title": "123290 Manoa", "text": "123290 Manoa \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5836050\u00a0UA e da un'eccentricit\u00e0 di 0,1361016, inclinata di 15,96075\u00b0 rispetto all'eclittica.\nL'asteroide \u00e8 dedicato alla valle Manoa, nell'isola di Oahu, nelle Hawaii, nella quale nacque l'Universit\u00e0 delle Hawaii, nel 1907."}
{"id": "3600268", "revid": "287204", "url": "https://it.wikipedia.org/wiki?curid=3600268", "title": "84447 Jeffkanipe", "text": "84447 Jeffkanipe \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,5154483\u00a0UA e da un'eccentricit\u00e0 di 0,0223734, inclinata di 10,33637\u00b0 rispetto all'eclittica."}
{"id": "3600269", "revid": "86599", "url": "https://it.wikipedia.org/wiki?curid=3600269", "title": "90502 Buratti", "text": "90502 Buratti \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 3,9853081\u00a0UA e da un'eccentricit\u00e0 di 0,1932995, inclinata di 9,11133\u00b0 rispetto all'eclittica."}
{"id": "3600272", "revid": "287204", "url": "https://it.wikipedia.org/wiki?curid=3600272", "title": "107074 Ansonsylva", "text": "107074 Ansonsylva \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,1714641\u00a0UA e da un'eccentricit\u00e0 di 0,1259901, inclinata di 2,45555\u00b0 rispetto all'eclittica."}
{"id": "3600281", "revid": "767487", "url": "https://it.wikipedia.org/wiki?curid=3600281", "title": "Grachtengordel", "text": " \nGrachtengordel \u00e8 un quartiere nello stadsdeel di Amsterdam-Centrum, nella citt\u00e0 di Amsterdam. \u00c8 formato da due distretti Grachtengordel-West e Grachtengordel-Zuid."}
{"id": "3600282", "revid": "1318658", "url": "https://it.wikipedia.org/wiki?curid=3600282", "title": "Conoscere la Borsa", "text": "Conoscere la Borsa \u00e8 una competizione internazionale di simulazione della Borsa promossa dalle Casse di Risparmio e Fondazioni e dal Gruppo Europeo delle Casse di Risparmio (\"ESBG\") con sede a Bruxelles. L'iniziativa si rivolge principalmente agli studenti delle scuole superiori e si pone l'obiettivo di avvicinare gli studenti al mondo economico-finanziario attraverso la simulazione delle negoziazioni di Borsa e l'applicazione di strategie d'investimento in titoli.\nStoria.\nIl concorso \"Conoscere la Borsa\" \u00e8 stato istituito nel 1983 in Germania ed \u00e8 andato espandendosi fino a coinvolgere diversi Paesi europei. All'edizione 2010 hanno preso parte oltre 45.000 squadre per un totale di circa 200.000 partecipanti. \nNel 2008 \u00e8 stata introdotta la competizione parallela per studenti universitari (\"Conoscere la Borsa per Studenti Universitari\").\nSvolgimento.\nI partecipanti ricevono un deposito contenente un certo capitale iniziale virtuale. Attraverso l'acquisto e la vendita di titoli azionari i partecipanti devono cercare di far fruttare quanto pi\u00f9 possibile il loro capitale sperimentando strategie d'investimento individuali. Mentre il capitale \u00e8 virtuale, le quotazioni utilizzate per la contabilizzazione degli ordini di Borsa corrispondono a quelle reali. Per la negoziazione \u00e8 a disposizione un numero ristretto di titoli preventivamente selezionati e quotati in una determinata Borsa. Al termine della gara vengono premiate le squadre che hanno raggiunto il valore pi\u00f9 alto di capitale in deposito. \nOgni deposito viene valutato secondo due criteri: il valore assoluto e il valore di sostenibilit\u00e0. La lista dei titoli negoziabili include infatti anche un certo numero di titoli cosiddetti sostenibili, cio\u00e8 di societ\u00e0 che, praticando una politica aziendale rispondente a determinati criteri di sostenibilit\u00e0, sono quotate in particolari indici detti appunto di sostenibilit\u00e0.\nObiettivi didattici.\nLo scopo dell'iniziativa \u00e8 di far avvicinare gli studenti al mondo della finanza e della Borsa. I partecipanti sono chiamati a confrontarsi con gli accadimenti politico-economici internazionali per capire in che modo essi possono avere un impatto sull'andamento dei titoli, dunque delle aziende, della Borsa e dell'economia in generale. Dovendo partecipare in squadre, il progetto favorisce il lavoro di gruppo e le capacit\u00e0 di socializzazione.\nRiconoscimenti.\nLa Commissione tedesca dell'UNESCO ha premiato l'iniziativa come progetto del Decennio dell'Educazione allo Sviluppo Sostenibile."}
{"id": "3600287", "revid": "76963", "url": "https://it.wikipedia.org/wiki?curid=3600287", "title": "Betsy Drake", "text": "Biografia.\nBetsy Drake nacque a Parigi nel 1923 da famiglia agiata (il nonno Tracy Drake costru\u00ec il Drake Hotel di Chicago). Allo scoppio della crisi economica del 1929, i Drake furono costretti a rientrare negli Stati Uniti per fronteggiare i loro problemi finanziari, e Betsy crebbe dapprima a Chicago, poi a Wesport (Connecticut), quindi a Washington e New York. Durante l'infanzia e la giovinezza frequent\u00f2 scuole sia pubbliche che private, iniziando a interessarsi alla recitazione mentre studiava al college di \"Rock Creek Park\" nel Maryland.\nTrasferitasi a New York, inizi\u00f2 a lavorare come modella ed ottenne i primi ingaggi come attrice teatrale, in particolare grazie all'incontro con il drammaturgo Horton Foote, che le offr\u00ec un ruolo nella propria pi\u00e8ce \"Only the Heart\". Notata dal produttore cinematografico Hal B. Wallis, la Drake firm\u00f2 un contratto per trasferirsi a Hollywood ma lo rescisse subito dopo per rientrare a New York e continuare la carriera sul palcoscenico. Nel 1947 si un\u00ec alla \"London Company\" per interpretare in Inghilterra il ruolo di protagonista in \"Deep are the Roots\", un dramma americano sul problema razziale negli stati del Sud, che era stato portato al successo a Broadway da Barbara Bel Geddes. Mentre recitava al West End, sotto la direzione del regista Elia Kazan, la Drake venne notata dal celebre attore hollywoodiano Cary Grant, che si trovava in quel momento a Londra. I due vennero presentati dall'attrice Merle Oberon mentre facevano entrambi ritorno negli Stati Uniti a bordo della Queen Mary.\nColpito dal fascino e dall'intelligenza della Drake e dalla sua interpretazione teatrale, Grant le propose di tentare nuovamente la carriera cinematografica e la present\u00f2 ai produttori David O. Selznick e Dore Schary, facendole ottenere un contratto con la casa produttrice RKO. L'attrice debutt\u00f2 nella commedia \"Ogni ragazza vuol marito\" (1948), in cui ebbe come partner proprio Cary Grant, ottenendo lusinghieri consensi da parte della critica. I due attori si sposarono il giorno di Natale del 1949 a Phoenix (Arizona), con una cerimonia privata organizzata dal testimone di nozze di Grant, il produttore Howard Hughes, e lavorarono di nuovo insieme in \"Mr. and Mrs. Blandings\", una serie radiofonica ispirata alla coppia di coniugi protagonista del film \"La casa dei nostri sogni\" (1948), interpretata poco tempo prima da Grant. Nel frattempo la Drake apparve in altre pellicole di diverso genere, come la romantica commedia musicale \"Ho incontrato l'amore\" (1949), al fianco di William Powell, e il melodramma \"La seconda moglie\" (1950), accanto a Robert Young.\nNel 1952 torn\u00f2 a recitare al fianco di Cary Grant in un'altra pellicola brillante, \"C'\u00e8 posto per tutti\" (1952), ma la sua attivit\u00e0 sul grande schermo rimase sporadica durante tutto il decennio. Nel 1956 l'attrice, di ritorno da una visita a Grant sul set spagnolo del film \"Orgoglio e passione\" (1957), rimase coinvolta nel naufragio del transatlantico italiano Andrea Doria, avvenuto al largo di Nantucket (Massachusetts) ad opera della Stockholm, e fu tra i passeggeri sopravvissuti e tratti in salvo dalla nave francese \u00cele de France. La Drake torn\u00f2 sul grande schermo l'anno successivo con un ruolo di co-protagonista nella commedia brillante \"La bionda esplosiva\" (1957), interpretata da Jayne Mansfield e Tony Randall.\nNel 1958 il matrimonio della Drake con Grant si concluse con una separazione consensuale, mentre il divorzio sarebbe stato pronunciato quattro anni pi\u00f9 tardi, nel 1962. Nello stesso anno l'attrice si trasfer\u00ec in Inghilterra per partecipare a due pellicole di produzione britannica, il thriller \"Decisione di uccidere\" (1958), accanto a Richard Todd, e la commedia \"Next to No Time\" (1958), al fianco di Kenneth More. Ebbe ancora un ruolo televisivo di rilievo nel 1959, in un episodio della serie \"Ricercato vivo o morto\", interpretata dall'allora emergente Steve McQueen, e apparve per l'ultima volta sul grande schermo in una commedia per ragazzi, \"Clarence, il leone strabico\" (1965), diretta da Andrew Marton. Abbandonata del tutto la recitazione, la Drake rivolse i propri interessi artistici verso altre attivit\u00e0, prima fra tutte quella di scrittrice. Nel 1971, con il nome di Betsy Drake Grant, pubblic\u00f2 infatti la novella \"Children You Are Very Little\", mentre negli anni successivi lavor\u00f2 regolarmente come psicoterapeuta in diverse strutture ospedaliere psichiatriche di Los Angeles. La sua sola riapparizione sulle scene, nel ruolo di se stessa, risale al 2005 nel documentario \"Cary Grant: A Class Apart\", dedicato all'indimenticabile attore.\nDal matrimonio con Cary Grant la Drake non ebbe figli e dopo il divorzio non si rispos\u00f2 pi\u00f9. \u00c8 madrina di Tessa Dahl, figlia dell'attrice Patricia Neal e dello scrittore Roald Dahl, e di Tracy Granger, figlia degli attori Jean Simmons e Stewart Granger.\nDrake trascorse i suoi ultimi anni a Londra, dove mor\u00ec nell'ottobre 2015 all'et\u00e0 di 92 anni."}
{"id": "3600290", "revid": "47767", "url": "https://it.wikipedia.org/wiki?curid=3600290", "title": "Bjarni", "text": ""}
{"id": "3600291", "revid": "47767", "url": "https://it.wikipedia.org/wiki?curid=3600291", "title": "Bjarke", "text": ""}
{"id": "3600292", "revid": "47767", "url": "https://it.wikipedia.org/wiki?curid=3600292", "title": "Bjarne", "text": ""}
{"id": "3600293", "revid": "117290888", "url": "https://it.wikipedia.org/wiki?curid=3600293", "title": "Nieuwmarkt", "text": " \nNieuwmarkt \u00e8 una piazza e un quartiere dello stadsdeel di Amsterdam-Centrum, nella citt\u00e0 di Amsterdam.\nIn questo quartiere risiede una forte minoranza cinese, tanto che dal 2005 i segnali in questo quartiere sono scritti sia in olandese, sia in cinese.\nIn questo quartiere si svolgono mercatini di antiquariato, di cibi biologici e di molti altri prodotti. Si svolgono anche fiere. \n&lt;br&gt;L'edificio pi\u00f9 noto \u00e8 la Waag.\n\u00c9 presente una stazione della metropolitana."}
{"id": "3600295", "revid": "767487", "url": "https://it.wikipedia.org/wiki?curid=3600295", "title": "Robin Lim", "text": "Fondatrice e direttrice esecutiva in Indonesia della clinica Yayasan Bumi Sehat, sostiene un'ostetricia basata sull'amore.\nBiografia.\nRobin Lim \u00e8 nata nel 1956 nello stato americano dello Iowa, figlia di una complessa genealogia filippino-cinese-tedesco-irlandese. \u00c8 poi vissuta nel New Jersey e per alcuni periodi a Okinawa (Giappone), Bagujo (Filippine), Maui (Hawaii), Puntagorda e Antigua (Canarie), in Belize, a Farfield (California), Parigi, Singapore.\nFino al 1992 ha abitato con i suoi primi quattro figli scrivendo e insegnando poesia.\nHa deciso di diventare ostetrica nel 1991, in seguito a tre lutti dolorosi. Si \u00e8 diplomata negli Stati Uniti, ed \u00e8 iscritta al \u201cNorth American Registry of midwives\u201d.\nNel 1992 si \u00e8 sposata con un vedovo con due figli: insieme si sono trasferiti a Bali. Qui \u00e8 nato il loro settimo figlio, a cui si \u00e8 aggiunta una figlia adottiva.\nHa studiato omeopatia, medicina cinese, fitoterapia. Ha studiato e lavorato fianco a fianco con le levatrici balinesi tradizionali. Da quegli anni incominciano a chiamarla \"Ibu\" Robin, che in indonesiano significa Madre Robin.\nNel 1994 ha fondato l'associazione no profit Yayasan Bumi Sehat (Bumi sta per terra madre e Sehat significa sano, felice), di cui \u00e8 direttrice esecutiva. L'associazione non riceve contributi pubblici, ma vive grazie a donazioni da tutto il mondo.\nBumi Sehat \u00e8 un consultorio per le madri e le famiglie, in cui operano insegnanti, ostetriche, infermiere, medici e volontari internazionali che lottano contro la povert\u00e0 e la malnutrizione per garantire una gravidanza sana, un parto sereno, un'assistenza affettuosa e competente, un'accoglienza felice del nuovo nato. Difendere i diritti riproduttivi delle donne vuol dire individuare cure sanitarie, progetti educativi e programmi di prevenzione sostenibili e culturalmente appropriati, offrendo un fondamentale luogo di salute per tutte le persone povere della regione che l\u00ec possono trovare la massima cura amorevole al momento della nascita.\nSubito dopo lo tsunami del 2004 si \u00e8 recata con il suo team ad Aceh, molto vicino all'epicentro del sisma, quasi completamente distrutto dalle acque, dove il 70% della popolazione \u00e8 morta in un minuto. Qui ha fondato la seconda clinica Bumi Sehat.\nIn seguito ha dato risposte tempestive di pronto soccorso ostetrico nel terremoto a Yogyakarta nel maggio 2006, in quello a Padang nel settembre 2009 e nel gennaio 2010 ad Haiti. Qui, a Jacmel, ha fondato la terza clinica Bumi Sehat, oggi interamente gestita da una Ong locale.\nNel portare soccorso in territori devastati dai conflitti e da disastri ambientali, l'intervento di Ibu Robin non \u00e8 solo ostetricia d'emergenza, ma anche un servizio sanitario gratuito, basato su tre principi forti e semplici: rispetto delle culture, della natura e delle scienze mediche.\nIbu Robin \u00e8 promotrice di un'idea dell'ostetricia come un'arte basata sull'amore e asserisce che rispettando la nascita si diventa portatori di Pace: \"guarire la terra, un bambino alla volta\".\nPoetessa e scrittrice, ha pubblicato diversi libri, \"Dopo la nascita del bambino\" \u00e8 il primo ad uscire in traduzione italiana (Urra, 2007)"}
{"id": "3600297", "revid": "15756", "url": "https://it.wikipedia.org/wiki?curid=3600297", "title": "Sant'Andrea di Suasa", "text": "Sant'Andrea di Suasa, \u00e8 una frazione di Mondavio in provincia di Pesaro Urbino. Il borgo-castello sorge a 265 metri s.l.m., dista 23 km dalla costa adriatica e si sviluppa lungo il crinale di un'ampia collina alla sinistra del fiume Cesano. Si caratterizza per il possente circuito murario ancora integro con un'unica porta d'accesso a torre un tempo servita da un ponte levatoio.\nTerritorio.\nIl borgo si torva nell'entroterra marchigiano, e pi\u00f9 precisamente nella valle del Cesano che si divide tra la provincia di Ancona e quella di Pesaro e Urbino, inserendosi in un contesto paesaggistico collinare ricco di mete turistiche internazionali. A pochi kilometri si trovano centri di interesse storico e architettonico per la presenza di borghi, abbazie e castelli arroccati, tra cui Mondavio, Corinaldo, Pergola e Mondolfo eletti tra i Borghi pi\u00f9 Belli d'Italia e molti altri. \nInoltre a meno di 50 km si trovano anche Urbino, Jesi, le grotte di Frasassi, Senigallia e la costa del Conero.\nNella valle del Cesano si produce il salame di Frattula, la Cipolla di Suasa e molti vini DOC: Verdicchio dei Castelli di Jesi DOC, il Rosso Conero DOC, il Bianchello del Metauro DOC, Colli Pesaresi DOC e il Pergola DOC oltre che il Marche IGT.\nIl territorio comunale (Mondavio) \u00e8 premiato bandiera arancione per qualit\u00e0 turistico-ambientale dal Touring Club Italiano.\nStoria.\nLe origini del castello di Sant'Andrea di Suasa sono legate a Suasa, insediamento di possibile fondazione greca o etrusca, poi certamente occupata dai Galli Senoni e infine diventata municipium romano. In seguito alla distruzione di Suasa da parte di Alarico, re dei Visigoti nel 409 dC, la sua popolazione si spinse sui colli circostanti fondando diversi centri abitati fortificati, poi divenuti borghi o comuni. Ancora oggi Sant'Andrea\u00a0e Castellone conservano il toponimo \"di Suasa\" in onore della citt\u00e0 che li ha generati.\nLo sviluppo urbanistico di Sant'Andrea di Suasa si deve all'avvento del cristianesimo e in particolare con l'arrivo dei monaci\u00a0benedettini, che prima fondarono il vicino monastero di San Lorenzo in Campo e\u00a0disboscarono e coltivavano l'intera valle del Cesano riportando ordine e prosperit\u00e0 al territorio vittima delle invasioni dei popoli germanici. Il monastero di S. Andrea viene citato, insieme a quello di S. Lorenzo, la prima volta nel \"Codice Bavaro papiraceo\" del IX secolo, mentre si attribuisce alla seconda met\u00e0 del X secolo la nascita di\u00a0\"Castrum Sancti Andreae\". Infatti la costruzione delle mura \u00e8 attribuibile a circa all'anno 1100, erette dai monaci per far fronte alle continue guerre tra impero centrale e stato pontificio che seguirono la morte di Carlo Magno.\nLa prima chiesa venne eretta dai monaci benedettini e, bench\u00e9 dedicata a S. Maria della Neve, veniva chiamata \"Chiesa della Penna\" perch\u00e9 costruita sulla parte pi\u00f9 alta del castello. Questa chiesa, che ospitava anche una cripta, fu definitivamente abbattuta nel 1920.\nNel 1150 Sant'Andrea era abbastanza autonomo tanto da avere un Priore e un Notaro, ma in un documento che fino al 1645 si trovava nell'archivio del Monastero di San Lorenzo, ricordato anche da Annibaldi degli Abbati Olivieri, nei suoi inediti \"Spogli d'Archivio\" conservato nell'archivio di Stato di Firenze, si trova un istrumento di donazione in cartapecora redatto il giorno otto maggio 1193, per mano di un certo Orazio \"Notaro di S. Andrea nella Contea di Fano\". Si pu\u00f2 quindi dedurre che in quel periodo Sant'Andrea ricadesse nella giurisdizione della contea Fano.\nNel 1303 la citt\u00e0 di Fano e il vicino Vicariato di Mondavio vennero occupati da Pandolfo Malatesta e Ferrantino Malatesta.Nel 1316 Sant'Andrea fu occupato dalle truppe di Fabriano in marcia contro Senigallia, mentre nel\u00a01322 il territorio entra nella sfera del pontefice Giovanni XXII per poi tornare nel 1343 nuovamente nella dominazione malatestiana con Galeotto Malatesta.\u00a0\nNel 1463 il castello rischia di essere distrutto quando entra a fare parte del dominio del duca Giovanni Della Rovere. Dopo una occupazione nel 1498 di Cesare Borgia torna alla famiglia Della Rovere nel 1508 tramite l'eredit\u00e0 di Guidobaldo da Montefeltro. Il comune di Sant'Andrea di Suasa giur\u00f2 fedelt\u00e0 il giorno otto Novembre del 1520. Nel 1631 il ducato di Urbino viene devoluto alla Santa Sede e Sant'Andrea di Suasa entr\u00f2 a far parte della Legazione di Urbino e Pesaro.\nIntorno al 1500 nel comune viene creato un ospedale e viene iniziata la costruzione della nuova chiesa \"Parrocchiale di Sant'Andrea\", inaugurata solo nel 1612. A partire dal 1597 viene tenuta traccia di tutti i comandanti militari a cui \u00e8 affidata la difesa del castello.\nCon l'Unit\u00e0 d'Italia entr\u00f2 ufficialmente a far parte della provincia di Pesaro e Urbino. Nel 1869 il comune di Sant'Andrea di Suasa venne soppresso e costituito frazione del comune di Mondavio."}
{"id": "3600303", "revid": "438678", "url": "https://it.wikipedia.org/wiki?curid=3600303", "title": "Torre San Marco", "text": ""}
{"id": "3600304", "revid": "226458", "url": "https://it.wikipedia.org/wiki?curid=3600304", "title": "Nieuwmarktbuurt", "text": " \nNieuwmarktbuurt \u00e8 un quartiere dello stadsdeel di Amsterdam-Centrum, nella citt\u00e0 di Amsterdam. Si trova nei pressi di Nieuwmarkt, anche se molti lo considerano non un quartiere, ma una parte di Nieuwmarkt. Un tempo era conosciuto come Lastage.\nIn questo quartiere si trova il Montelbaanstoren, una torre campanaria del XVI secolo."}
{"id": "3600305", "revid": "599013", "url": "https://it.wikipedia.org/wiki?curid=3600305", "title": "Daniel Royer", "text": "Carriera.\nClub.\nDopo aver iniziato la sua carriera nel Pasching, nel 2010 si trasferisce al Ried. Alla fine del calciomercato dell'estate 2011 viene acquistato dall'. Il 24 giugno 2013, viene acquistato dall'Austria Vienna.\nNazionale.\nDopo aver giocato pi\u00f9 volte con la Nazionale austriaca Under-21, debutta con la nazionale maggiore il 3 giugno 2011, nella partita Austria-Germania, terminata 1-2, in cui prende il posto di Martin Harnik."}
{"id": "3600309", "revid": "287204", "url": "https://it.wikipedia.org/wiki?curid=3600309", "title": "Chosokabe Kanetsugu", "text": ""}
{"id": "3600310", "revid": "287204", "url": "https://it.wikipedia.org/wiki?curid=3600310", "title": "Ch\u014dsokabe Kunichika", "text": " Suo nome di nascita fu Senyumaru (\u5343\u718a\u4e38).\nBiografia.\nFiglio di Ch\u014dsokabe Kanetsugu, suo padre venne attaccato dal clan Motoyama e perse la vita nel 1508. Alla morte del padre Kunichika venne cos\u00ec accolto come figlio adottivo da Ichij\u014d Fusaie, aristocratico risiedente nella provincia di Tosa. In seguito alla sua riconciliazione con i Motoyama, Kunichika ebbe la sua vendetta verso il clan rivale nel 1560. Elevato al rango di daimy\u014d ebbe un figlio, Motochika, il quale continu\u00f2 ad accrescere l'influenza militare del clan nella regione Sfortunatamente la guida di Kunichika non dur\u00f2 molto, poich\u00e9 mor\u00ec poco dopo la vittoria sui Motoyama, e fu proprio Motochika a prendere le redini del clan Ch\u014dsokabe."}
{"id": "3600311", "revid": "123005852", "url": "https://it.wikipedia.org/wiki?curid=3600311", "title": "Norgesmesterskapet 2004", "text": "La Norgesmesterskapet 2004 di calcio fu la 99\u00aa edizione della manifestazione. Inizi\u00f2 il 5 maggio e si concluse il 7 novembre 2005 con la finale all'Ullevaal Stadion, vinta dal Brann per 4-1 sul Lyn Oslo. La squadra detentrice era il Rosenborg.\nFormula.\nLa competizione fu interamente ad eliminazione diretta. Tutti i turni si svolsero in gara unica, con eventuali tempi supplementari e calci di rigore."}
{"id": "3600312", "revid": "297031", "url": "https://it.wikipedia.org/wiki?curid=3600312", "title": "David Finch", "text": "Attivo dagli anni novanta, Finch \u00e8 cresciuto artisticamente nella scuderia della Top Cow Productions, per la quale ha lavorato su serie come \"Cyberforce\" e \"Darkness\", per poi passare alla Marvel Comics, realizzando le illustrazioni per personaggi come Moon Knight e i Vendicatori e, in seguito, alla DC Comics, con la quale si dedica anche al progetto Rinascita.\nCarriera.\nDavid Finch inizi\u00f2 la sua carriera come allievo di Marc Silvestri, fondatore della Top Cow Productions, che gli offr\u00ec il posto di artista sulla serie \"Cyberforce\", all'epoca vacante dopo l'abbandono dello stesso Silvestri.\nNel 2003, Finch approd\u00f2 alla Marvel Comics, realizzando le matite per un lungo ciclo di storie sulla serie \"Ultimate X-Men\", scritta da Brian Michael Bendis. La collaborazione tra i due continu\u00f2 nel 2004, quando la Marvel li scelse per il rilancio dei Vendicatori. La coppia produsse il crossover \"Vendicatori divisi\", per poi rilanciare la testata sotto il titolo dei \"Nuovi Vendicatori\". Finch realizzer\u00e0 i disegni dei primi sei numeri della serie (l'arco narrativo \"Breakout\"), tornando per tre albi, dall'11 al 13, sulla saga \"Ronin\".\nNel 2006, venne chiamato a disegnare la nuova serie che avrebbe rilanciato il personaggio di Moon Knight, insieme allo scrittore Charlie Huston. Nello stesso anno, illustr\u00f2 il quarto episodio della miniserie ', in cui vari personaggi Marvel rappresentano le varie fasi del lutto. Finch lavor\u00f2 sul capitolo dedicato all'Uomo Ragno, intitolato '.\nNel 2008, Finch ritorn\u00f2 all'universo Ultimate, coadiuvando Jeph Loeb nella miniserie evento \"Ultimatum\". Nello stesso periodo realizz\u00f2 le copertine per albi come \"World War Hulk\", \"\", \"Messiah Complex\", \"Secondo avvento\" (di cui disegn\u00f2 anche il primo capitolo) e \"X-Infernus\", e gli venne commissionata la copertina dell'album \"Indestructible\", della band Disturbed.\nNel gennaio 2010 Finch lasci\u00f2 la Marvel per firmare un contratto in esclusiva con la DC Comics, per la quale, oltre a realizzare diverse copertine, lavor\u00f2 ad una nuova serie dedicata a Batman, di cui cur\u00f2 anche i testi, intitolata \"Batman: The Dark Knight\".\nDal 2011 Finch disegna su testi di Paul Jenkins, la serie \"Batman: The Dark Knight\".\nDal 2016 collabora nel progetto Rinascita DC, occupandosi della testata dedicata a Batman.\nNel 2017 vince, insieme allo scrittore Tom King, il premio Best Short Story agli Eisner Awards (tra i pi\u00f9 prestigiosi riconoscimenti statunitensi nel campo dei fumetti) per l'opera \"Good Boy\" in Batman Annual #1."}
{"id": "3600313", "revid": "42424757", "url": "https://it.wikipedia.org/wiki?curid=3600313", "title": "Val Demona", "text": ""}
{"id": "3600314", "revid": "599013", "url": "https://it.wikipedia.org/wiki?curid=3600314", "title": "Tony Amonte", "text": "Carriera.\nClub.\nScelto dai New York Rangers al Draft 1988, mentre giocava con la squadra della Thayer Academy, ha poi giocato in NCAA con la Boston University, e fatto il suo esordio in NHL nei play-off della stagione 1990-1991.\nDa allora ha giocato sempre in NHL, per altre tre stagioni con i Rangers, per poi passare ai Chicago Blackhawks (1993-2002), Phoenix Coyotes (prima parte della stagione 2002-2003), Philadelphia Flyers (da marzo 2003 a tutta la stagione successiva) e Calgary Flames (2005-2007). L'unica esperienza lontana dal nordamerica la fece in occasione della serrata del 1994, quando gioc\u00f2 alcuni incontri con la maglia della Sportiva Hockey Club Fassa, mettendo a segno 38 punti in 14 partite. Si \u00e8 ritirato nel 2007, dopo presenze e 900 punti messi a segno in NHL.\nNazionale.\nHa a lungo vestito anche la maglia della nazionale, con cui ha disputato, oltre all'olimpiade chiusa al secondo posto, anche il torneo olimpico di Nagano 1998 (eliminati ai quarti di finale), la World Cup of Hockey 1996 (vinta) e i mondiali 1993 (chiusi al sesto posto)."}
{"id": "3600315", "revid": "818832", "url": "https://it.wikipedia.org/wiki?curid=3600315", "title": "Zenson (trasporto)", "text": ""}
{"id": "3600316", "revid": "818832", "url": "https://it.wikipedia.org/wiki?curid=3600316", "title": "Agordat (esploratore)", "text": ""}
{"id": "3600317", "revid": "818832", "url": "https://it.wikipedia.org/wiki?curid=3600317", "title": "Agordat (cannoniera)", "text": ""}
{"id": "3600320", "revid": "118736629", "url": "https://it.wikipedia.org/wiki?curid=3600320", "title": "Kathleen E. Woodiwiss", "text": "\u00c8 stata l'antesignana del genere \"Romance\" in cui il romanzo storico e la storia d'amore si fondono. Il primo esempio fu la pubblicazione, nel 1972, del suo romanzo \"Il fiore e la fiamma\".\nBiografia.\nPrimi anni.\nNacque nel 1939 ad Alexandria (Louisiana - U.S.A.), come Kathleen Erin Hogg, la pi\u00f9 piccola degli otto figli di Charles Wingrove Hogg, un veterano della Prima Guerra Mondiale. Fin da piccola, Kathleen Hogg si divertiva ad inventarsi delle storie e a raccontarsele per aiutarsi a prendere sonno. All'et\u00e0 di dodici anni perse il padre e venne di conseguenza cresciuta dalla madre e dalle sorelle maggiori. Successivamente la Woodiwiss ricorda che questo evento e i caratteri delle donne della sua vita, influenzarono la creazione delle eroine dei suoi romanzi.\nAll'et\u00e0 di sedici anni, Kathleen incontr\u00f2 il tenente della U.S. Air Force Ross Woodiwiss ad una festa e lo spos\u00f2 l'anno successivo. La carriera militare del marito la port\u00f2 a vivere in Giappone, dove lavor\u00f2 part-time come modella per un'agenzia americana. Dopo tre anni e mezzo, la coppia si spost\u00f2 a Topeka (Kansas - U.S.A.). Durante questi anni, la Woodiwiss prov\u00f2 pi\u00f9 volte a diventare una scrittrice, ma si blocc\u00f2 per la frustrazione di dover scrivere lentamente a mano. Soltanto successivamente, dopo essersi appropriata di una macchina da scrivere elettrica che lei stessa aveva regalato al marito come regalo di Natale, cominci\u00f2 a scrivere seriamente.\nLa sua carriera.\nIl suo primo romanzo, \"Il fiore e la fiamma\", fu respinto dagli editori di romanzi per la sua lunghezza (superava le 600 pagine), ma la Woodiwiss, piuttosto di accettare il suggerimento dei redattori di riscriverlo riducendolo, prefer\u00ec sottoporlo agli editori di tascabili. L'Avon accett\u00f2, lo stamp\u00f2 con una tiratura di 500.000 copie ed \"Il fiore e la fiamma\" fu rivoluzionario, proponendo un genere di romanzo storico ed epico con una eroina forte e scene di sesso molto realistiche. Il romanzo, pubblicato nel 1972 vendette pi\u00f9 di 2\u00a0300\u00a0000 copie nei primi quattro anni di pubblicazioni e viene accreditato come il primo romanzo del genere detto \"Romance\" in assoluto, in cui le vicende storiche fanno da sfondo ad una relazione monogama tra eroine indifese e uomini eroici che le salvano, anche se spesso sono i colpevoli del loro stato. Da quel momento, i romanzieri che seguirono il suo esempio cominciarono con il proporre trame pi\u00f9 lunghe, descrizioni pi\u00f9 particolareggiate di situazioni e personaggi, oltre a scene di sesso pi\u00f9 intime ed esplicite, oltre a definire la Woodiwiss un chiaro motivo di ispirazione.\nJulia Quinn sottolinea che la Woodiwiss \"ha fatto in modo che le donne desiderino leggere. Ha dato loro un'alternativa ai western o ai polizieschi. Quando stavo crescendo, vedevo mia madre e mia nonna leggere e godersi questi romanzi e quando fui sufficientemente grande da leggerli per conto mio, \u00e8 come essere stata ammessa in una sorta di fratellanza tra donne.\"\nIn aggiunta, la Woodiwiss ebbe anche un impatto diretto sulla carriera della romanziera LaVyrle Spencer. Quando era gi\u00e0 famosa, infatti, la Woodiwiss lesse uno manoscritto della Spencer, che all'epoca era senza contratto, e ne rimase talmente colpita che lo invi\u00f2 al suo editore della Avon, il quale pubblic\u00f2 il romanzo della Spencer, \"The Fulfillment\", e da l\u00ec inizi\u00f2 la sua carriera.\nLa Woodiwiss non \u00e8 stata una scrittrice prolifica, preferendo sempre la qualit\u00e0 alla quantit\u00e0: ha infatti pubblicato dodici romanzi best seller con oltre ventisei milioni di copie stampate. Spesso \u00e8 arrivata a metterci anche quattro o cinque anni a scrivere un romanzo, intervallando i romanzi di parecchi anni: in qualche caso ha attribuito questo fatto a problemi personali e di salute, in altri casi ha confessato di aver bisogno di staccare dalla sua attivit\u00e0 di scrittrice.\nTutti i suoi romanzi sono ambientati in lontane epoche storiche come la Guerra Civile Americana, l'Inghilterra del diciottesimo secolo, la Sassonia del tempo di Guglielmo il Conquistatore o le colonie americane del diciannovesimo secolo. Le eroine dei suoi romanzi sono donne di forti voleri con \"sprazzi di vita e determinazione\". La Woodiwiss descrive i suoi romanzi come \"fiabe. Una fuga dalla realt\u00e0 per il lettore, con un film di Errol Flynn\".\nAnni finali.\nAlla Woodiwiss piaceva cavalcare e per un periodo di tempo visse in una grande casa con cinquantacinque acri, ma dopo la morte del marito, nel 1996, ritorn\u00f2 in Louisiana. Il 6 luglio 2007, Kathleen Woodwiss mor\u00ec di cancro all'ospedale di Princeton (Minnesota), all'et\u00e0 di 68 anni. Ha lasciato due figli, Sean e Heath, le nuore e numerosi nipoti. Il suo terzo figlio, Dorren, era invece morto in precedenza.\nIl suo ultimo romanzo, \"Per sempre\", \u00e8 stato pubblicato nell'Ottobre 2007.\nOpere.\nRomanzi.\nCon numerose ristampe successive anche recenti."}
{"id": "3600327", "revid": "33689", "url": "https://it.wikipedia.org/wiki?curid=3600327", "title": "Martello di Thor (monumento)", "text": "Il martello di Thor \u00e8 una formazione rocciosa artificiale a forma di T, alta 3,3 metri, situata lungo il fiume Arnaud nella penisola di Ungava, Qu\u00e9bec, Canada. Fu scoperta nel 1964 da un archeologo secondo cui fu eretta dai Vichinghi. Chiam\u00f2 il monumento \"martello di Thor\", facendo riferimento alla cultura norrena. Oggi alcuni studiosi credono che si tratti pi\u00f9 probabilmente di un artefatto Inuit, un inukshuk o pietra miliare.\nDescrizione.\nIl martello \u00e8 formato da tre rocce impilate: un pilone verticale, un pezzo a croce ed uno sulla sommit\u00e0. La colonna verticale misura circa 2 metri di altezza; la croce \u00e8 larga 1,3 metri, e il terzo pezzo \u00e8 alto 40 centimetri. L'intero monumento \u00e8 alto 3,3 metri; e il suo peso \u00e8 stato stimato in 1800 chili.\nSi trova sulla riva settentrionale del fiume Arnaud (un tempo noto come fiume Payne), circa 23\u00a0km sopra Payne Bay, vicino alla costa occidentale della baia di Ungava, nella penisola di Ungava.\nScoperta.\nIl monumento fu scoperto nel 1964 dall'archeologo Thomas Edward Lee nel corso di una spedizione antropologica ad Ungava. Era in piedi da molto tempo, e nessuno nella zona sapeva chi l'avesse eretto. Secondo la tradizione Inuit, era anteriore al loro arrivo nella zona. Lee disse che sembrava di aspetto europeo, e lo consider\u00f2 la prova del fatto che i norreni avessero abitato la regione di Ungava circa 1000 anni prima. Lee not\u00f2 la somiglianza con un martello, per cui lo chiam\u00f2 \"martello di Thor\".\nA causa dell'aumentata conoscenza e dell'apprezzamento per la cultura Inuit, gli studiosi contemporanei lo considerano un \"inukshuk\", una pietra miliare, eretta dagli Inuit."}
{"id": "3600328", "revid": "1005847", "url": "https://it.wikipedia.org/wiki?curid=3600328", "title": "Coatit (incrociatore)", "text": "Il Coatit \u00e8 stato un incrociatore torpediniere della Regia Marina, successivamente riclassificato esploratore e posamine.\nStoria.\nI primi anni.\nCostruito tra il 1897 ed il 1900 nei cantieri di Castellammare di Stabia su progetto del generale del Genio Navale Nabor Soliani, l'incrociatore (classificato anche come nave da battaglia di 6\u00aa classe) si distingueva dal capoclasse \"Agordat\" per la minore altezza dei fumaioli. Il principale problema dell'unit\u00e0 consisteva nella propria modesta velocit\u00e0 rispetto a quella ottimale per gli usi per cui era stato pensato (costieri, di ricognizione e di collegamento).\nTra i primi compiti della nave figur\u00f2 una stazione in Mar Rosso e Africa Orientale, protrattasi dal luglio 1903 al febbraio 1904. Sempre nel 1904 il \"Coatit\" prese parte alla campagna africana volta a debellare la pirateria nel Mar Rosso, dove sambuchi armati di pirati attaccavano i sambuchi dei piccoli commercianti costieri arabi.\nIl 29-30 settembre 1908, dopo il catastrofico terremoto di Messina, il \"Coatit\" lasci\u00f2 Napoli e trasport\u00f2 nella citt\u00e0 disastrata il Ministro dei lavori pubblici Pietro Bertolini, che intendeva verificare l'entit\u00e0 dei danni.\nIl 18 aprile 1910 l'incrociatore fu inviato nel Levante.\nLa guerra italo-turca.\nNel 1911-1912, durante la guerra italo-turca, il \"Coatit\" oper\u00f2 alle dipendenze della II Squadra Navale (ammiraglio Faravelli), con funzioni di esploratore.\nNel primo periodo, a partire dal 29 settembre 1911, la nave prese parte a bombardamenti navali su installazioni militari sulle coste della Tripolitania, mentre successivamente partecip\u00f2 anche alle operazioni per la conquista di Rodi. Oper\u00f2 poi di nuovo in Libia, quindi nel golfo di Smirne, al largo di Mitilene e nella baia di Calamata.\nIl 30 settembre 1911 il \"Coatit\", insieme agli incrociatori corazzati \"Giuseppe Garibaldi\" e \"Francesco Ferruccio\" ed ai cacciatorpediniere \"Ostro\", \"Euro\", \"Freccia\", \"Strale\", \"Lanciere\" e \"Garibaldino\", venne inviato nelle acque antistanti Tripoli (dove gi\u00e0 si trovavano le corazzate \"Roma\" e \"Napoli\" e l'incrociatore corazzato \"Varese\") per esercitare il blocco navale nei confronti della citt\u00e0.\nAlle quattro del pomeriggio del 5 ottobre 1911 il \"Coatit\", unitamente a due cacciatorpediniere, appoggi\u00f2 lo sbarco a Tripoli di 1732 uomini al comando del capitano di vascello Umberto Cagni, che occuparono la citt\u00e0 libica. Nella notte successiva la nave illumin\u00f2 con i proiettori il forte Sultanieh, da dove si sentiva fuoco di fucileria, e che venne poi bombardato da alcune unit\u00e0 maggiori.\nIl 18 aprile 1912 il \"Coatit\", insieme agli incrociatori corazzati \"Vettor Pisani\", \"Giuseppe Garibaldi\", \"Varese\" e \"Francesco Ferruccio\", ai cacciatorpediniere \"Nembo\" e \"Turbine\" ed alle torpediniere \"Climene\", \"Procione\", \"Perseo\" e \"Pegaso\", partecip\u00f2 al bombardamento dei forti ottomani di Gum-Galesch e Sed Ul Bahr, sullo stretto dei Dardanelli.\nIl 4 maggio 1912 l'incrociatore partecip\u00f2 all'occupazione di Rodi, durante la quale cattur\u00f2 una pirobarca ottomana. Unitamente alla corazzata \"Regina Elena\", il \"Coatit\" venne inviato a bombardare la strada costiera nordoccidentale dell'isola.\nIl 5 maggio l'incrociatore fu inviato in pattugliamento tra Bodrum e Smirne, insieme all'incrociatore ausiliario \"Duca di Genova\" ed al cacciatorpediniere \"Lanciere\", per controllare che siluranti turche, che erano basate a Bodrum, non tentassero un eventuale attacco per ostacolare l'occupazione italiana di Rodi. Dopo aver constatato l'assenza di movimento e di forze nemiche, le navi italiane tornarono a Rodi.\nIl 18 ottobre 1912 ebbe termine l'attivit\u00e0 bellica della nave.\nTerminato il conflitto, l'incrociatore rest\u00f2 nel Mediterraneo orientale dal 19 ottobre 1912 sino al 10 gennaio 1913, mentre tra l'ottobre del 1913 ed il marzo del 1914 ebbe base in Cirenaica. Nel marzo-aprile 1914 il \"Coatit\" rimase in Egeo per alcune settimane.\nLa prima guerra mondiale e gli ultimi anni.\nIl 4 giugno 1914 il \"Coatit\" venne riclassificato come esploratore.\nNel corso della prima guerra mondiale l'ormai vetusto \"Coatit\" effettu\u00f2 una novantina di missioni di guerra, principalmente nell'Adriatico meridionale e nel Mar Ionio. Nel maggio e nell'agosto 1918 partecip\u00f2 anche ad alcune cacce antisommergibile nel canale di Sicilia.\nNel 1919 l'anziano \"Coatit\" venne riclassificato posamine e sottoposto a conseguenti lavori di modifica: fu rimosso un albero e l'armamento risult\u00f2 alla fine composto da 2 cannoni da 120/40 mm ed otto da 76/40\u00a0mm.\nRadiato l'11 giugno 1920, il posamine venne avviato alla demolizione."}
{"id": "3600329", "revid": "47767", "url": "https://it.wikipedia.org/wiki?curid=3600329", "title": "Alb\u00e9ric", "text": ""}
{"id": "3600330", "revid": "47767", "url": "https://it.wikipedia.org/wiki?curid=3600330", "title": "Alberica", "text": ""}
{"id": "3600331", "revid": "1494169", "url": "https://it.wikipedia.org/wiki?curid=3600331", "title": "Alberigo", "text": ""}
{"id": "3600333", "revid": "767487", "url": "https://it.wikipedia.org/wiki?curid=3600333", "title": "ASB Classic 1992", "text": "L'ASB Classic 1992 \u00e8 stato un torneo di tennis giocato sul cemento. \n\u00c8 stata la 7\u00aa edizione dell'ASB Classic, che fa parte della categoria Tier V nell'ambito del WTA Tour 1992. \nSi \u00e8 giocato all'ASB Tennis Centre di Auckland in Nuova Zelanda, dal 27 gennaio al 2 febbraio 1992.\nCampionesse.\nSingolare.\n Robin White ha battuto in finale Andrea Strnadov\u00e1 2\u20136, 6\u20134, 6\u20133\nDoppio.\n Rosalyn Fairbank / Raffaella Reggi hanno battuto in finale Jill Hetherington / Kathy Rinaldi Stunkel 1-6, 6-1, 7-5"}
{"id": "3600336", "revid": "47767", "url": "https://it.wikipedia.org/wiki?curid=3600336", "title": "Aubrie", "text": ""}
{"id": "3600337", "revid": "287204", "url": "https://it.wikipedia.org/wiki?curid=3600337", "title": "Aubrey", "text": ""}
{"id": "3600346", "revid": "107831", "url": "https://it.wikipedia.org/wiki?curid=3600346", "title": "Toray Pan Pacific Open 1992", "text": "Il Toray Pan Pacific Open 1992 \u00e8 stato un torneo di tennis giocato sul sintetico indoor. \u00c8 stata la 17\u00aa edizione del Toray Pan Pacific Open, che fa parte della categoria Tier II nell'ambito del WTA Tour 1992. Si \u00e8 giocato a Tokyo in Giappone, dal 28 gennaio al 2 febbraio 1992.\nCampionesse.\nSingolare.\n Gabriela Sabatini ha battuto in finale Martina Navr\u00e1tilov\u00e1 6-2, 4-6, 6-2\nDoppio.\n Arantxa S\u00e1nchez Vicario / Helena Sukov\u00e1 hanno battuto in finale Martina Navr\u00e1tilov\u00e1 / Pam Shriver 7-5, 6-1"}
{"id": "3600350", "revid": "767487", "url": "https://it.wikipedia.org/wiki?curid=3600350", "title": "Halo Custom Edition", "text": "Halo Custom Edition (a volte abbreviato Halo CE, da non confondersi con \"Halo: Combat Evolved\") \u00e8 una espansione di \"\", convertito da GearBox Software per PC. \"Halo CE\" \u00e8 stata commercializzata da GearBox come una versione non supportata dal gioco originale.\nMultiplayer.\nHalo: Custom Edition ha un multigiocatore migliore a quello di Halo: Combat Evolved, perch\u00e9 \u00e8 possibile scaricare mappe aggiuntive che superano di gran lunga le migliaia. La particolarit\u00e0 delle mappe scaricabili \u00e8 che sono presenti nuove armi e nuovi veicoli pilotabili."}
{"id": "3600352", "revid": "648101", "url": "https://it.wikipedia.org/wiki?curid=3600352", "title": "Muk Yan Chong", "text": ""}
{"id": "3600358", "revid": "767487", "url": "https://it.wikipedia.org/wiki?curid=3600358", "title": "Asian Open 1992", "text": "L'Asian Open 1992 \u00e8 stato un torneo di tennis giocato sul sintetico indoor. \u00c8 stata la 1\u00aa edizione del torneo, che fa parte della categoria Tier III nell'ambito del WTA Tour 1992. Si \u00e8 giocato all'Amagasaki Memorial Sports Centre di Osaka in Giappone dal 3 al 9 febbraio 1992.\nCampionesse.\nSingolare.\n Helena Sukov\u00e1 ha battuto in finale Laura Gildemeister 6\u20132, 4\u20136, 6\u20131\nDoppio.\n Rennae Stubbs / Helena Sukov\u00e1 hanno battuto in finale Sandy Collins / Rachel McQuillan 3\u20136, 6\u20134, 7\u20135"}
{"id": "3600361", "revid": "767487", "url": "https://it.wikipedia.org/wiki?curid=3600361", "title": "Way Out (Roxette)", "text": "Way Out \u00e8 un singolo del duo pop Roxette pubblicato nel 2011 dall'etichetta discografica EMI, secondo estratto dall'album \"Charm School\".\nIl disco.\nScritta e interpretata principalmente da Per Gessle, pubblicata in Germania e in altri paesi europei."}
{"id": "3600364", "revid": "767487", "url": "https://it.wikipedia.org/wiki?curid=3600364", "title": "Faber Grand Prix 1992", "text": "Il Faber Grand Prix 1992 \u00e8 stato un torneo di tennis giocato sul sintetico indoor. \u00c8 stata la 1\u00aa edizione del torneo, che fa parte della categoria Tier II nell'ambito del WTA Tour 1992. Si \u00e8 giocato a Essen in Germania dal 3 al 9 febbraio 1992.\nCampionesse.\nSingolare.\n Monica Seles ha battuto in finale Mary Joe Fern\u00e1ndez 6\u20130, 6\u20133\nDoppio.\n Katerina Maleeva / Barbara Rittner hanno battuto in finale Sabine Appelmans / Claudia Porwik 7\u20135, 6\u20133"}
{"id": "3600367", "revid": "1654832", "url": "https://it.wikipedia.org/wiki?curid=3600367", "title": "Sergio Pierattini", "text": "Biografia.\nCresce a Siena, dove i genitori, la madre valtellinese il padre volterrano, si sono trasferiti nel 1962. Frequenta giovanissimo per alcuni anni il Piccolo Teatro della citt\u00e0 di Siena, dove ritorner\u00e0 alla fine degli anni '70. Nel 1979 viene ammesso come allievo attore all'Accademia Nazionale di Arte Drammatica Silvio D'Amico di Roma. Tra i suoi insegnanti vi sono Ruggero Jacobbi, Aldo Trionfo, Anna Miserocchi ed Andrea Camilleri. Si diploma nel 1982 con lo spettacolo . Negli anni successivi lavora come attore in spettacoli firmati da importanti registi, tra i quali Antonio Calenda e Roberto Guicciardini.\nNel 1989 scrive ed interpreta il monologo \"Silvano\" che viene prodotto dal Teatro Niccolini di Firenze, diretto da Roberto Toni, con la regia di Alessandro Marinuzzi. Nel 1992 il monologo viene tradotto e messo in scena dall'Atelier Theatre di Louvain la Neuve (Belgio); la parte del giovane sacerdote Silvano \u00e8 interpretata dall'attore Daniel Hanssens. . Nel 1994 scrive ed interpreta il monologo a tre voci \"Babbo secondo te quella lass\u00f9 \u00e8 una nuvola o un incendio?\", che viene prodotto e messo in scena dal Teatro Niccolini di Firenze. Nel 1999 partecipa al progetto \"Grand Hotel Italia\", ideato da Roberto Cavosi e scrive \"Il gregario\", mini pi\u00e8ce di 20 minuti di cui sar\u00e0 interprete principale con Giancarlo Ratti al teatro Argot di Roma.\nNel 2000 \u00e8 autore con Roberto Cavosi del programma radiofonico \"Teatrogiornale\", in onda per tre stagioni a Radio Tre Rai, e scrive circa 320 radiodrammi di quindici minuti ciascuno. Nel 2001 scrive per Maria Paiato \"La Maria Zanella\". Per l'interpretazione di questo monologo la Paiato riceve nel 2005 il Premio Ubu come migliore attrice. \u00c8 finalista al Premio Riccione del 2004 con \"Quando ci siamo ritrovati\". Per la rassegna Kalsart scrive \"La madre\" che sar\u00e0 interpretata a Palermo nella stessa estate da Valeria Valeri. Nel 2006 scrive \"Il caso K\", finalista al Premio Enrico Maria Salerno. Nel 2007 vince il Premio Flaiano con \"Il raggio bianco\". Nello stesso anno scrive per Maria Paiato \"Notte d'aprile\" che va in scena nella rassegna romana curata da Rodolfo di Giammarco \"Garofano verde\". Nel 2008 vince il Premio Riccione sez. Bignami Quondamatteo con \"Un mondo perfetto\" che produce e porta in scena nel 2010 con Milvia Marigliano.\nIn questi anni prosegue l'attivit\u00e0 di autore radiofonico con importanti produzioni come \"L'oro di Duccio\", radiodramma andato in onda in occasione della mostra di Duccio di Buoninsegna a Siena (2003) interpretato da Daniela Giordano e Paolo Lombardi, e \"D-day\", fiction radiofonica dedicata allo sbarco in Normandia da lui scritta e diretta per Radio Tre Rai. Nel 2005 scrive e dirige \"Da Trafalgar ad Austerlitz\" sceneggiato a puntate dedicato alla campagna napoleonica del 1805 che ha come interprete principale Andrea Giordana.\nIn occasione dell'anniversario della rivoluzione ungherese del 1956 scrive e dirige per Radio Tre Rai \"Una doppia verit\u00e0\" interpretato da Omero Antonutti. Sempre per Radio Tre Rai nel 2008 scrive lo sceneggiato \"La guerra di Benedetto\", interpretato da Virginio Gazzolo e Paolo Lombardi. . Nel 2011 ripropone alle scena riscritto e ampliato \"Il gregario\" che debutta al Festival Primavera dei Teatri di Castrovillari. Dal 2005 tiene un corso di drammaturgia radiofonica al Centro Sperimentale di Cinematografia di Roma. Dal 2013 fa parte del corpo docenti dei master di drammaturgia presso L'Accademia Nazionale d'Arte Drammatica \"Silvio D'Amico\". Nel 2014 vince il Premio Vallecorsi (terzo premio) per il \"Drago di carta\".\nNel 2016 Milvia Marigliano \u00e8 finalista del Premio Le Maschere del Teatro come migliore interprete per il monologo \"Ombretta Calco\". Nel 2018 per Argot Produzioni dirige Manuela Mandracchia, Paolo Giovannucci ed Emanuele Carucci in una nuova edizione di \"Un mondo perfetto\". Nel 2018 \u00e8 autore dell'adattamento teatrale dell'opera cinematografica \"Regalo di Natale\" di Pupi Avati, messo in scena da Marcello Cotugno e La Pirandelliana Produzioni. Tra gli interpreti Filippo Dini e Gigio Alberti. Nel 2019 scrive per la Pirandelliana una nuova versione di \"Anfitrione\", messo in scena da Filippo Dini. Tra gli interpreti figurano Barbora Bobulova e Antonio Catania. \nSceneggiatura.\n\"Il padre di mia figlia, di Carlo Alberto Biazzi\" \n\"Al di l\u00e0 del mare, di Carlo Alberto Biazzi\" "}
{"id": "3600368", "revid": "818832", "url": "https://it.wikipedia.org/wiki?curid=3600368", "title": "Coatit (posamine)", "text": ""}
{"id": "3600369", "revid": "287204", "url": "https://it.wikipedia.org/wiki?curid=3600369", "title": "Generali Ladies Linz 1992", "text": "Il Generali Ladies Linz 1992 \u00e8 stato un torneo di tennis giocato sul sintetico indoor. \u00c8 stata la 6\u00aa edizione del Generali Ladies Linz, che fa parte della categoria Tier V nell'ambito del WTA Tour 1992. Si \u00e8 giocato a Linz, in Austria, dal 10 al 16 febbraio 1992.\nCampionesse.\nSingolare.\n Natal'ja Medvedeva ha battuto in finale Pascale Paradis-Mangon 6-4, 6-2\nDoppio.\n Monique Kiene / Miriam Oremans hanno battuto in finale Claudia Porwik / Raffaella Reggi-Concato 6\u20134, 6-2"}
{"id": "3600370", "revid": "818832", "url": "https://it.wikipedia.org/wiki?curid=3600370", "title": "Coatit (esploratore)", "text": ""}
{"id": "3600378", "revid": "466539", "url": "https://it.wikipedia.org/wiki?curid=3600378", "title": "Cucina italoamericana", "text": "La cucina italoamericana \u00e8 la cucina degli immigrati italiani negli Stati Uniti, modificata per l'influenza della cultura locale e di quella degli altri gruppi etnici l\u00ec presenti.\nStoria.\nLa cucina italoamericana nacque tra la fine del 1800 e l'inizio del secolo successivo, a seguito delle ondate migratorie italiane in America. \nLa maggior parte degli emigranti italiani diretti negli Stati Uniti provenivano dalle regioni dell'Italia meridionale, da Napoli e dalla Sicilia per esempio, ed avevano abitudini alimentari tipicamente italiane (consumavano pasta di grano duro, conserve di pomodoro, pizza, olio d'oliva). Gli emigranti italiani si concentrarono per lo pi\u00f9 nell'area atlantica (tra Boston e Filadelfia, con al centro New York), sia a Chicago e a Saint Louis.\nLa cucina italoamericana fin\u00ec per essere identificata con quella degli immigrati italiani dell'East Coast: fu cos\u00ec che la ricetta delle lasagne al forno si trasform\u00f2 nella tipica variante napoletana con ricotta, diversa da quella bolognese a base di besciamella e carne. Forte fu anche l'influenza della cucina siciliana. \nGli emigranti italiani provenivano per\u00f2 anche dalle aree padano-venete e dal centro Italia, principalmente l'Abruzzo. Ne \u00e8 testimonianza la presenza nella cucina italoamericana della polenta.\nDa cucina di una minoranza economica ai margini della societ\u00e0 americana, la cucina italoamericana conquist\u00f2 in breve i ristoranti pi\u00f9 esclusivi di New York e da l\u00ec il settore dell'alta ristorazione. Giunse persino in citt\u00e0 come Minneapolis, dove gli abitanti erano prevalentemente scandinavi o tedeschi.\nCaratteristiche.\nGli immigrati italiani provenienti da differenti regioni hanno contribuito alla variet\u00e0 della cucina italoamericana. Molti di questi cibi sono ormai diventati parte integrante della cucina americana; degli esempi sono il \"muffuletta sandwich\" di New Orleans (ottenuta dall'omonimo pane al sesamo siciliano) oppure i ravioli tostati del Missouri. \nL'influenza della cucina italiana ha favorito l'abbinamento del vino ai pasti, usanza meno diffusa negli Stati Uniti di quanto non lo fosse in Italia. Durante il proibizionismo addirittura nacquero specialit\u00e0 culinarie che aggiravano l'uso di alcolici e vini autoprodotti.\nLa cucina italoamericana ha contribuito alla diffusione in America dei sapori tradizionali della cucina italiana. Inoltre ha favorito l'importazione di prodotti a marchio italiano, come la Nutella e il caff\u00e8 espresso. Sono legate a questo tipo di cucina catene commerciali come la Domino's Pizza, Pizza Hut e altre.\nSpecialit\u00e0 culinarie italoamericane.\nLe specialit\u00e0 della cucina italoamericana consistono nella combinazione tra i piatti italiani e ingredienti utilizzati negli Stati Uniti.\nCuochi italoamericani.\nIl pi\u00f9 famoso cuoco italiano in America \u00e8 stato il piacentino Ettore Boiardi nella prima met\u00e0 del 1900, a cui si ispira l'omonimo marchio \"Chef Boyardee\". "}
{"id": "3600379", "revid": "767487", "url": "https://it.wikipedia.org/wiki?curid=3600379", "title": "Ameritech Cup 1992", "text": "L'Ameritech Cup 1992 \u00e8 stato un torneo femminile di tennis giocato sul sintetico indoor. \u00c8 stata la 21\u00aa edizione del torneo, che fa parte della categoria Tier II nell'ambito del WTA Tour 1992. Si \u00e8 giocato nell'UIC Pavilion di Chicago negli USA, dal 10 al 16 febbraio 1992.\nCampionesse.\nSingolare.\n Martina Navr\u00e1tilov\u00e1 ha battuto in finale Jana Novotn\u00e1 7\u20136, 4\u20136, 7\u20135\nDoppio.\n Martina Navr\u00e1tilov\u00e1 / Pam Shriver hanno battuto in finale Katrina Adams / Zina Garrison-Jackson 6\u20134, 7\u20136"}
{"id": "3600382", "revid": "599013", "url": "https://it.wikipedia.org/wiki?curid=3600382", "title": "Martin Knudsen", "text": "Caratteristiche tecniche.\nEsterno di centrocampo, bench\u00e9 venisse schierato prevalentemente sulla fascia destra ha avuto l'opportunit\u00e0 anche di giocare sulla sinistra. All'occorrenza, \u00e8 stato utilizzato anche da terzino, su ambo le fasce.\nCarriera.\nClub.\nA livello giovanile, Knudsen ha giocato per il Midtbygdens e per il Fyllingen. Passato poi al Viking, ha debuttato in Eliteserien in data 13 aprile 1997, schierato titolare nel pareggio per 2-2 contro il Sogndal. Il 12 settembre 1999 ha realizzato la prima rete nella massima divisione locale, in occasione del successo per 3-4 maturato sul campo del Molde. \u00c8 rimasto in forza al Viking per un triennio.\nNel 2000, Knudsen \u00e8 passato al Brann a parametro zero. Ha esordito in squadra il 9 aprile, sostituendo Sergei Terehhov nella vittoria per 4-1 sulla sua ex squadra del Viking. Il 4 maggio dello stesso anno ha segnato nel 2-0 inflitto al Troms\u00f8.\nIl 5 dicembre 2006, Knudsen si \u00e8 trasferito al Troms\u00f8: l'accordo sarebbe stato ratificato il 1\u00ba gennaio 2017, alla riapertura del calciomercato locale. Il primo match in squadra \u00e8 datato 29 aprile 2007, scendendo in campo in luogo di Joel Lindpere nella sconfitta per 2-1 sul campo del Sandefjord. Ha siglato la prima marcatura nel successo per 2-1 sul Lillestr\u00f8m.\nHa lasciato la squadra alla fine del campionato 2009, con la volont\u00e0 di riavvicinarsi a casa. Ha firmato cos\u00ec per lo Staal, in 3. divisjon. Nel 2012, \u00e8 stato in forza al Varegg. Nel 2013 \u00e8 tornato nuovamente allo Staal. Dopo aver militato nuovamente nelle file del Varegg nel 2014, si \u00e8 accordato con il Nordnes nel 2015. Sempre nel 2015, ha giocato per lo Djerv.\nNazionale.\nKnudsen ha giocato 6 partite per la . Debutt\u00f2 il 21 aprile 1998, nella vittoria per 3-0 sulla ."}
{"id": "3600384", "revid": "599013", "url": "https://it.wikipedia.org/wiki?curid=3600384", "title": "Joseph Mwepu Ilunga", "text": "Suo malgrado, Mwepu \u00e8 entrato nell'immaginario collettivo a seguito di un curioso episodio durante la partita tra lo Zaire e il Brasile, valida per la fase ai gironi del Mondiale 1974.\nDurante la partita, col Brasile che vinceva per 3-0, ci fu una punizione per la squadra verdeoro. Mwepu ed altri stavano in barriera, e pochi istanti prima che l'arbitro fischiasse, Mwepu si stacc\u00f2 dalla barriera lanciando la palla lontano (si disse che \"batt\u00e8 la punizione al contrario\") venendo poi ammonito. \nIl motivo di questo gesto fu che il dittatore dello Zaire Mobutu Sese Seko minacci\u00f2 di morte i giocatori se avessero perso con pi\u00f9 di tre reti di scarto, e il giocatore sper\u00f2 in questo modo - e ottenne - di salvare la propria vita e quella dei compagni.\nBiografia.\n\u00c8 scomparso nel 2015 all'et\u00e0 di 65 anni dopo una lunga malattia.\nCarriera.\nTerzino destro proveniente dalle giovanili del Cercle Sportif Don Bosco de Lubumbashi, gioc\u00f2 dal 1969 al 1980 nella squadra di calcio del Tout Puissant Mazembe nello Zaire, con cui vinse la Coppa dei Campioni d'Africa del 1967 e 1968 (all'epoca la squadra si chiamava TP Englebert).\nCon la Nazionale di calcio dello Zaire vinse la Coppa delle Nazioni Africane 1974 e partecip\u00f2 al Mondiale dello stesso anno dove lo si ricorda per un episodio particolare: durante la partita contro il Brasile, ultima del Gruppo B, all'85\u00ba minuto, sul risultato di 3-0 per i brasiliani, era stata assegnata una punizione proprio ai sudamericani che avrebbe dovuto battere Rivelino; al momento del fischio, Mwepu usc\u00ec dalla barriera calciando via il pallone, venendo poi ammonito dall'arbitro. La partita fin\u00ec 3-0 e gli africani tornarono a casa senza punti per via della sconfitta col Brasile, con la Scozia (2-0) e con la Jugoslavia (9-0).\nL'azione di Mwepu, apparentemente inspiegabile e considerata comica, venne chiarita dallo stesso difensore solo nel 2002: era in realt\u00e0 legata ad una situazione drammatica che stavano vivendo i giocatori africani, dopo le precedenti sconfitte rimediate ai Mondiali, il dittatore Mobutu gli aveva intimato che nel caso in cui il Brasile avesse vinto con un risultato superiore al 3-0, i giocatori e le loro famiglie sarebbero stati uccisi."}
{"id": "3600385", "revid": "110157", "url": "https://it.wikipedia.org/wiki?curid=3600385", "title": "Cesena Championship", "text": "Il Cesena Championship \u00e8 stato un torneo femminile di tennis che si disputava a Cesena in Italia su campi in sintetico indoor."}
