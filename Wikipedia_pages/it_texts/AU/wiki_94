{"id": "3634072", "revid": "1305772", "url": "https://it.wikipedia.org/wiki?curid=3634072", "title": "Fiorenzo Mancini", "text": "Biografia.\nGi\u00e0 professore ordinario di geologia applicata presso la Facolt\u00e0 di agraria dell'Universit\u00e0 di Firenze, divenne professore emerito dello stesso ateneo. Ha svolto un'intensa attivit\u00e0 nella pedologia, occupandosi delle caratteristiche dei terreni, con particolare riferimento all'argilla, e svolgendo ricerche sul Gargano. Negli anni sessanta, concretizzando la lunga collaborazione con Paolo Principi, ha curato la pubblicazione della carta dei suoli d'Italia.\nSocio corrispondente dell'Accademia delle Scienze di Torino, tra i fondatori della Societ\u00e0 Italiana di Pedologia e della Societ\u00e0 Italiana della Scienza del Suolo, che ha presieduto nel quadriennio 1972-'75, Mancini \u00e8 stato presidente sia dell'Accademia Italiana di Scienze Forestali (1992-1999) sia della Societ\u00e0 Geologica Italiana (1969-'70), nonch\u00e9 vicepresidente dell'Accademia dei Georgofili dal 1986 al 2008.\nAttivo nel mondo delle Cooperative Agricole, dal 1991 al 2003 ha ricoperto la carica di Presidente della \"Chiantiser scrl\", societ\u00e0 cooperativa con sede nel Comune di San Casciano in Val di Pesa (FI) che si occupa di servizi in agricoltura. Si \u00e8 trattato di uno dei primi esempi in Toscana di esternalizzazione della manodopera per la gestione di aziende agrarie vitivinicole e olivicole, sia nel complesso di tutte le operazioni necessarie, sia solamente di alcune di esse, secondo la richiesta del socio committente.\nLa sua passione per il mondo agricolo e la naturale predisposizione a lavorare con i giovani laureati, che spesso sono stati suoi studenti della Facolt\u00e0 di Agraria di Firenze, ha permesso a Mancini di preparare, incoraggiare e poi collaborare dagli anni ottanta in avanti, con molti agronomi che hanno trovato impiego nelle principali aziende vitivinicole toscane.\nTra le sue principali pubblicazioni \"Ricerche pedologiche nel bacino del fiume Isclero\" (1954), \"Delle terre brune d'Italia\" (1955), \"I terreni della foresta di Paneveggio\" (1959), \"Sulla geologia della piana d'Albegna\" (1960). Nel 1988 ha curato, per la De Agostini, il volume \"Esercito e ambiente\", mentre nel 1993 ha coocurato \"La collina nell'economia e nel paesaggio della Toscana\"."}
{"id": "3634073", "revid": "671029", "url": "https://it.wikipedia.org/wiki?curid=3634073", "title": "Futbol Club Barcelona 2011-2012", "text": "Questa pagina raccoglie i dati riguardanti il Futbol Club Barcelona nelle competizioni ufficiali della stagione 2011-2012.\nStagione.\nLa nuova stagione del club spagnolo si apre con le conquiste dell'undicesimo e del dodicesimo trofeo nell'era Guardiola: grazie a un pareggio all'andata (reti di Villa e Messi) il 14 agosto 2011 e una vittoria al ritorno (gol di Iniesta e decisiva doppietta di Messi) il 17 contro gli eterni rivali del Real Madrid, gli \"azulgrana\" si aggiudicano la loro decima Supercoppa di Spagna, mentre dopo poco pi\u00f9 di una settimana con una vittoria per 2-0 contro i portoghesi del Porto detentori dell'Europa League (in gol Messi e F\u00e0bregas) conquistano la loro quarta Supercoppa Europea.\nIl 22 gennaio 2012 il Barcellona chiude il girone d'andata al 2\u00ba posto, a 5 punti di distanza dalla capolista Real Madrid, con un bilancio di 13 vittorie, 5 pareggi, 1 sconfitta (a Getafe per 1-0), 59 gol fatti e 12 reti subite (di cui solo 2 al Camp Nou, contro il Real Betis). Il pareggio a Villarreal (0-0) e la sconfitta a Pamplona (3-2) dei catalani permettono ai \"blancos\" di incrementare il loro vantaggio fino a ben 8 punti: nonostante qualche successivo passo falso del Real Madrid e un'importante striscia positiva del Barcellona, questi ultimi non riescono a riprendersi la vetta della classifica e infine risulta decisiva, alla 35\u00aa giornata, la sconfitta casalinga nel \"Clasico\" al Camp Nou (1-2). Due turni pi\u00f9 tardi, i madrileni si aggiudicano matematicamente il loro 32\u00ba titolo nazionale di \"Campioni di Spagna\" con sette punti di vantaggio sui \"blaugrana\". La squadra dell'uscente allenatore Josep Guardiola chiude successivamente il campionato con un bilancio di 91 punti (-9 dalla capolista), 28 vittorie, 7 pareggi, 3 sconfitte, 114 gol fatti, 29 reti subite e una differenza reti in positivo di +85.\nEssendo \"campione di Spagna\", il Barcellona accede direttamente alla fase a gironi di UEFA Champions League, venendo sorteggiato assieme a Milan, BATE Borisov e Viktoria Plze\u0148. Gli spagnoli si qualificano agli ottavi di finale come primi nel Gruppo H, avendo ottenuto un pareggio interno (2-2) e una vittoria esterna (3-2) contro gli italiani, doppia vittoria con i bielorussi (4-0 in casa e 5-0 in trasferta) e doppia vittoria contro i cechi (2-0 in casa e 4-0 in trasferta). Nel sorteggio del 16 dicembre 2011, i \"blaugrana\" sono abbinati per il turno successivo con i tedeschi del Bayer Leverkusen. La partita d'andata alla BayArena finisce 3-1 in favore dei \"blaugrana\", grazie a una doppietta di S\u00e1nchez e a un goal di Messi, mentre per le \"aspirine\" il goal della bandiera viene siglato da Kadlec. Il ritorno termina 7-1 per i padroni di casa, grazie a due goal di Tello e alla cinquina di Messi, che diventa il primo giocatore ad avere segnato cinque goal in una partita di Champions League. Ai quarti di finale incontrano, come ai gironi, il Milan di Allegri. L'andata al Meazza si conclude 0-0. Il ritorno in terra catalana si conclude 3-1 per i padroni di casa, grazie a due goal di Messi (ambedue su rigore) e uno di Iniesta. La squadra di Guardiola si guadagna cos\u00ec il pass per la semifinale contro il Chelsea di Di Matteo. Gli inglesi, reduci dall'eroica rimonta ai danni del Napoli, riescono anche nell'impresa di eliminare gli uscenti \"Campioni d'Europa\", grazie alla vittoria a Stamford Bridge decisa da un gol di Didier Drogba e a un rocambolesco pareggio in Spagna (2-2) ottenuto a partire da uno svantaggio di due reti e in dieci uomini per l'espulsione del difensore John Terry.\nIl 18 dicembre 2011, tre giorni dopo aver centrato il poker di reti contro gli arabi dell'Al-Sadd in semifinale, il Barcellona conquista il quinto trofeo dell'anno solare battendo il Santos per 4-0 a Yokohama nella finale della Coppa del mondo per club.\nAltri successi non tardano ad arrivare nemmeno nell'edizione stagionale della Coppa del Re: come tutte le squadre di prima divisione, il Bar\u00e7a esordisce ai sedicesimi di finale contro l'Hospitalet, club di terza divisione, e passa il turno grazie a due trionfi per 1-0 in trasferta e per ben 9-0 al Camp Nou. Il Barcellona \u00e8 sorteggiato a sfidare l'Osasuna agli ottavi di finale, squadra poi sconfitta sia in casa per 4-0 che in trasferta per 1-2: grazie a questi risultati, l'ostacolo da superare nei quarti per il passaggio alle semifinali \u00e8, gi\u00e0 per la quarta e quinta volta in stagione, il doppio confronto con il Real Madrid. I \"Blancos\", per\u00f2, ancora una volta non riescono a imporsi con i rivali catalani, soccombendo in casa per 1-2 e riuscendo solo a rimontare due gol di svantaggio nel 2-2 a Barcellona. In semifinale il \"Bar\u00e7a\" incontra il Valencia. La partita d'andata al Mestalla finisce 1-1, complice anche un errore dal dischetto di Messi; il ritorno al Camp Nou finisce 2-0 (reti di F\u00e0bregas e Xavi), consentendo ai \"blaugrana\" di accedere alla finalissima contro l'Athletic Bilbao. La partita, giocata al Estadio Vicente Calder\u00f3n il 25 maggio 2012, vede la conquista del quarto e ultimo trofeo stagionale del Barcellona a fronte della netta vittoria per 3-0.\n\u00c8 stata la stagione con il record di reti all'attivo (190), superando l'annata 2008-2009 quando la squadra segn\u00f2 158 gol.\nMaglie e sponsor.\nLo sponsor tecnico per la stagione 2011-2012 rimane Nike, presente per la 12\u00aa stagione di fila, mentre, oltre a UNICEF, un secondo e nuovo sponsor ufficiale sar\u00e0 il marchio \"Qatar Foundation\", che frutter\u00e0 al Barcellona la cifra record di 30 milioni di euro a stagione per i prossimi 5 anni.\nCalciomercato.\nSessione estiva \"(dall'1/7 al 31/8)\".\nIl calciomercato del club \"blaugrana\" \u00e8 segnato dagli acquisti dispendiosi ma contemporaneamente di grande prestigio dell'attaccante Alexis S\u00e1nchez dall'Udinese e del centrocampista Cesc F\u00e0bregas dall'Arsenal per : curiosamente, per quest'ultimo pu\u00f2 essere considerato un \"ritorno a casa\", dato che Francesc \u00e8 cresciuto nella \"cantera\" del club spagnolo. Ritornano poi dal prestito Henrique dal Racing Santander, Keirrison dal Santos, Aljaksandr Hleb dal Birmingham City (rigirati poi con la stessa formula rispettivamente al Palmeiras, al Cruzeiro e al Wolfsburg) e V\u00edctor S\u00e1nchez dal Getafe, il quale rescinde poi il contratto con il Bar\u00e7a assieme al difensore Gabriel Milito. Le entrate di nuovo denaro sono poi divise tra i riscatti dei cartellini di Mart\u00edn C\u00e1ceres da parte del Siviglia per , di Zlatan Ibrahimovi\u0107 per esercitato dal Milan e dalle cessioni a titolo definitivo dei due giovani attaccanti spagnoli Bojan Krki\u0107 e Jeffr\u00e9n Su\u00e1rez rispettivamente alla Roma per 12 milioni di euro e allo Sporting Lisbona per di euro.\nSessione invernale \"(dal 3/1 al 31/1)\".\nA gennaio ritorna Aljaksandr Hleb dal prestito al Wolfsburg e successivamente rescinde il contratto con il club spagnolo, accasandosi a parametro zero al Krylja Sovetov. Vengono ceduti il terzino brasiliano Maxwell al PSG per circa 3,5 milioni di euro e, dalla formazione primavera, l'attaccante spagnolo Jonathan Soriano al Red Bull Salisburgo per 500.000 euro.\n(*) \nStatistiche.\n\"Statistiche aggiornate al termine della stagione\""}
{"id": "3634075", "revid": "22475", "url": "https://it.wikipedia.org/wiki?curid=3634075", "title": "Bruno Pinheiro", "text": "Carriera.\nClub.\nGioca l'ultima partita con il Boavista il 10 marzo 2008 nella vittoria fuori casa per 2-3 contro il Belenenses.\nDebutta con l'Aris Limassol il 14 settembre 2009 nella sconfitta fuori casa per 3-1 contro l'. Segna l'unico gol con l'Anorthosis il 28 febbraio 2010 nella sconfitta fuori casa per 2-1 contro l'. Gioca l'ultima partita con l'Aris Limassol l'8 maggio 2010 nel pareggio casalingo per 2-2 contro il Paphos.\nDebutta con il Widzew \u0141\u00f3d\u017a il 7 agosto 2010 nel pareggio casalingo per 1-1 contro il Lech Pozna\u0144, dove subisce anche un'ammonizione. Segna il primo gol nel club polacco il 1\u00ba ottobre 2010 nel pareggio fuori casa per 2-2 contro il Polonia Bytom."}
{"id": "3634077", "revid": "1573940", "url": "https://it.wikipedia.org/wiki?curid=3634077", "title": "Chiesa di San Gottardo (Vittorio Veneto)", "text": "La chiesa di San Gottardo \u00e8 un piccolo edificio religioso di Vittorio Veneto, in provincia di Treviso.\nSorge su un notevole punto panoramico, ubicata sulle pendici del monte Altare e immersa nel verde. Sul retro inizia il sentiero che si snoda sulla dorsale del colle; su una delle anticime (392 m) \u00e8 situata un grande croce metallica a memoria dei caduti di tutte le guerre.\nStoria.\nVenne eretta dall'architetto vicentino Antonio Caregaro Negrin nel 1865 sul luogo dove un tempo si trovava la Rocchetta di Salsa, postazione fortificata avanzata del castello di San Martino. La chiesetta segnava il confine tra le due comunit\u00e0 di Ceneda e Serravalle, allora divise non solo dal punto di vista ecclesiastico, ma anche da quello amministrativo poich\u00e9 costituivano due comuni distinti.\nEdificio.\nAll'interno si trova una pala raffigurante San Gottardo, opera del pittore cenedese Antonio Dal Favero.\nNel 1972 gli ex minatori e la locale sezione dell'Associazione Marinai d'Italia vi hanno collocato una statua di Santa Barbara in ceramica, opera di Isidoro Da Col e Angelo Sentan, artisti del Centro di Ceramica Artistica di Scomigo.\nDietro l'abside \u00e8 collocato uno stemma di origine ignota, raffigurante due passeri recanti le iniziali N. P. e indicante il sito dove sorgeva la Rocchetta."}
{"id": "3634079", "revid": "619191", "url": "https://it.wikipedia.org/wiki?curid=3634079", "title": "Se mi aggiungerai", "text": "Se mi aggiungerai \u00e8 un brano musicale del cantante neomelodico Checco Zalone estratto come secondo singolo dall'album Che bella giornata nel 2011.\nIl brano.\nIl brano parla di Facebook e della nottata che Checco ha passato (nel film \"Che bella giornata\") a cercare su tale servizio di rete sociale Farah, protagonista femminile del film di cui era follemente innamorato. Checco afferma nel testo che, se fosse stato lui ad inventare Facebook, avrebbe messo una regola secondo cui se si \u00e8 brutti non si pu\u00f2 mettere la foto sul profilo."}
{"id": "3634083", "revid": "709565", "url": "https://it.wikipedia.org/wiki?curid=3634083", "title": "Diego Peano", "text": "Biografia.\nInizia la sua carriera di cantante a Pesaro, esibendosi nei locali della citt\u00e0 e della riviera adriatica finch\u00e9 non viene ascoltato da Teddy Reno e Rita Pavone che lo portano al \"Festival degli sconosciuti\" di Ariccia del 1963. Poi, prodotto da Ricky Gianco, firma un contratto con la Jaguar che lo fa debuttare nel 1964 con il singolo \"Ho deciso cos\u00ec\".\nNel 1966 partecipa a \"Un disco per l'estate\" con il brano \"You and Me\". Nel 1967-68, per un anno, canta al Derby Club, il pi\u00f9 famoso e importante cabaret di Milano, facendo parte della squadra Jannacci - Cochi e Renato - Teo Teocoli - Bruno Lauzi - Felice Andreasi - Walter Waldi etc etc... Nello stesso anno cambia etichetta passando alla Ri-Fi: quest'ultima etichetta lo fa partecipare dapprima al Cantagiro 1969 con il brano \"Proibito\" ottenendo un discreto successo. Poi a Settevoci e a \"Chiss\u00e0 chi lo sa\" e nel 1970 al \"Un disco per l'estate\" con il brano \"Gabbiano blu\", scritto da Ermanno Parazzini. Nel 1974 egli conclude la sua breve carriera di cantante per intraprendere quella di discografico in due importanti etichette del periodo, la CBS Dischi e successivamente alla Fonit Cetra dove lavorer\u00e0 nel settore artistico prima e poi nel settore promozione stampa e pubbliche relazioni."}
{"id": "3634094", "revid": "124851918", "url": "https://it.wikipedia.org/wiki?curid=3634094", "title": "Nat Wolff", "text": "Leader del gruppo musicale Nat &amp; Alex Wolff, \u00e8 conosciuto a livello internazionale soprattutto per aver interpretato se stesso nel film \"\" e nella serie televisiva che ne \u00e8 stata tratta \"The Naked Brothers Band\", entrambi prodotti dalla rete Nickelodeon.\nI primi anni.\nFiglio dell'attrice televisiva Polly Draper e del pianista jazz Michael Wolff, \u00e8 il fratello maggiore del batterista Alex Wolff. Dato l'ambiente familiare in cui cresce, sin da bambino esprime chiaramente l'intenzione di diventare attore e dimostra sensibilit\u00e0 e passione per la musica, in particolare componendo canzoni fin dall'et\u00e0 di 5 anni. Cos\u00ec, in occasione del suo settimo compleanno, organizza una raccolta di fondi per i figli dei pompieri del New York City Fire Department rimasti orfani in seguito agli attentati dell'11 settembre 2001, proponendo proprie canzoni come \"Firefighters\".\nInizialmente contraria a introdurre nell'ambiente cinematografico un figlio cos\u00ec piccolo, la madre preferisce farlo recitare in alcune produzioni off-Broadway come \"Getting Into Heaven\" e \"The Heart of Baghdad\". Nondimeno nel 2004 \u00e8 proprio lei ad impegnarsi attivamente e in prima persona nella realizzazione del film \"Don't Eat Off My Plate\", un falso documentario sulla propria famiglia incentrato sulla vita dei due figli e girato in casa, o quasi, con la collaborazione di parenti e amici. L'anno successivo il lungometraggio, presentato all'Hamptons International Film Festival, \u00e8 accolto molto positivamente dal pubblico che gli assegna il premio per le produzioni familiari, suscitando in tal modo l'interesse della rete Nickelodeon, specializzata in programmi per bambini e ragazzi, che decide di acquistarlo.\nThe Naked Brothers Band.\n\u00c8 da questa pellicola \"familiare\" che, a partire dal 2005, la Nickelodeon ricava, con modesti cambiamenti, il film \"\" e sviluppa contemporaneamente la serie televisiva \"The Naked Brothers Band\".\nPer quanto riguarda il film, Polly Draper, la madre, vi figura come ideatrice, produttore esecutivo, scrittrice e regista, ma non come attrice. Il protagonista infatti \u00e8 il figlio Nat, che interpreta se stesso come leader di una famosa band internazionale in cui \u00e8 voce solista e tastierista. Nel gruppo suonano anche il fratello Alex (batteria) e gli amici David Levi (tastiere), Thomas Batuello (violoncello), Joshua Kaye (chitarra), Allie DiMeco \"Rosalina\" (basso) e Cole Hawkins; il manager \u00e8 il giovanissimo Cooper Pillot. Il film vede inoltre la partecipazione di numerose star della musica e della TV, fra cui Cindy Blackman, Ricki Lake, Cyndi Lauper, Brent Popolizio, David Thornton e Nancy Wilson. Il nome della band che compare nel titolo del film, uno dei pochi mutamenti voluti dalla produzione, sostituisce quello originale, The Silver Boulders, che designava il gruppo musicale creato effettivamente da Nat Wolff con i suoi compagni di scuola. Come ricorda la madre, il nuovo appellativo deriva da un lontano episodio in cui i due fratelli, ancora bambini, uscirono nudi dal bagno saltellando per tutta la casa e strillando: \"We're the Naked Brothers Band!\" (\"Siamo la banda dei fratelli nudi!\"). A parte una canzone scritta dal fratello Alex, tutte le musiche del film sono di Nat che, stando alle sue dichiarazioni, all'inizio del 2007 aveva gi\u00e0 composto qualcosa come 150 brani.\nIl film viene messo in onda il 27 gennaio 2007, seguito una settimana dopo dalla prima puntata della serie televisiva che ottiene il gradimento degli spettatori e prosegue la programmazione per tre stagioni, dal 2007 al 2009. Spin-off della pellicola originale, in tutti i 40 episodi che compongono la serie il protagonista \u00e8 sempre Nat, ancora una volta nel ruolo di leader della band dove suonano il fratello Alex (batteria) e gli amici David Levi (tastiere), Thomas Batuello (violoncello), Qaasim Middleton (chitarra), Allie DiMeco \u201cRosalina\u201d (basso); il manager \u00e8 sempre il giovanissimo Cooper Pillot. Alcune delle canzoni scritte da Nat e suonate nella serie TV sono pubblicate nei CD \"The Naked Brothers Band\" (2007) e \"I Don\u2019t Want to Go to School\" (2008). Al termine delle riprese televisive, Nat e il fratello Alex costituiscono un nuovo gruppo musicale, Nat &amp; Alex Wolff, che pubblica nel 2011 l'album \"Black Sheep\".\nNel 2009 Nat interpreta di nuovo se stesso nella scena finale del film \"Mr. Troop Mom\" di William Dear, in cui The Naked Brothers Band suona in concerto la canzone \"If You Can Make It Through The Rain\".\nNel 2011 interpreta anche la parte di Jake nel film \"Peace, Love, &amp; Misunderstanding\" di Bruce Beresford.\nSempre nel 2011 ottiene una piccola parte nel film \"Capodanno a New York\" di Garry Marshall.\nNel 2012 ha preso parte ad altri film come protagonista come \"Stuck in love\", dove interpreta Rusty, nel 2013 \"Palo Alto\", dove interpreta Fred.\nNel 2014 ha recitato nel film \"Colpa delle stelle\" tratto dall'omonimo libro di John Green, nella parte di Isaac.\nNel 2015 appare come protagonista nel film \"Citt\u00e0 di carta\" insieme a Cara Delevingne.\nDoppiatori italiani.\nNelle versioni in italiano delle opere in cui ha recitato, Nat Wolff \u00e8 stato doppiato da:"}
{"id": "3634098", "revid": "599013", "url": "https://it.wikipedia.org/wiki?curid=3634098", "title": "Eugenio Venditti", "text": "Carriera.\nFu un giocatore della Juventus per una sola stagione, in cui collezion\u00f2 una presenza contro l' il 20 aprile 1924."}
{"id": "3634099", "revid": "435288", "url": "https://it.wikipedia.org/wiki?curid=3634099", "title": "Aiden Burn", "text": ""}
{"id": "3634102", "revid": "767487", "url": "https://it.wikipedia.org/wiki?curid=3634102", "title": "Tomasz Lisowski", "text": "Carriera.\nClub.\nA febbraio del 2011 si trasferisce al Korona Kielce. Debutta contro il Polonia Bytom ed il match finisce 3-3."}
{"id": "3634111", "revid": "729019", "url": "https://it.wikipedia.org/wiki?curid=3634111", "title": "Isole De Long", "text": "Le isole De Long (russo \u041e\u0441\u0442\u0440\u043e\u0432\u0430 \u0414\u0435-\u041b\u043e\u043d\u0433\u0430) sono un gruppo di isole che fanno parte dell'arcipelago delle isole della Nuova Siberia. Sono situate nel mare della Siberia Orientale a nord-est dell'isola di Novaja Sibir'. Sono disabitate.\nAmministrativamente fanno parte del Bulunskij ulus del territorio della Repubblica autonoma russa della Sacha-Jacuzia, nel Circondario federale dell'Estremo Oriente, (Siberia orientale).\nGeografia.\nLa superficie totale delle isole \u00e8 di 228\u00a0km\u00b2, l'altitudine massima che raggiungono \u00e8 426\u00a0m. Con i suoi 75\u00a0km\u00b2, Bennett \u00e8 la pi\u00f9 grande. Si trovano attorno al 77\u00ba parallelo nord e sono parzialmente coperte dal ghiaccio.\nIl gruppo di isole \u00e8 composto da:\nStoria.\nJeannette, Henrietta, e Bennett sono state scoperte nel 1881 dalla sfortunata spedizione con il vascello USS \"Jeannette\", comandato da George W. DeLong.\nL'isola di Vil'kickij e \u017dohov sono state scoperte da Boris Andreevi\u010d Vil'kickij durante la spedizione idrografica della Marina imperiale russa nell'Oceano Artico rispettivamente nel 1913 e nel 1914. Si trovano un po' pi\u00f9 a sud (intorno al 76\u00b0 N), e sono meno ghiacciate."}
{"id": "3634113", "revid": "1305772", "url": "https://it.wikipedia.org/wiki?curid=3634113", "title": "The Ghouls", "text": ""}
{"id": "3634115", "revid": "1451848", "url": "https://it.wikipedia.org/wiki?curid=3634115", "title": "Associazione Sportiva Livorno Calcio 2011-2012", "text": "Questa voce raccoglie le informazioni riguardanti l'Associazione Sportiva Livorno Calcio nelle competizioni ufficiali della stagione 2011-2012.\nStagione.\nSabato 14 aprile 2012, il centrocampista Piermario Morosini, di propriet\u00e0 dell'Udinese, muore durante il primo tempo del match contro il Pescara in seguito a un'improvvisa crisi cardiaca. Portato in ospedale, viene posto in coma farmacologico. A causa di un'aritmia causata da un'infiammazione cardiaca, il giocatore muore, a 25 anni, verso le 16:45. Dalle prime indagini risulta che l'ambulanza che doveva entrare sul terreno di gioco abbia ritardato l'ingresso in campo a causa di un'auto della polizia municipale che ostruiva il passaggio. Secondo il referto dei medici, il giovane calciatore non ha mai ripreso conoscenza dopo il primo arresto cardiaco. Sono gli stessi medici a ritenere che, a causa dell'estrema gravit\u00e0 della patologia, la situazione non sarebbe stata diversa se l'autoambulanza non fosse stata ostacolata.\nMaglie e sponsor.\nLo sponsor tecnico per la stagione 2011-2012 \u00e8 Legea, mentre lo sponsor ufficiale \u00e8 Banca Carige.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria"}
{"id": "3634116", "revid": "1305772", "url": "https://it.wikipedia.org/wiki?curid=3634116", "title": "The Ghoul", "text": ""}
{"id": "3634120", "revid": "228587", "url": "https://it.wikipedia.org/wiki?curid=3634120", "title": "Amphi festival", "text": "L'Amphi Festival \u00e8 un evento musicale che si svolge dal 2005: con un'ampia offerta\ndi stili si rivolge ad un pubblico eterogeneo, tra cui soprattutto appartenenti alla\nscena musicale alternativa ed alla scena goth. Il numero di spettatori della edizione 2011 \u00e8 stato 16000.\nIl primo Amphi Festival venne tenuto nell'anfiteatro (da qui il nome) di Gelsenkirchen ma dal 2006 \u00e8 il Tanzbrunnen di Colonia ad ospitare lo svolgimento di questo evento di due giorni.\nTra sabato e domenica si esibiscono numerose band, sia su un palco all'aperto che in uno al chiuso. Dal 2009 anche il teatro viene utilizzato, per la presentazione di film o dvd delle band, e come discoteca. Il palco al chiuso ha preso il nome di Rheinparkhalle. La lista degli artisti presenti include tanto esibizioni di musica elettronica quanto e.b.m. e future pop, metal tanto quanto Neue Deutsche H\u00e4rte e medieval rock.\nIn aggiunta viene offerto nel teatro, adibito a discoteca, un programma notturno, lo stesso posto dove di giorno si svolgono invece letture pubbliche e rappresentazioni teatrali. Il teatro \u00e8 stato usato come palco al coperto fino al 2009, quando \u00e8 stato destinato alla sola proiezione di film e dvd delle band, e la Rheinparkhalle ha preso il ruolo di palco al chiuso. \nCollaboratrice del festival \u00e8 la rivista musicale Orkus, che realizza il dvd ufficiale della manifestazione in occasione del numero di fine anno.\nLineup.\n2005.\nBlutengel, Camouflage, Client, Die Krupps, Goethes Erben, In Extremo, Lacrimas Profundere, Unheilig, Project Pitchfork, Psyche, Staubkind, Suicide Commando, This Morn\u2019 Omina, , Zeraphine\n2006.\nAnd One, Calmando Qual, Cephalgy, Christian von Aster, Combichrist, Diary of Dreams, DJ Elvis (The Memphis), DJ Mike K., DJ Nightdash pi\u00f9 DJ Marco, DJ Oliver H\u00f6lz, DJ Ronny, DJ X-X-X, Dope Stars Inc., Faun, Fixmer/McCarthy, Frozen Plasma, Letzte Instanz, Lola Angst, Negative, Oswald Henke, Samsas Traum, Schandmaul, Subway to Sally, The 69 Eyes, The Retrosic - DJ Set, This Morn\u2019 Omina, Unheilig, VNV Nation, \n2007.\nApoptygma Berzerk, ASP, Bloodpit, Diorama, DJ Dalecooper, Down Below, Dreadful Shadows, Eisbrecher, Emilie Autumn, Feindflug, , Front 242, Frontline Assembly, Funker Vogt, Heimat\u00e6rde, Imatem, Katzenjammer Kabarett, Krypteria, Mesh, Obscenity Trial, P\u2022A\u2022L, Portion Control, Saltatio Mortis, Samsas Traum, Sonar, Spetsnaz, Subway to Sally, Trial, Unheilig, Untoten, Winterk\u00e4lte, Xotox, Zeromancer\n2008.\nAnd One, Ashbury Heights, Cinderella Effect, Cinema Strange, Clan of Xymox, Combichrist, Covenant, Das Ich, Deine Lakaien, Diary of Dreams, Die Krupps, Eisbrecher, Grendel, Haujobb, L'\u00e2me Immortelle, Lacrimas Profundere, Letzte Instanz, Medi\u00e6val B\u00e6bes, Mina Harker, Nachtmahr, Noisuf-X, Oomph!, Project Pitchfork, Rotersand, Soko Friedhof, Spectra*Paris, Spiritual Front, Suicide Commando, Tactical Sekt, The Klinik, The Lovecrave, , Zeraphine, Zeromancer\n2009.\nAbsolute Body Control, Agonoize, Auto-Auto, Camouflage, Coppelius, Covenant, Delain, Diorama, Eisbrecher, Feindflug, Fields of the Nephilim, Front 242, Henke, Hocico, Jesus on Extasy, J\u00e4ger 90, KMFDM, Laibach, Le\u00e6ther Strip, Mantus, Marsheaux, Omnia, Panzer AG, Qntal, Rosa Crvx, Saltatio Mortis, Scandy, Solar Fake, The Birthday Massacre, The Other, Unheilig, Xotox\n2010.\nAnd One, Anne Clark, Ashbury Heights, ASP, Blitzkid, Blutengel, Combichrist, Coppelius, Destroid, Diary of Dreams, DIN (A) Tod, Eisbrecher, End of Green, Escape with Romeo, Ext!ze, Faderhead, Frank the Baptist, Frontline Assembly, Funker Vogt, Leaves \u00b4Eyes, Letzte Instanz, Mesh, Miss Construction, Mono Inc., Nachtmahr, Project Pitchfork, Rabia Sorda, Samsas Traum, Skinny Puppy, Solitary Experiments, The Cr\u00fcxshadows, VNV Nation, \n2011.\nAgonoize, Clan of Xymox, Covenant, Das Ich, Deine Lakaien, Der Fluch, De/Vision, Die Krupps, Diorama, Dreadful Shadows, Feindflug, Frozen Plasma, Funkhausgruppe, Grendel, Hocico, In Strict Confidence, In the Nursery, Kirlian Camera, Klangstabil, Le\u00e6ther Strip, Melotron, mind.in.a.box, Nitzer Ebb, Ordo Rosarius Equilibrio, Persephone, Rome, Saltatio Mortis, Samsas Traum, She\u00b4s All That, Staubkind, Subway to Sally, Suicide Commando, Tanzwut, Winterk\u00e4lte, (X)-RX Zeraphine\n2012.\n18 Summers, Aesthetic Perfection, A Life Divided, And One, Apoptygma Berzerk, Assemblage 23, Blutengel, Camouflage, Combichrist, Conjure One, Coppelius, Corvus Corax, DAF, Eisbrecher, Eisenfunk, Eklipse, Haujobb, Henke, Lord Of The Lost, Love Is Colder Than Death, mind.in.a.box, Mono Inc., Nachtmahr, Project Pitchfork, Sch\u00f6ngeist, Seabound, SITD, Solar Fake, Spetsnaz, Spiritual Front, Stahlzeit, The Cr\u00fcxshadows, The Other, The Sisters Of Mercy, The Wars, Tyske Ludder, Whispers In The Shadow, (X)-RX"}
{"id": "3634122", "revid": "834", "url": "https://it.wikipedia.org/wiki?curid=3634122", "title": "Hammar\u00f6 (comune)", "text": ""}
{"id": "3634124", "revid": "834", "url": "https://it.wikipedia.org/wiki?curid=3634124", "title": "Hylte (comune)", "text": ""}
{"id": "3634125", "revid": "834", "url": "https://it.wikipedia.org/wiki?curid=3634125", "title": "H\u00e5bo (comune)", "text": ""}
{"id": "3634126", "revid": "767487", "url": "https://it.wikipedia.org/wiki?curid=3634126", "title": "Mario Lago (attore)", "text": "Biografia.\nLaureato in legge presso l'Universit\u00e0 federale di Rio de Janeiro, come attore lavor\u00f2 in teatro, alla radio, al cinema e soprattutto nelle telenovele. Tra quelle diffuse in Italia vanno ricordati i ruoli: Alberico Santos in \"Dancin' Days\" (1978, probabilmente la sua interpretazione pi\u00f9 nota), Cristiano in \"Piume e paillettes\" (1980) e il dottor Molina in \"Atto d'amore\" (1990). Apparve anche nel 1981 in \"Brillante\", nel 1983 in \"Vite rubate\", nel 1986 in \"Potere\" e nel 1999 in \"La forza del desiderio\".\nFu il primo artista a essere insignito del premio Conjunto da Obra, nel 2001. Mor\u00ec di polmonite l'anno dopo e da allora il Conjunto da Obra si chiama Trofeu Mario Lago in suo onore.\nVita privata.\nSpos\u00f2 la figlia di un militante comunista e da lei ebbe cinque figli. Era ateo."}
{"id": "3634127", "revid": "1305772", "url": "https://it.wikipedia.org/wiki?curid=3634127", "title": "Happy End", "text": ""}
{"id": "3634129", "revid": "1272592", "url": "https://it.wikipedia.org/wiki?curid=3634129", "title": "Pietre runiche di Sigtrygg", "text": "Le due pietre runiche di Sigtrygg, chiamate DR 2 e DR 4 nel catalogo Rundata, sono due delle pietre runiche di Hedeby rinvenute a Schleswig-Holstein, Germania, che durante l'epoca vichinga faceva parte della Danimarca. Le pietre furono erette in memoria del re danese Sigtrygg Gnupasson dalla madre \u00c1sfri\u00f0r. Assieme al racconto di Adamo da Brema, queste due pietre rappresentano la prova della presenza della Casa di Olaf sul trono danese.\nLe pietre sono state datate a dopo il 934, dato che Vitichindo di Corvey dice che re Gnupa, citato in entrambe le iscrizioni, fu obbligato a pagare un tributo al re tedesco in quell'anno.\nDR 2.\nLa DR 2 fu rinvenuta ad Haddeby a Schleswig-Holstein nel 1797. In prima battuta, gli studiosi considerarono la scelta di parole e rune di questa pietra, comparata con quella della DR 4 ed insieme ad altre iscrizioni, quale prova dell'influenza svedese in Danimarca durante il X secolo. Ad esempio, nonostante la DR 2 e la DR 4 usino entrambe l'alfabeto Fu\u00feark recente, la DR 2 usa rune in stile \"tratti corti\" per le rune \"n\" ed \"a\". Questa ipotesi \u00e8 stata smontata in tempi recenti dopo che si ebbe dimostrato che era dovuta ad una cattiva datazione di un'altra pietra, ed alla possibile errata interpretazione di alcune delle parole incise.\nDR 4.\nLa DR 4 fu scoperta nel 1887 sui bastioni del palazzo di Gottorp. Prima di riconoscere il valore storico delle pietre runiche, esse venivano spesso usate quale materiale da costruzione per strade, mura ed edifici."}
{"id": "3634133", "revid": "399", "url": "https://it.wikipedia.org/wiki?curid=3634133", "title": "Oplon", "text": "L'Oplon () era lo scudo distintivo dell'oplita, il soldato di fanteria pesante della Grecia antica. Noto anche come \"scudo cavo\", o \"scudo argivo\", costituisce una delle varianti pi\u00f9 importanti dell\"'aspis\" (\u1f00\u03c3\u03c0\u03af\u03c2), lo scudo greco tradizionale.\nForma.\nL'introduzione dell\"'hoplon\" fu rivoluzionaria per l'epoca:\nLa superficie esterna degli oplon poteva essere lasciata \"liscia\" o decorata da un simbolo (\"epis\u00e9ma\"). I soggetti, naturali o mitologici, raffigurati sull\"'aspis\" aiutavano ad identificare la \"nazionalit\u00e0\" del portatore:\nBasandosi sulle immagini di un'anfora Attica del tardo VI secolo a.C., gli studiosi suppongono che, oltre alla variante standard dischiforme, esistessero anche degli oplon con il bordo snellito da rientranze semi-circolari, volte a garantire un pi\u00f9 agevole passaggio della lancia. Simili esemplari di scudo, noto come \"Scudo beotico\", anticiperebbero notevolmente le successive evoluzioni ificratee (v. \"Pelta\") e macedoni, non sono stati per\u00f2, ad oggi, rinvenuti negli scavi archeologici. Altri studiosi ritengono invece che lo scudo beotico si costituisca quale modello di passaggio dall'antico \"dipylon\" al moderno \"hoplon\".\nLa forma concava dello scudo in bronzo, noto appunto anche come \"aspis koile\" (\"scudo cavo\"), permetteva al guerriero di poggiarselo sulla spalla, onde alleggerire lo scarico di pesi sul braccio sinistro, durante le lunghe marce.\nEfficacissimo contro spade e lance, non altrettanto per\u00f2, contro frecce e giavellotti data la sua leggerezza di fondo.\nDiffusione.\n\"Hoplon\" e falange apparvero in una data non ben precisata tra l'VIII ed il VII secolo a.C..\nSecondo una tradizione riportata dallo storico Diodoro Siculo, l'oplon e la falange sarebbero stati sviluppati o, quanto meno, formalizzati, presso la \"polis\" di Argo che se ne serv\u00ec per sconfiggere gli Spartani durante la Seconda guerra messenica. L'eco della sconfitta dei Lacedemoni spinse fortemente in favore di una diffusione del nuovo \"scudo argivo\" presso le altre \"poleis\": primariamente i grandi centri di Sparta, Atene e Corinto poi (VI secolo a.C.) nelle altre citt\u00e0 dell'Antica Grecia prima e, successivamente, della Magna Grecia (es. Siracusa). La successiva egemonia egea sul Mediterraneo (V secolo a.C.) diffuse l'uso dell'oplon e della formazione a falange presso i popoli interessati da continui scambi/scontri con le potenze del mondo greco: Etruschi ed Antichi Romani, Traci, Egizi ecc.\nFu solo a partire dal IV secolo a.C. che l'uso dell'oplon, congiuntamente alla falange \"classica\", inizi\u00f2 a decadere.\nNella Guerra di Corinto, il generale ateniese Ificrate ridusse le dimensioni dello scudo onde garantire ai falangiti la possibilit\u00e0 di imbracciare una lancia pi\u00f9 lunga, necessarie per tenere lo schieramento nemico a distanza mentre, sui fianchi, le truppe degli schermagliatori (\"peltasti\" e \"toxotes\") ne assottigliavano le file con il lancio di dardi e giavellotti. La successiva invenzione della falange macedone vide la foggia e le dimensioni dello scudo greco mutare nuovamente, al fine di permettere ai \"pezeteri\" del Regno di Macedonia di impugnare la lunghissima \"sarissa\". Ancora al tempo di Alessandro Magno, l\"'hoplon\" non era per\u00f2 ancora scomparso, tanto quanto non erano ancora scomparsi gli opliti d'\u00e9lite, poich\u00e9 tali erano gli \"hypaspistai\" che combatterono efficacemente per il Macedone e per i suoi eredi nelle Guerre dei Diadochi (323 a.C.-276 a.C.).\nEntrato in uso alle truppe di Roma Antica grazie all'influenza degli Etruschi, venne chiamato clipeo. Fece parte della panoplia del legionario romano sino a che non venne sostituito dallo \"scutum\"."}
{"id": "3634135", "revid": "599013", "url": "https://it.wikipedia.org/wiki?curid=3634135", "title": "The Happy Ending", "text": ""}
{"id": "3634139", "revid": "1305772", "url": "https://it.wikipedia.org/wiki?curid=3634139", "title": "I Get Around", "text": ""}
{"id": "3634141", "revid": "481666", "url": "https://it.wikipedia.org/wiki?curid=3634141", "title": "Il segreto del dottore", "text": ""}
{"id": "3634147", "revid": "834", "url": "https://it.wikipedia.org/wiki?curid=3634147", "title": "No Problem", "text": ""}
{"id": "3634151", "revid": "767487", "url": "https://it.wikipedia.org/wiki?curid=3634151", "title": "Carlos Orrantia", "text": "\u00c8 soprannominato \"el Charal\", dal nome di un pesce presente nelle acque messicane\nCaratteristiche tecniche.\nViene solitamente impiegato come centrocampista esterno nei Pumas. Pu\u00f2 occupare anche il ruolo di centrocampista centrale.\nCarriera.\nClub.\nL'esordio nei Pumas.\nProdotto delle giovanili dei Pumas, ha l'occasione di debuttare in prima squadra nel primo incontro dei messicani nel girone della Concachampions 2009-2010, il 18 agosto 2009, contro i guatemaltechi del Comunicaciones, dove gioca dal primo minuto. Successivamente subentra nelle partite contro Real Espa\u00f1a (ad Ismael \u00cd\u00f1iguez), W Connection (a Fernando Espinosa), e Comunicaciones (a Diego de Buen), senza tuttavia scendere in campo nelle fasi ad eliminazione diretta, dove i Pumas sono eliminati dal Cruz Azul in semifinale.\nIl 25 aprile 2010 arriva l'esordio in campionato con la prima squadra, alla 17\u00aa giornata del torneo di clausura contro gli Indios, quando entra al 64\u00ba minuto al posto di Alex Diego, nella sconfitta per 2-0 della squadra \"felina\", che tuttavia non compromette l'accesso alla Liguilla, in cui i Pumas sono eliminati dal Santos Laguna.\nNel torneo successivo, apertura 2010, diviene stabilmente un membro della prima squadra, e scende in campo da sostituto nel secondo tempo in 7 occasioni, tra cui il quarto di finale di ritorno della Liguilla contro il Cruz Azul, dove i Pumas ribaltano l'1-2 interno dell'andata andando a vincere in trasferta per 0-2 con goal di Mart\u00edn Bravo e Juan Carlos Cacho, e in cui Orrantia sostituisce al 61\u00ba Juan Francisco Palencia. La squadra viene per\u00f2 fermata in semifinale dal .\nNel clausura 2011, torneo vinto dai Pumas, viene impiegato pi\u00f9 spesso (anche se sempre da sostituto), totalizzando a fine campionato 14 presenze. Trova il suo primo goal in campionato il 6 febbraio, siglando la rete che d\u00e0 la vittoria alla sua squadra nella partita contro il Puebla all'89\u00ba minuto, dopo aver rilevato pochi minuti prima il compagno Javier Cort\u00e9s. Nella partita successiva, contro i Chivas, fornisce l'assist che permette a Cort\u00e9s di realizzare il goal dell'1-1 definitivo, e nei seguenti 30 minuti giocati contro l'Estudiantes mette a segno un goal di testa e un assist per Dante L\u00f3pez. Scende in campo nella finale di ritorno contro il Morelia che assegna il titolo alla squadra \"universitaria\", subentrando all'intervallo a Mart\u00edn Bravo.\nNel campionato di apertura 2011 non \u00e8 disponibile per le prime sei giornate in quanto impegnato nel Mondiale Under 20, ma al suo ritorno ottiene il posto da titolare, esordendo dal primo minuto (alla 23\u00aa presenza in prima squadra) contro il Cruz Azul (sconfitta per 1-2) e fornendo l'assist per il momentaneo pareggio di Mart\u00edn Bravo. Segna un goal anche nella vittoria per 4-1 contro il Toluca di testa, totalizzando 8 presenze a fine torneo, coi Pumas che non trovano la qualificazione alla fase finale. Nel clausura continua la striscia negativa della squadra, che conta appena tre vittorie. Orrantia riesce a segnare un unico goal, su assist di Javier Cort\u00e9s, alla terzultima giornata contro l'Atlante, dando la vittoria alla sua squadra.\nNazionale.\nNazionale Under-20.\nNel 2011 viene convocato con la selezione Under 20 per le qualificazioni al Mondiale di categoria in Colombia. Gioca la partita contro Cuba, in cui fornisce l'assist ad Ulises D\u00e1vila per lo 0-3 definitivo, poi risulta decisivo nel match contro Panam\u00e1, effettuando gli assist per David Izazola ed Edson Rivera, che fissano il punteggio sul 4-1, permettendo ai messicani di disputare lo spareggio contro la Costa Rica, in cui la selezione del tecnico Juan Carlos Ch\u00e1vez vince per 1-3, grazie anche ad un goal di Orrantia al 39\u00ba minuto.\nNel Mondiale in Colombia gioca tutte le partite da titolare, salvo la prima contro l'Argentina in cui entra all'intervallo per Sa\u00fal Villalobos. La selezione messicana supera il suo girone e batte negli ottavi il Camerun. Dopo l'iniziale vantaggio degli africani con Franck Ohandza, \u00e8 proprio Orrantia a pareggiare il tabellino all'81\u00ba minuto. La partita si conclude ai rigori, dove i camerunensi sbagliano tutti e tre i tiri, dando al Messico l'accesso ai quarti di finale. Qui la selezione centroamericana prevale sui padroni di casa della Colombia per 3-1, ma poi cede il passo in semifinale al Brasile, che si impone per 2-0. Nella finale di consolazione, il Messico vince contro la selezione francese per 3-1, concludendo cos\u00ec il mondiale al terzo posto. Orrantia ha affermato in proposito che pur essendoci un po' di rammarico per non aver sfruttato le occasioni contro il Brasile, il risultato era di grande valore perch\u00e9 collocava il Messico tra le migliori nazionali giovanili del mondo.\nNazionale Under-23.\nCon la selezione Under-23 partecipa ai Giochi Panamericani 2011 di Guadalajara. Esordisce nella prima partita del girone contro l'Ecuador, sostituendo Isa\u00e1c Brizuela al 75\u00ba nella partita che i messicani vincono per 2-1. Sostituisce nuovamente Brizuela nella successiva partita pareggiata per 1-1 contro Trinidad e Tobago, poi subentra a Javier Aquino nel match contro l'Uruguay vinto per 5-2. Non gioca le restanti due partite, in cui il Messico dapprima sconfigge la Costa Rica per 3-0 in semifinale, e poi trionfa nella competizione battendo per 1-0 l'Argentina in finale.\nNazionale maggiore.\nViene convocato dal CT Luis Fernando Tena per la Copa Am\u00e9rica 2011 in Argentina, dove per\u00f2 non scende in campo. Il \"Tri\" viene eliminato dalla competizione dopo aver perso tutte e tre le partite del suo girone.\nStatistiche.\nPresenze e reti nei club.\n\"Aggiornate al 7 febbraio 2011.\"\nVita privata.\nFuori dal campo \u00e8 molto amico del giocatore del Cruz Azul N\u00e9stor Araujo, con cui ha disputato il Mondiale Under 20, e del centrocampista Diego Reyes dell'Am\u00e9rica, curiosamente le due storiche rivali dei Pumas."}
{"id": "3634154", "revid": "767487", "url": "https://it.wikipedia.org/wiki?curid=3634154", "title": "Il viaggio in cielo di mamma Kusters", "text": "Il viaggio in cielo di Mamma Kusters (\"Mutter K\u00fcsters fahrt zum Himmel\") \u00e8 un film del 1975 diretto da Rainer Werner Fassbinder.\nFu presentato in prima assoluta nel luglio del 1975 al Festival del cinema di Berlino, ma la proiezione fu sospesa per le dure proteste del pubblico. Fu distribuito l'anno successivo, in una versione ridotta, per il mercato internazionale col titolo \"Mother Kuster goes to Heaven\".\nTrama.\nHermann Kusters, un pacifico operaio di Francoforte, ossessionato dall'ipotesi di licenziamento, prima uccide il figlio del padrone della fabbrica dove lavora e poi si suicida. Sua moglie Emma lo descrive come un padre esemplare in un'intervista, che un cinico giornalista deforma a suo \"uso e consumo\", dando l'avvio ad una ignobile campagna denigratoria. In breve intorno alla famiglia Kusters si genera una frenetica corsa allo sfruttamento della vicenda. La figlia Corinne, cantante di cabaret, cerca di sfruttare la vicenda per fare carriera; suo fratello Ernest e la moglie abbandonano Mamma Kusters, una coppia di coniugi, \"comunisti da salotto\", la usano come propaganda per il DKP (Partito Comunista Tedesco).\nL'unica che lotta disperatamente per difendere la memoria di Hermann \u00e8 proprio Emma. Abbandonata da tutti e circondata dall'avidit\u00e0 generale la donna scoprir\u00e0 a sue spese che la verit\u00e0 \u00e8 solo un punto di vista. Nel finale, infatti, un anarchico la coinvolger\u00e0 nell'occupazione armata del giornale da cui \u00e8 partita la campagna diffamatoria. Una didascalia finale informa che Mamma Kusters muore, accidentalmente, nel blitz delle forze di sicurezza."}
{"id": "3634158", "revid": "1305772", "url": "https://it.wikipedia.org/wiki?curid=3634158", "title": "Kiss Kiss Bang Bang", "text": ""}
{"id": "3634159", "revid": "37401", "url": "https://it.wikipedia.org/wiki?curid=3634159", "title": "Partico", "text": ""}
{"id": "3634161", "revid": "466539", "url": "https://it.wikipedia.org/wiki?curid=3634161", "title": "Marjorie Cevallos", "text": " \nBiografia.\nHa rappresentato l'Ecuador in occasione del concorso di bellezza internazionale Miss Mondo 2008 che si \u00e8 tenuto in Sudafrica il 13 dicembre 2008, dove per\u00f2 la modella non \u00e8 riuscita a superare le fasi preliminari del concorso. Alla fine il titolo di Miss Mondo \u00e8 andato a Ksenija Suchinova, rappresentante della Russia.\nNata a Guayaquil, ma cresciuta nella vicina citt\u00e0 di Dur\u00e1n, al momento dell'incoronazione, Marjorie Cevallos era una studentessa di comunicazioni sociali presso l'universit\u00e0 di Guayaguil, ed aveva gi\u00e0 accumulato alcune esperienze come modella e presentatrice televisiva nella propria nazione. Al momento della partecipazione a Miss Mondo, la modella aveva dichiarato che la sua aspirazione era di diventare una giornalista."}
{"id": "3634162", "revid": "767487", "url": "https://it.wikipedia.org/wiki?curid=3634162", "title": "Finsterforst", "text": "I Finsterforst sono un gruppo folk metal/pagan metal tedesco proveniente da Emmendingen, Baden-W\u00fcrttemberg e creatosi nel 2004.\nIl nome significa letteralmente \"foresta oscura\", in riferimento alla famosa Foresta Nera, importante luogo delle regioni da cui provengono.\nStile musicale.\nI Finsterforst nascono dal desiderio di unire il moderno metal con le musiche, le storie ed i ritmi folkloristici tedeschi tipici delle regioni di nascita della band.\nI pezzi, di durata eccezionale in rapporto al genere (ventuno minuti nel caso di \"Untergang\" dall'album \"Zum Tode Hin\"), si contraddistinguono per un frequente uso della fisarmonica e del flauto sopra sonorit\u00e0 death metal unite ad atmosfere black metal; questi ultimi risultano essere molto articolati e diversamente strutturati, lasciando notevole spazio a momenti puramente strumentali, in molti casi anche acustici.\nI testi, cantati in una tipologia di scream tipica del black metal norreno, trattano di storie fantastiche, epiche e leggende o dicerie popolari."}
{"id": "3634164", "revid": "729019", "url": "https://it.wikipedia.org/wiki?curid=3634164", "title": "PROBA-2", "text": "PROBA-2 (\"Project for On Board Autonomy\") \u00e8 il secondo satellite della serie PROBA dell'Agenzia Spaziale Europea nel \"In\u2011orbit Technology Demonstration Programme\" (Programma dimostrativo di tecnologie in orbita), che si prefigge lo scopo di testare nuove tecnologie che permettano, ai futuri satelliti scientifici, di sfruttare i benefici dell'on-board autonomy, cio\u00e8 la capacit\u00e0 di effettuare numerose operazioni in completa autonomia riducendo drasticamente le operazioni da terra.\nObiettivi.\nGli obiettivi di Proba-2 sono, similarmente a quelli di PROBA-1 :\nIn particolare sono presenti 17 nuove tecnologie da provare e 4 esperimenti scientifici.\nLancio.\nIl satellite \u00e8 stato lanciato in orbita il 2 novembre 2009 dal Cosmodromo di Pleseck tramite un razzo Rokot, su cui era installato come carico secondario nel lancio che ha messo in orbita anche il satellite SMOS.\nLa strumentazione.\nNonostante le sue ridotte dimensioni (60x60x80 cm e 94\u00a0kg di peso) Proba-2 incorpora tecnologie d'avanguardia che gli permettono in un'unica orbita di acquisire immagini in 5 angolazioni diverse, di un'area ben definita della superficie terrestre pari a 18,5\u00a0km, in ben 19 diverse bande spettrali."}
{"id": "3634165", "revid": "834", "url": "https://it.wikipedia.org/wiki?curid=3634165", "title": "Kiss Kiss...Bang Bang", "text": ""}
{"id": "3634167", "revid": "300067", "url": "https://it.wikipedia.org/wiki?curid=3634167", "title": "Campionato americano maschile di pallacanestro 2011", "text": "Il 15\u00ba Campionato Americano Maschile di Pallacanestro FIBA (noto anche come FIBA Americas Championship 2011) si \u00e8 svolto dal 30 agosto all'11 settembre 2011 a Mar del Plata, in Argentina.\nI Campionati americani maschili di pallacanestro sono una manifestazione biennale tra le squadre nazionali organizzato dalla FIBA Americas e questa edizione vale come qualificazione per il Torneo olimpico 2012, al quale accedono le prime due squadre classificate. Le squadre classificate dal 3\u00ba al 5\u00ba posto prendono parte al Torneo di Qualificazione Olimpica, in programma dal 2 all'8 luglio 2012.\nLa nazionale degli Stati Uniti ha scelto di non partecipare in quanto gi\u00e0 qualificata per i Giochi della XXX Olimpiade dopo aver vinto il Mondiale 2010.\nVincitrice della manifestazione \u00e8 stata l'Argentina, che ha sconfitto in finale il Brasile.\nSeconda fase.\nLe prime quattro classificate dei gruppi A e B avanzano al gruppo unico da otto squadre dei quarti di finale. Ogni squadra affronta le quattro squadre provenienti dall'altro gruppo. I punti in classifica della fase a gironi vengono mantenuti.\nLe prime quattro classificate del gruppo unico accedono alle semifinali.\nStatistiche.\nIndividuali.\nPunti\nRimbalzi\nAssist\nPalle rubate\nStoppate\nRecord in gara singola\nSquadra.\nPunti fatti\nPunti subiti\nRimbalzi\nAssist\nPalle rubate\nStoppate\nRecord in gara singola"}
{"id": "3634168", "revid": "229206", "url": "https://it.wikipedia.org/wiki?curid=3634168", "title": "Conservatorio di musica &quot;Nino Rota&quot;", "text": ""}
{"id": "3634169", "revid": "1393243", "url": "https://it.wikipedia.org/wiki?curid=3634169", "title": "Heironeous", "text": "Heironeous \u00e8 una divinit\u00e0 immaginaria del gioco di ruolo fantasy \"Dungeons &amp; Dragons\". Heironeous ha le sembianze di un uomo alto dai capelli castani, gli occhi ambrati e la pelle bronzea. Indossa sempre una cotta di maglia e in battaglia impugna sempre la sua spada lunga sacra. Heironeous combatte il male in tutte le sue possibili manifestazioni e soprattutto muove guerra contro il suo fratellastro Hextor. Il suo simbolo \u00e8 rappresentato da un pugno che stringe una saetta e tra i suoi seguaci si annoverano paladini, guerrieri, monaci, giudici e conestabili.\nDogma.\nI seguaci di Heironeous seguono i pi\u00f9 elevati ideali di giustizia e cavalleria e vedono nelle avversit\u00e0 una sfida da affrontare e da superare. Vivendo in un mondo dove il male \u00e8 sempre all'opera le sfide dei seguaci di Heironeous sono quasi infinite e i loro compiti tendono sempre a proteggere i deboli e gli innocenti. Heironeous esorta i suoi seguaci a combattere sempre con calma e razionalit\u00e0, unico modo per prevalere totalmente sul male.\nClero.\nIl clero di Heironeous \u00e8 organizzato come un ordine militare dove sono presenti delle gerarchie da rispettare. Il principale motivo per cui i chierici scendono in guerra riguarda il combattere Hextor e i suoi adepti. Nei periodi in cui questo non \u00e8 possibile i chierici sorvegliano lande civilizzate proteggendo le popolazioni. Quando un chierico di Heironeous raggiunge l'anzianit\u00e0 viene insignito del grado di giudice, stratega militare o istruttore militare. Nonostante siano alti gli ideali che muovono la chiesa del dio, alcuni sostengono che l'agire dei chierici sia intimidatorio e sconsiderato. Tuttavia la chiesa di Heironeous \u00e8 ampiamente rispettata.\nTempli.\nI templi dedicati al dio della giustizia somigliano a fortezze (quando sorgono nei luoghi desolati servono proprio come fortezze) con armerie ben fornite e numerose linee di rifornimento. Quelle pi\u00f9 comuni, che sorgono cio\u00e8 nei centri abitati e nelle grandi citt\u00e0, dispongono di un cortile dove i chierici possono allenarsi.\nBibliografia.\nRich Redman, Skip Williams e James Wyatt. Dei e semidei. Renton, WA: Wizards of the Coast, 2002."}
{"id": "3634175", "revid": "46291", "url": "https://it.wikipedia.org/wiki?curid=3634175", "title": "Agave mitis", "text": "Agave mitis \u00e8 una pianta succulenta della famiglia delle Asparagaceae originaria del Messico."}
{"id": "3634176", "revid": "438678", "url": "https://it.wikipedia.org/wiki?curid=3634176", "title": "Osservatorio Archenhold", "text": "L'osservatorio Archenhold si trova nel Parco Treptow a Berlino a 41 m sopra il livello del mare, nel quartiere di Alt-Treptow. Ospita il \"Grande Rifrattore.\"\nStoria.\nL'osservatorio in realt\u00e0 era un'installazione temporanea per l'esposizione industriale a Berlino nel 1896. L'iniziativa di Wilhelm Julius Foerster e Wilhelm Max Meyer era fornire un luogo per la comunicazione delle conoscenze scientifiche e astronomiche alla popolazione generale.\nNel 1908, l'edificio di legno, pensato per la fiera fu demolito e al suo posto venne innalzato un nuovo edificio. L'apertura del nuovo edificio si \u00e8 svolta il 4 aprile 1909. Il 2 giugno 1915 Albert Einstein tenne una conferenza pubblica sulla teoria della relativit\u00e0 generale.\nNel 1931, come direttore dell'osservatorio. Durante la seconda guerra mondiale, l'osservatorio fu colpito da una bomba nell'ala sud-ovest. Su proposta del Consiglio Comunale di Educazione tedesco, l'osservatorio venne rinominato nel 1946 in Archenhold osservatorio. Nel giugno del 1948 Diedrich Wattenberg, che aveva gi\u00e0 lavorato con Archenhold, fu nominato direttore dell'osservatorio. Dal 1959 l'osservatorio \u00e8 stato sempre pi\u00f9 utilizzato a fini didattici in fisica e astronomia. Per raggiungere questo obiettivo, nel 1960 sul luogo sono state costruite altre due strutture con il tetto a cupola. Inoltre, venne costruito un auditorium con 48 posti a sedere, progettato per consentire la proiezione di un'immagine solare di 80\u00a0cm di diametro e uno spettro solare di 3 m.\nL'osservatorio \u00e8 stato completamente rinnovato tra il 1995 e il 1996.\nDalla met\u00e0 del 2002, l'osservatorio \u00e8 una parte del Museo della tecnologia tedesca.\nL'ex direttore Dieter B. Herrmann \u00e8 stato ritirato nel 2005. Dal 2009 l'osservatorio \u00e8 diretto da Felix L\u00fchning.\nCaratteristiche.\nL'osservatorio dispone dei seguenti strumenti:\nIl grande rifrattore.\nIl rifrattore \u00e8 stato costruito nel 1896 per l'Esposizione Industriale di Berlino. Dispone un foro di 68\u00a0cm, una lunghezza focale di 21 metri e una massa in movimento di 130 t.\nLe lenti del rifrattore provenivano da CA Steinheil &amp; Soehne, consegnate a Monaco di Baviera. Il rifrattore \u00e8 un monumento storico dal 1967.\nPlanetario Zeiss.\nIl planetario \u00e8 ubicato in una piccola cupola di otto metri e dispone di 38 posti a sedere. \u00c8 stato inaugurato nel 1959 come il \"Planetario Zeiss Klein\" della Germania dell'Est. Nel 1982, \u00e8 stato sostituito dal pi\u00f9 moderno tipo Zeiss (ZKP-2). Nel 1994, la sala del planetario \u00e8 stata ridisegnata.\nMostra di fisica solare.\nLa mostra di fisica solare \u00e8 allestita al piano terra, nel cosiddetto gabinetto solare analitico. Fu costruita nel 1965 su progetto di Diedrich Wattenberg e Erwin Rolf. Un telescopio solare riflette la luce del Sole all'interno del palazzo. La luce solare pu\u00f2 essere all'occorrenza suddivisa in tutto lo spettro dei colori tramite quattro prismi triangolari rinfrangenti. Tramite un filtro H-alfa \u00e8 inoltre possibile osservare le prominenze e le regioni attive del Sole.\nStrumenti.\nL'osservatorio inoltre dispone di:"}
{"id": "3634182", "revid": "73843", "url": "https://it.wikipedia.org/wiki?curid=3634182", "title": "Sigurd il Forte", "text": "Secondo la Saga degli uomini delle Orcadi, Sigurd era figlio di Hlodvir, uno dei cinque figli di Thorfinn Turf-Einarsson, e di Eithne, che si dice fosse figlia di Kjarvalr, re d'Irlanda, Cerball mac D\u00fanlainge, re di Osraige, che mor\u00ec nell'888. Hlodvir mor\u00ec nel proprio letto e lasci\u00f2 il titolo di conte a Sigurd.\nLo zio di Sigurd, Ljot, era stato ucciso in guerra contro gli scozzesi, e Sigurd dovette presto affrontare problemi nelle regioni meridionali. Un certo \"conte Finnleik\" guid\u00f2 un esercito contro di lui, superandolo in numero in proporzione di sette a uno. La \"Saga\" riporta la risposta che la madre di Sigurd gli diede quando si rivolse a lei per un consiglio:\nLo Stendardo del corvo si comport\u00f2 come predetto dalla madre di Sigurd: egli vinse, ma chi portava lo stendardo mor\u00ec.\nSecondo la \"Nj\u00e1ls saga\" del XIII secolo, Gormflaith chiese al figlio Sigtrygg Barba di Seta di chiedere a Sigurd di aiutarla a combattere contro il suo ex marito, Brian Boru:\nIn una fonte irlandese del XII secolo, il \"Cogad G\u00e1edel re Gallaib\", vengono raccontati gli eventi della battaglia di Clontarf del 1014. Gli \"stranieri e abitanti di Leinster\" furono guidati da Brodir dell'isola di Man e da Sigurd, e la battaglia dur\u00f2 tutto il giorno. Anche se Brian mor\u00ec in battaglia, gli irlandesi riuscirono a cacciare indietro i nemici fino al mare, e lo stesso Sigurd fu ucciso. Sigurd lasci\u00f2 quattro figli: Brusi, Sumarlidi, Einar e Thorfinn, ognuno dei quali ebbe il titolo di \"Conte delle Orcadi\"."}
{"id": "3634184", "revid": "46291", "url": "https://it.wikipedia.org/wiki?curid=3634184", "title": "Agave deserti", "text": "Agave deserti \u00e8 una pianta succulenta della famiglia delle Asparagaceae, nativa degli Stati Uniti sud-occidentali (California) e del Messico."}
{"id": "3634185", "revid": "19933", "url": "https://it.wikipedia.org/wiki?curid=3634185", "title": "Sigurd Hlodvisson", "text": ""}
{"id": "3634189", "revid": "287204", "url": "https://it.wikipedia.org/wiki?curid=3634189", "title": "Manchester United Football Club 2011-2012", "text": "Questa pagina raccoglie i dati riguardanti il Manchester United Football Club nelle competizioni ufficiali della stagione 2011-2012.\nStagione.\nEssendosi aggiudicati lo scorso campionato inglese, la stagione 2011-2012 del Manchester United si avvia con la partecipazione alla Community Shield, conquistata dopo un'incredibile rimonta nel secondo tempo per 3-2 contro i nemici di sempre del e vincitori della FA Cup della passata stagione.\nLa FA Premier League si apre nel migliore dei modi per i \"Red Devils\" con cinque vittorie consecutive nelle prime cinque giornate contro il (2-1), il (3-0), l' (8-2), il (5-0) e il (3-1): le prime partite stagionali prive di vittoria per lo United arrivano alla sesta e all'ottava giornata contro lo (1-1) e il (1-1), intervallate da un trionfo alla settima contro il neo-promosso (2-0). Ma la prima sconfitta stagionale per i \"Red Devils\" e la partita casalinga pi\u00f9 umiliante dal 1955 \u00e8 il derby di Manchester contro il City, vittorioso per ben 6-1 all'Old Trafford. Nonostante ci\u00f2, gli uomini di Alex Ferguson si riprendono subito con una vittoria esterna a Liverpool, con l' (1-0).\nL'ennesima vittoria stagionale dei \"Red Devils\" arriva all'esordio nel terzo turno di Carling Cup in casa del (3-0), vittoria che gli permette di approdare agli ottavi di finale dove affrontano e sconfiggono l' (3-0). Ai quarti incontrano, all'Old Trafford, il venendo sconfitti, al termine dei tempi supplementari, per 2-1.\nEssendo \"campione d'Inghilterra\", il Manchester United accede direttamente alla fase a gironi di UEFA Champions League, venendo sorteggiato assieme a , e . Conclude il girone in terza posizione, non raggiungendo la fase finale per la terza volta nella sua storia, e viene inserita nei sedicesimi di finale dell'Europa League dove eliminano l' con una vittoria esterna (0-2) e una sconfitta tra le mura amiche (2-3). Ai quarti di finale incontrano l'. Contro la formazione basca, guidata da Marcelo Bielsa, i \"Red Devils\" subiscono una doppia sconfitta: dapprima all'Old Trafford per 2-3, poi al San Mam\u00e9s per 2-1, uscendo definitivamente di scena dal palcoscenico europeo.\nMaglie e sponsor.\nLo sponsor ufficiale \u00e8, per la seconda stagione di fila, \"Aon Corporation\" mentre viene confermato Nike sull'abbigliamento tecnico.\nRosa.\n\"Dati aggiornati al 9 luglio 2011.\"\nCalciomercato.\nSessione estiva \"(dall'1/7 all'1/9)\".\nLe partenze per la squadra di Manchester sono segnate dall'addio al calcio di due facenti la storia del club e del ruolo da loro ricoperto: l'ormai quarantenne portiere olandese Edwin van der Sar e il centrocampista inglese Paul Scholes, dopo pi\u00f9 di vent'anni d'attivit\u00e0 per ognuno. Parte per il Sunderland a una cifra di 4 milioni e mezzo di euro anche un altro giocatore fondamentale negli ultimi anni alla rosa dei \"Red Devils\", il difensore John O'Shea. Gli addii di questi storici e importanti elementi della squadra non hanno fatto tardare l'arrivo di rimpiazzi come il giovane portiere spagnolo David de Gea dell'Atl\u00e9tico Madrid, acquistato per 20 milioni, il difensore Phil Jones dal a poco pi\u00f9 di 19 milioni e il centrocampista offensivo dell' Ashley Young, pagato 18 milioni di euro.\nDurante la sessione di mercato invernale, tuttavia, a fronte soprattutto di una crisi di infortuni a centrocampo, il tecnico Ferguson decide di richiamare all\u2019azione Paul Scholes, che dar\u00e0 comunque il suo apporto nella corsa al titolo e rester\u00e0 nei ranghi della squadra anche nella stagione successiva."}
{"id": "3634192", "revid": "125777804", "url": "https://it.wikipedia.org/wiki?curid=3634192", "title": "Atto d'amore (telenovela)", "text": "Atto d'amore - Un sogno nel cuore (\"Barriga de aluguel\", letteralmente \"maternit\u00e0 surrogata\") \u00e8 una telenovela brasiliana scritta da Gloria Perez e trasmessa da TV Globo tra il 20 agosto 1990 e il 1\u00ba giugno 1991 per 243 puntate. In Brasile la serie incontr\u00f2 alcuni problemi di trasmissioni per via della trattazione di temi delicati come appunto la surrogazione di maternit\u00e0.\nLa sigla iniziale della telenovela \u00e8 \"Aguenta Cora\u00e7\u00e3o\", interpretata da Jos\u00e9 Augusto; nell'adattamento in lingua italiana della telenovela, il brano \u00e8 stato sostituito da \"Atto d'amore\" interpretato da Al Bano e Romina Power."}
{"id": "3634194", "revid": "435288", "url": "https://it.wikipedia.org/wiki?curid=3634194", "title": "Lindsay Monroe", "text": ""}
{"id": "3634202", "revid": "119009039", "url": "https://it.wikipedia.org/wiki?curid=3634202", "title": "Henry Howe Bemrose", "text": "Biografia.\nBemrose era il primo figlio di William Bemrose, e studi\u00f2 presso la Derby School ed il King William's College sull'isola di Mann.\nLui e suo fratello William Jr. divennero soci nella tipografia paterna a Derby nel 1858. Divenne presidente dell'azienda di famiglia \"William Bemrose &amp; Sons\" e fu direttore della Parr Derby Bank. Fu attivo in numerose ambienti della vita pubblica, compresa la chiesa e le organizzazioni caritative. Dopo essere stato sindaco di Derby dal 1877 al 1878, divenne membro del Parlamento dal 1895 al 1900 .\nNel 1855 spos\u00f2 Charlotte, figlia di William Brindley, di Derby. ebbero un figlio e cinque figlie. Il figlio, anche lui di nome Henry (nato nel 1857), ma noto come Arnold, si un\u00ec alle attivit\u00e0 di stampa di famiglia nel 1879; Henry junior sar\u00e0 poi padre di Sir Max Bemrose. Henry Arnold arriv\u00f2 anch'esso ad essere sindaco di Derby e nel 1910 ebbe l'onore di assegnare al padre il premio \"Freedom of the City\" per la citt\u00e0. Una tazza in porcellana di Derby commemorativa dell'evento \u00e8 oggi custodita nel Derby Museum and Art Gallery.\nDopo la sua morte la sua biblioteca fu acquistata tramite una sottoscrizione pubblica e la Derby Central Library venne ampliata per fare posto a questo nuovo fondo. "}
{"id": "3634204", "revid": "124113811", "url": "https://it.wikipedia.org/wiki?curid=3634204", "title": "Tim Payne (calciatore)", "text": "Caratteristiche tecniche.\nAttaccante capace di ricoprire pi\u00f9 ruoli, ha uno stile di gioco basato sul dinamismo; cerca spesso il dialogo con i compagni.\nCarriera.\nClub.\nHa esordito come calciatore professionista nel 2009 militando per l'Auckland City e, dopo solo una stagione, \u00e8 stato acquistato dal Waitakere United dove finora gioca come titolare.\nIl 24 novembre 2011 i Blackburn Rovers ne acquistano il cartellino strappandolo alla concorrenza; inizialmente si aggregher\u00e0 alla squadra giovanile dei \"Rovers\" per poi firmare il contratto non appena diventer\u00e0 maggiorenne, cio\u00e8 a gennaio 2012.\nNel luglio 2014 rientra in patria, accasandosi all'Auckland City.\nL'anno successivo emigra negli USA per giocare con la seconda squadra dei Portland Timbers.\nNazionale.\nNel 2011 viene convocato nell'Under-20 per prendere parte al campionato mondiale di calcio Under-20."}
{"id": "3634205", "revid": "1957733", "url": "https://it.wikipedia.org/wiki?curid=3634205", "title": "Spirillum", "text": "Lo spirillo (\"Spirillum\") \u00e8 un genere di batterio di aspetto bacillare, il cui asse maggiore presenta due o pi\u00f9 curvature che fanno assumere alla cellula un aspetto spiraliforme o elicoidale. Sono aerobi obbligati o microaerofili e generalmente Gram-negativi. A differenza delle spirochete, che presentano una macrostruttura simile, gli spirilli sono rigidi e mobili per la presenza di diversi flagelli che si distaccano da un polo della cellula.\nTra tutte le specie di spirilli, uno solo pu\u00f2 essere riscontrato nella patologia umana: \"Spirillum minor\", commensale del cavo orale di alcuni roditori, \u00e8 causa di un'infezione molto rara chiamata \"Sodoku\" (\"veleno di topo\" in lingua giapponese). L'infezione si contrae per il morso di un animale infetto, generalmente un topo, e si manifesta con la comparsa nel punto di inoculazione di un'ulcera molle, seguita a volte da linfoadenopatia satellite, febbre. La terapia si basa sulla somministrazione di penicillina, a cui il batterio \u00e8 sensibile.\nMetodi di ricerca ed identificazione.\nLo \"Spirillum minor\" non \u00e8 ancora stato coltivato in terreni artificiali; lo \"Spirillum volutans\" d\u00e0 il nome ai granuli di volutina."}
{"id": "3634206", "revid": "287204", "url": "https://it.wikipedia.org/wiki?curid=3634206", "title": "Campionato oceaniano maschile di pallacanestro 2011", "text": "Il 21\u00ba campionato oceaniano maschile di pallacanestro FIBA (noto anche come FIBA Oceania Championship 2011) si \u00e8 svolto dal 7 all'11 settembre 2011 in Australia.\nI campionati oceaniani maschili di pallacanestro sono una manifestazione biennale tra le squadre nazionali del continente, organizzata dalla FIBA Oceania. Storicamente questo torneo \u00e8 disputato dalle sole nazionali dell'Australia e della Nuova Zelanda.\nLa vincente accede al Torneo olimpico 2012; la perdente prende parte al Torneo di Qualificazione Olimpica, dal 2 all'8 luglio 2012.\nErano previsti 3 incontri: la squadra che ottiene due successi si laurea Campione d'Oceania 2011, ed ottiene il diritto di partecipare ai Giochi della XXX Olimpiade. Il terzo incontro viene disputato anche se una squadra ha gi\u00e0 vinto i primi due incontri, circostanza che si \u00e8 effettivamente verificata.\nVincitrice finale \u00e8 stata l'Australia, che si \u00e8 aggiudicata tutti gli incontri.\nCampione.\nCampione d'Oceania 2011\nAustralia(17\u00ba titolo)"}
{"id": "3634207", "revid": "767487", "url": "https://it.wikipedia.org/wiki?curid=3634207", "title": "Agia Paraskevi (Egeo Settentrionale)", "text": "Agia Paraskevi () \u00e8 un ex comune della Grecia nella periferia dell'Egeo Settentrionale (unit\u00e0 periferica di Lesbo) con 2.628 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Lesbo."}
{"id": "3634210", "revid": "1522738", "url": "https://it.wikipedia.org/wiki?curid=3634210", "title": "Hextor", "text": "Hextor \u00e8 una divinit\u00e0 immaginaria del gioco di ruolo \"Dungeons &amp; Dragons\". Hextor \u00e8 la divinit\u00e0 della tirannia ed \u00e8 nemico di Heironeous del quale \u00e8 fratellastro. Il suo simbolo \u00e8 un pugno che stringe sei frecce e i suoi seguaci sono guerrieri, monaci, conquistatori e tiranni.\nAspetto.\nDi solito Hextor si presenta come un umanoide a sei braccia, ognuna delle quali regge un'arma differente, protetto da un'armatura a scaglie sulla quale sono incisi numerosi disegni di teschi. A volte invece si trasforma in un uomo dai capelli scuri, pelle chiara e dal bell'aspetto.\nDogma.\nIl dogma di Hextor \u00e8 duro e spietato e i dissidenti vengono uccisi immediatamente. Secondo il Campione del Male la tirannia \u00e8 l'unica soluzione che porta l'ordine sul caos. Hextor cerca sempre di distruggere chiunque si opponga al suo volere e dice ai suoi seguaci che il potere \u00e8 l'unico obiettivo perseguibile e che il mondo \u00e8 fatto per i pi\u00f9 forti i quali devono esercitare la loro superiorit\u00e0 sui pi\u00f9 deboli.\nClero.\nCome i loro antagonisti, i chierici di Hextor hanno come obiettivo primario quello di combattere ed eliminare i seguaci e i chierici di Heironeous. Quando questo non \u00e8 loro possibile, servono i tiranni pi\u00f9 aggressivi come generali, consiglieri militari o sostenitori. Loro obiettivo sono i reami dove viene professata la libert\u00e0 personale e dove regnano i sovrani dal cuore buono.\nTempli.\nI templi di Hextor sorgono anche in numerose citt\u00e0, dove i loro chierici vanno a giro vestiti con armature adornate da teschi. I templi sono fortezze dall'aspetto terribile al fine di mostrare la forza del dio; alcune di esse sorgono in luoghi dove un tempo si sono consumate sanguinose battaglie.\nBibliografia.\nRich Redman, Skip Williams e James Wyatt. Dei e semidei. Renton, WA: Wizards of the Coast, 2002."}
{"id": "3634215", "revid": "147489", "url": "https://it.wikipedia.org/wiki?curid=3634215", "title": "Samuel Sterns", "text": ""}
{"id": "3634216", "revid": "767487", "url": "https://it.wikipedia.org/wiki?curid=3634216", "title": "Walter Zironi", "text": "Biografia.\nNacque a Sassuolo come suo fratello Otello, anch'egli calciatore in Serie A.\nCarriera.\nInizi\u00f2 nel , per passare alle Signe in Serie C e poi al Livorno, dove tra il gennaio ed il febbraio del 1941 disput\u00f2 3 partite in Serie A e realizz\u00f2a due reti nella Coppa Italia 1940-1941.\nL'anno successivo gioc\u00f2 in Serie C alla Salernitana, dove disput\u00f2 10 partite segnando 5 reti.\nNel 1942 fu acquistato dal Foggia, col quale disput\u00f2 ancora un campionato di Serie C, scendendo in campo 19 volte e segnando 7 gol.\nDisput\u00f2 il campionato di guerra nuovamente al Modena, con 3 gol in 7 partite.\nLa morte.\nZironi fu un partigiano, e mor\u00ec fucilato dai tedeschi nell'eccidio di Manno durante la Seconda guerra mondiale, il 7 ottobre 1944, insieme ad altri undici partigiani, dieci dei quali provenienti da Sassuolo."}
{"id": "3634224", "revid": "43016788", "url": "https://it.wikipedia.org/wiki?curid=3634224", "title": "Colpo d'occhio - l'apparenza inganna", "text": ""}
{"id": "3634227", "revid": "211373", "url": "https://it.wikipedia.org/wiki?curid=3634227", "title": "Francis Cheetham", "text": "Biografia.\nCheetham frequent\u00f2 la King Edward VII School a Sheffield, prima di conseguire la laurea in lingua spagnola presso l'Universit\u00e0 di Sheffield nel 1949. Dopo aver prestato opera nel National Service lavor\u00f2 come insegnante a Sheffield e fece da volontario presso il locale museo.\nDopo aver lavorato per il Derby Museums Education Service si trasfer\u00ec al Bolton Museum come assistente nel 1957. Nel 1960 pass\u00f2 al Nottingham Castle Museum come art director e vice curatore e nel 1963 divenne direttore dei Norwich Museums.\nIl suo interesse personale era orientato agli alabastri medievale inglese, sulla base di suoi primi studi con la collezione del museo di Nottingham. Dopo il pensionamento ha pubblicato nel 2003 quello che oggi \u00e8 il lavoro pi\u00f9 importante sulla collezione di alabastri nel Victoria and Albert Museum.\nIl suo lavoro sull'alabastro di Nottingham fu pubblicata nel 2005."}
{"id": "3634228", "revid": "1442080", "url": "https://it.wikipedia.org/wiki?curid=3634228", "title": "Columbus Open 1983 - Doppio", "text": "Il doppio del torneo di tennis Columbus Open 1983, facente parte della categoria Grand Prix, ha avuto come vincitori Scott Davis e Brian Teacher che hanno battuto in finale Vijay Amritraj e John Fitzgerald 6\u20131, 4\u20136, 7\u20136."}
{"id": "3634231", "revid": "726373", "url": "https://it.wikipedia.org/wiki?curid=3634231", "title": "Creature of Destruction", "text": "Creature of Destruction \u00e8 un film horror per la televisione statunitense del 1967 diretto da Larry Buchanan. \u00c8 il remake a colori del film del 1956 \"The She-Creature\".\nTrama.\nIl dottor John Basso, un ipnotizzatore che organizza spettacoli per intrattenere il pubblico, inizia a prevedere una serie di misteriosi omicidi commessi da una orribile creatura marina preistorica, rivelatasi poi una sirena mutaforma. Tuttavia, la causa dei delitti \u00e8 la sua assistente Doreena che, sotto ipnosi, fa tornare in vita il mostro marino che il dottore riesce poi a manipolare facendogli commettere i crimini.\nDistribuzione.\nIl film fu distribuito dalla American International Television in \"syndication\" nel 1967. \u00c8 stato poi distribuito in VHS dalla Something Weird Video e in DVD nel 2007 dalla Retromedia Entertainment.\nLa pellicola \u00e8 entrata nel pubblico dominio negli Stati Uniti.\nProduzione.\nIl film \u00e8 stato prodotto dalla Azalea Pictures e girato a Tanglewood Lodge, Lake Texoma, Texas, Stati Uniti. Causa il basso budget, il film rivela diversi macroscopici difetti di regia (come scene girate al buio dove difficilmente si riesce a capire cosa succede) e negli effetti speciali (in particolare in quelli riguardanti il mostro che assume sembianze a tratti ilari, ai limiti del trash) distanziandosi in maniera evidente dai tratti del film originale del 1956, \"The She-Creature\"."}
{"id": "3634236", "revid": "56620", "url": "https://it.wikipedia.org/wiki?curid=3634236", "title": "Norma Blum", "text": "Biografia.\nI suoi genitori, austriaci di nascita, si stabilirono in Brasile poco prima della seconda guerra mondiale. Il padre Robert, professore di inglese, fu scritturato da Tv Tupi nel 1951 per la conduzione di un programma in cui appunto veniva insegnata quella lingua: ad affiancarlo c'era la piccola Norma, che cos\u00ec esord\u00ec sul piccolo schermo.\nNorma Blum ha interpretato ruoli nelle prime telenovelas distribuite in Italia come Malvina in \"La schiava Isaura\" e la perfida Frau Herta in \"Ciranda de pedra\". Donna in possesso di una cultura vastissima (includente non solo conoscenze umanistiche ma anche filosofia della matematica, creativit\u00e0 e multimedia, dinamiche di gruppo, naturopatia, teoria dei sistemi, logica e programmazione neurolinguistica), nella sua lunga carriera teatrale si \u00e8 distinta, in particolare, nell'interpretazione dell\"'Elettra\" di Sofocle."}
{"id": "3634237", "revid": "200568", "url": "https://it.wikipedia.org/wiki?curid=3634237", "title": "Cloruro di metilformiato", "text": ""}
{"id": "3634239", "revid": "200568", "url": "https://it.wikipedia.org/wiki?curid=3634239", "title": "Metilcloro carbonato", "text": ""}
{"id": "3634241", "revid": "200568", "url": "https://it.wikipedia.org/wiki?curid=3634241", "title": "Metossicarbonil cloruro", "text": ""}
{"id": "3634242", "revid": "287204", "url": "https://it.wikipedia.org/wiki?curid=3634242", "title": "UEFA Europa League 2011-2012 (fase a gironi)", "text": "Questa voce raccoglie un approfondimento sulle gare della fase a gironi dell'edizione 2011-2012 della UEFA Europa League."}
{"id": "3634247", "revid": "422900", "url": "https://it.wikipedia.org/wiki?curid=3634247", "title": "Segunda Divisi\u00f3n spagnola 1983-1984", "text": ""}
{"id": "3634248", "revid": "1452073", "url": "https://it.wikipedia.org/wiki?curid=3634248", "title": "Duergar", "text": ""}
{"id": "3634249", "revid": "1442080", "url": "https://it.wikipedia.org/wiki?curid=3634249", "title": "Stowe Open 1983 - Doppio", "text": "Il doppio del torneo di tennis Stowe Open 1983, facente parte della categoria Grand Prix, ha avuto come vincitori Brad Drewett e Kim Warwick che hanno battuto in finale Fritz Buehning e Tom Gullikson4\u20136, 7\u20135, 6\u20132."}
{"id": "3634256", "revid": "124637808", "url": "https://it.wikipedia.org/wiki?curid=3634256", "title": "Ciranda de pedra", "text": "Ciranda de pedra (in Italia conosciuta anche con il titolo italiano La fontana di pietra) \u00e8 una telenovela brasiliana prodotta da TV Globo e mandata in onda dal 18 maggio al 14 novembre 1981. \u00c8 stata sceneggiata da Teixeira Filho, che ha adattato il romanzo di Lygia Fagundes Telles, e diretta da Wolf Maya e Reinaldo Boury.\nTrama.\nSiamo a San Paolo, all'indomani della Seconda Guerra Mondiale: Laura e Nat\u00e9rcio Prado sono una coppia male assortita, lui patriarca tradizionalista, lei moderna e appassionata d'arte. I due, che vivono prevalentemente in una grande villa nei dintorni della metropoli, hanno tre figlie: Ottavia, Bruna e Virginia. Dopo una serie di crisi di nervi, Laura viene rinchiusa per qualche tempo in una clinica psichiatrica; una volta dimessa, si separer\u00e0 dal marito. In seguito Laura va a vivere con Virginia nel popolare quartiere di Villa Mariana insieme al suo medico Daniel, da sempre innamorato di lei e che si scoprir\u00e0 essere il vero padre di Virginia. Bruna e Ottavia rimangono nella casa paterna con Nat\u00e9rcio e con Frau Herta, governante di casa Prado. Virginia, divenuta maggiorenne, decide di tornare a vivere con il padre, ma la convivenza \u00e8 alquanto difficile, a causa dell'ostilit\u00e0 di Bruna e di Frau Herta. La ragazza trova conforto tra le braccia del suo amico d'infanzia, ma in seguito si innamora di Eduardo, l'ex vicino di casa a Villa Mariana, che la ama da sempre.\nDistribuzione.\nLa telenovela fu esportata in circa 40 Paesi, tra cui Cina, Stati Uniti d'America, Francia (col titolo trasformato in \"Virginia\"), Marocco e Svizzera. In Italia \u00e8 andata in onda per la prima volta su Rete 4 a partire dal 22 novembre 1982. La stessa rete l'ha replicata nel corso del 1985 con il titolo di \"La fontana di pietra\".\nSigla.\nLa sigla di apertura originaria era il brano \"C\u00e9u Cor-de-Rosa\", scritta da Victor Herbert, Al Dubin e Haroldo Barbosa ed eseguita da Quarteto em Cy. In Italia, invece, si opt\u00f2 per \"Fumo negli occhi\", versione italiana di \"Smoke Gets in Your Eyes\", eseguita da Gianni Morandi.\nColonna sonora.\nLa colonna sonora pubblicata sul territorio nazionale comprendeva brani di famosi artisti brasiliani come Sandra de S\u00e1 (\"Mona Lisa\"), Antonio Marcos (\"Eu Vou Ter Sempre Voc\u00ea\"), Gal Costa (\"Dez Anos\"), Maria Creuza (\"Frenesi\"), Jo\u00e3o Gilberto (\"The Trolley Song\"), oltre alla sigla d'apertura.\nColonna sonora italiana.\nAnche in Italia fu pubblicata una colonna sonora distribuita su vinile e musicassetta dalla RCA Italiana, come era gi\u00e0 successo per \"Dancin' Days\".\nRemake.\nNel 2008, Rede Globo ha prodotto e trasmesso un remake di \"Ciranda de pedra\", scritto da Alcides Nogueira. Composta di 131 episodi, la telenovela - inedita in lingua italiana - \u00e8 andata in onda dal 5 maggio al 3 ottobre. Nella nuova versione, il ruolo di Virginia Prado \u00e8 stato ricoperto da Tammy Di Calafiori"}
{"id": "3634258", "revid": "5165", "url": "https://it.wikipedia.org/wiki?curid=3634258", "title": "Ebenezer Howard", "text": "Biografia.\nHoward, mosso dalle idee dei connazionali John Ruskin e William Morris, affront\u00f2 alla fine del XIX secolo il problema del sovraffollamento delle citt\u00e0 e il conseguente spopolamento delle campagne a seguito della Rivoluzione industriale. \nIl suo saggio \"A Peaceful Path to Real Reform (1898)\" fu uno dei pi\u00f9 importanti testi della fine del XIX secolo sulla teorizzazione di citt\u00e0 utopiche. \nNella sua opera descrive l'idea di Garden City o citt\u00e0-giardino, un agglomerato urbano di dimensioni precise capace di distribuire in modo organizzato ed equilibrato la popolazione nelle campagne, consentendo un uso pi\u00f9 razionale del territorio. La Garden City doveva essere costituita da un parco centrale attorno al quale si sarebbero sviluppate le aree residenziali a bassa densit\u00e0 servite da ampi viali puliti e una cinta ferroviaria che chiudeva l'intera citt\u00e0. Howard non considera l'aspetto storico o formale della nuova citt\u00e0 industriale, ma si concentra su aspetti puramente sociali ed economici. Nel suo saggio descrisse con rigore scientifico le quantit\u00e0 di terreno, unit\u00e0 abitative, tipologie di insediamenti produttivi e quant'altro potesse servire alla costituzione corretta di una Garden City, arriv\u00f2 addirittura a citare in maniera del tutto innovativa, considerata l'epoca, il tema dello smaltimento dei rifiuti.\nLe teorie di Howard non trovarono molti riscontri pratici, tra questi il pi\u00f9 importante resta per\u00f2 il caso di Letchworth Garden City fondata nel 1903 e le sue idee furono un importante riferimento per lo sviluppo delle Siedlung viennesi nei primi del 1900.\n\u00c8 stato anche un importante esperantista."}
{"id": "3634262", "revid": "729019", "url": "https://it.wikipedia.org/wiki?curid=3634262", "title": "Pernach", "text": "Il pernach (\u041f\u0435\u0440\u043d\u0430\u0301\u0447 in lingua russa, \u041f\u0456\u0440\u043d\u0430\u0301\u0447 in lingua ucraina, \"piernacz\" in lingua polacca) fu il primo tipo di mazza ferrata con testa a flange (\"mazza flangiata\") sviluppato in Europa dagli armaioli russi di Kiev. Il nome deriva appunto dal vocabolo russo \"\u043f\u0435\u0440\u043e\" (italianizzazione \"pero\"), \"penna\".\nAmpiamente utilizzato dai condottieri (\"voivoda\") russi, ucraini, cosacchi e polacchi, il \"pernach\" fu l'archetipo da cui svilupparono la successiva mazza d'arme europea, la bulava (mazza-scettro dei comandante in capo polacco-lituano o cosacco) ed il suo equivalente occidentale, il bastone di comando.\nStoria.\nI russi di Kiev appresero l'uso della mazza ferrata, bardoukion o matzoukion, dai frequenti contatti con le truppe dell'Impero bizantino (v. Guerre russo-bizantine) e con le popolazioni nomadi della steppa. Rispetto ai catafratti bizantini e sasanidi, la cavalleria russa super\u00f2 il vecchio modello della mazza lignea con testa in metallo \"semplice\" sviluppando la testa \"a flange\".\nCostruzione.\nIl \"pernach\" si compone di:"}
{"id": "3634265", "revid": "1442080", "url": "https://it.wikipedia.org/wiki?curid=3634265", "title": "Campionati Internazionali di Sicilia 1983 - Doppio", "text": "Il doppio del torneo di tennis Campionati Internazionali di Sicilia 1983, facente parte della categoria Grand Prix, ha avuto come vincitori Pablo Arraya e Jos\u00e9 Luis Clerc che hanno battuto in finale Tian Viljoen e Danie Visser 1-6, 6-4, 6-4."}
{"id": "3634270", "revid": "130040", "url": "https://it.wikipedia.org/wiki?curid=3634270", "title": "Teodobaldo", "text": ""}
{"id": "3634271", "revid": "1833487", "url": "https://it.wikipedia.org/wiki?curid=3634271", "title": "Edson Celulari", "text": "Carriera.\nIn Italia \u00e8 noto per essere apparso in alcune telenovele: nel 1981 ha fatto parte del cast di \"Ciranda de pedra\" (interpretando il cattivissimo Sergio) e di \"Piume e paillettes\" (nel ruolo di Kurlan). Nel 1998 \u00e8 stato nel cast di \"Torre di Babele\". Nel 2000 \u00e8 apparso in \"Vento di passione\" e in \"Pagine di vita\". Nel 2013 ha lavorato in \"Guerra dos sexos\" e nel 2014 in \"Alto Astral\".\nNel 2016 gli \u00e8 stato diagnosticato un linfoma."}
{"id": "3634272", "revid": "1494169", "url": "https://it.wikipedia.org/wiki?curid=3634272", "title": "Cupa Rom\u00e2niei 1947-1948", "text": "La Cupa Rom\u00e2niei 1947-48 \u00e8 stata l'undicesima edizione della coppa nazionale, la prima dopo la pausa a causa della seconda guerra mondiale, disputata tra il 16 marzo e il 15 agosto 1948 e conclusa con la vittoria dell'ITA Arad, al suo primo titolo.\nSedicesimi di finale.\nGli incontri si sono disputati tra il 16 e il 24 marzo 1948.\nOttavi di finale.\nGli incontri si sono disputati il 21 aprile.\nQuarti di finale.\nGli incontri si sono disputati tra il 30 maggio e il 27 giugno 1948\nSemifinali.\nGli incontri si sono disputati l'8 agosto 1948.\nFinale.\nLa finale venne disputata il 15 agosto 1948 a Bucarest. Il CFR Timi\u0219oara, in vantaggio di due gol dopo otto minuti, subisce la rimonta e il sorpasso da parte della compagine di Arad che a 8 minuti dalla fine segna il definitivo 3-2"}
{"id": "3634273", "revid": "124808", "url": "https://it.wikipedia.org/wiki?curid=3634273", "title": "Lisey's Story", "text": ""}
{"id": "3634274", "revid": "339392", "url": "https://it.wikipedia.org/wiki?curid=3634274", "title": "ITA Arad", "text": ""}
{"id": "3634277", "revid": "124808", "url": "https://it.wikipedia.org/wiki?curid=3634277", "title": "Black House", "text": ""}
{"id": "3634280", "revid": "287204", "url": "https://it.wikipedia.org/wiki?curid=3634280", "title": "ATP Bordeaux 1983 - Doppio", "text": "Il doppio del torneo di tennis ATP Bordeaux 1983, facente parte della categoria Grand Prix, ha avuto come vincitori Stefan Simonsson e Magnus Tideman che hanno battuto in finale Juan Carlos Yunis e Francisco Yunis 6-4, 6-2."}
{"id": "3634282", "revid": "1310927", "url": "https://it.wikipedia.org/wiki?curid=3634282", "title": "Segunda Divisi\u00f3n B 1983-1984", "text": "L'edizione 1983-84 della Segunda Divisi\u00f3n B fu il settimo campionato di calcio spagnolo di terza divisione ad avere questa denominazione. Il campionato vide la partecipazione di 40 squadre raggruppate in due gruppi. Le prime due di ogni gruppo furono promosse in Segunda Divisi\u00f3n mentre le ultime tre furono retrocesse in Tercera Divisi\u00f3n."}
{"id": "3634283", "revid": "1305772", "url": "https://it.wikipedia.org/wiki?curid=3634283", "title": "The Talisman", "text": ""}
{"id": "3634284", "revid": "287204", "url": "https://it.wikipedia.org/wiki?curid=3634284", "title": "Cergy-Pontoise", "text": "Cergy-Pontoise \u00e8 un nuovo agglomerato urbano situato in Francia, nel dipartimento della Val-d'Oise a nord-ovest di Parigi, sul fiume Oise. La citt\u00e0 deve il suo nome ai due principali comuni che la compongono, Pontoise e Cergy.\nSecondo il censimento del 2003, l'agglomerato ha una popolazione di 183.430 abitanti ed occupa una superficie di 7.774 Ha, con una densit\u00e0 di 2.360 abitanti per Km\u00b2.\nLa citt\u00e0 \u00e8 sede l'Universit\u00e0 Cergy-Pontoise.\nStoria.\nLa creazione dell'agglomerato fu decisa negli anni sessanta, quando per controllare il rapido sviluppo di Parigi si decise di creare diverse nuove citt\u00e0 attorno alla capitale. A nord di Parigi la scelta cadde sulla zona intorno a Pontoise. Si decise che le vecchie citt\u00e0 si sarebbero integrate in un agglomerato pi\u00f9 grande, il cui centro sarebbe stato Cergy, che allora era poco pi\u00f9 di un villaggio.\nDal 1965 cominci\u00f2 la creazione del nuovo agglomerato urbano, che venne articolata in pi\u00f9 fasi. l'11 agosto 1972 vi fu la creazione ufficiale della nuova citt\u00e0 di Cergy-Pontoise, che comprendeva 15 comuni. Nel 1984 quattro comuni lasciarono la struttura, a cui nel 2004 si aggiunse un 12\u00ba comune.\nNel 2005 l'agglomerato di Cergy-Pontoise era composto dai seguenti 12 comuni:\nCollegamenti esterni.\nSito di Cergy-Pontoise"}
{"id": "3634285", "revid": "47767", "url": "https://it.wikipedia.org/wiki?curid=3634285", "title": "Segunda Divisi\u00f3n B spagnola 1983-1984", "text": ""}
{"id": "3634287", "revid": "1393243", "url": "https://it.wikipedia.org/wiki?curid=3634287", "title": "Moradin", "text": "Moradin \u00e8 una divinit\u00e0 immaginaria del gioco di ruolo fantasy \"Dungeons &amp; Dragons\". Moradin ha creato i primi nani forgiandoli dal metallo e dalle gemme e ha soffiato per dare loro un'anima. Il suo simbolo sono un'incudine e un martello e i suoi seguaci sono i nani e i lavoratori del metallo.\nAspetto.\nMoradin si presenta come un nano dal fisico possente e dall'ampio torace, braccia muscolose e ampie spalle. Ha capelli e barba nero scuri e fluenti e indossa sempre un'armatura completa; ha uno scudo legato dietro le spalle mentre nella mano regge sempre un martello da guerra.\nDogma.\nMoradin protegge i nani e i princ\u00ecpi come quelli della legge e del bene. Moradin non tollera il male tra i nani e proprio per questo fu costretto a cacciare i duergar che avrebbero portato solo caos e disordine. I suoi insegnamenti riguardano soprattutto la lealt\u00e0 al clan e al suo capo e fronteggiare con fare stoico tutte le avversit\u00e0 che possono minare le fondamenta della cultura nanica.\nClero.\nI chierici di Moradin sono deputati a far progredire la razza dei nani in tutti i percorsi della vita. Infatti compiono un gran numero di cerimonie, dai matrimoni alle incoronazioni dei monarchi, educano i pi\u00f9 giovani, aiutano a progettare sistemi di difesa e esortano e supportano le spedizioni che mirano ad insediare nuovi luoghi. Inoltre, custodiscono gli archivi storici dove sono contenute tutte le storie riguardanti la loro nascita e il clan al quale appartengono.\nI Templi.\nI templi sono semplici ma tutti contengono il simbolo dell'incudine e del martello e l'incudine a volte funge da altare. Nei templi c'\u00e8 anche una forgia che i chierici tengono perennemente accesa.\nAvatar.\nNon sempre gli avatar somigliano a Moradin perch\u00e9 a volte essi viaggiano sotto forma di elementali della terra o di qualche sottorazza nanica. Il loro compito \u00e8 quello di vegliare sulle popolazioni naniche e sui loro clan e di tenere protetti questi ultimi dalle insidie di Gruumsh o di altri popoli nemici.\nBibliografia.\nRich Redman, Skip Williams e James Wyatt. Dei e semidei. Renton, WA: Wizards of the Coast, 2002."}
{"id": "3634288", "revid": "339392", "url": "https://it.wikipedia.org/wiki?curid=3634288", "title": "Associazione Sportiva Liberty Monopoli", "text": ""}
{"id": "3634292", "revid": "713168", "url": "https://it.wikipedia.org/wiki?curid=3634292", "title": "Pietre runiche di Simris", "text": "Le pietre runiche di Simris sono due pietre runiche dell'XI secolo situate nella canonica di Simris, nei pressi di Simrishamn, in Scania sud-orientale, Svezia. Furono scoperte nelle mura di una chiesa nel 1716, durante i lavori di restauro. Nonostante il territorio fosse in quel tempo danese, furono scolpite con lo stile svedese dell'Uppland. Una delle pietre \u00e8 importante per essere uno dei pi\u00f9 antichi documenti nativi della Scandinavia che citano la Svezia.\nDR 344.\nQuesta pietra viene datata alla seconda met\u00e0 dell'XI secolo, ed \u00e8 scolpita in stile Pr4, noto anche come stile di Urnes, e contiene un disegno che usa un serpente con la testa disegnata di lato. In base allo stile, alla linguistica ed alla scelta delle rune da usare, \u00e8 stata per molto tempo considerata l'opera di un maetro runico svedese. \u00c8 fatta di arenaria ed \u00e8 alta 1,7 metri. Questa pietra fu eretta da Bj\u00f4rngeirr in memoria di un fratello chiamato Hrafn (\"Corvo\") che serv\u00ec un signore di nome Gunnulfr in Svezia. Questa pietra, assieme alla S\u00f6 Fv1948;289 ed alla DR 216, \u00e8 una delle prime pietre native scandinave che citano la Svezia.\nDR 345.\nQuesta pietra \u00e8 datata alla prima met\u00e0 dell'XI secolo ed \u00e8 in stile Fp. Contiene testo ed un serpente la cui testa si vede dall'alto. \u00c8 fatta in arenaria ed \u00e8 alta 1,5 metri. Similmente alla DR 344, l'iscrizione runica \u00e8 stata per lungo tempo considerata opera di uno svedese. Si crede che renda onore ad uno dei guerrieri di Canuto il Grande. Canuto fu re di Danimarca dal 1018 al 1035. I due altri nomi citati nel testo, Sigreifr e Forkunnr, sono nomi comuni in Svezia ma non in Danimarca durante il Medioevo, il che enfatizza l'influenza svedese."}
{"id": "3634299", "revid": "1442080", "url": "https://it.wikipedia.org/wiki?curid=3634299", "title": "Geneva Open 1983 - Doppio", "text": "Il doppio del torneo di tennis Geneva Open 1983, facente parte della categoria Grand Prix, ha avuto come vincitori Stanislav Birner e Blaine Willenborg che hanno battuto in finale Joakim Nystr\u00f6m e Mats Wilander 6\u20131, 2\u20136, 6\u20133."}
{"id": "3634305", "revid": "1442080", "url": "https://it.wikipedia.org/wiki?curid=3634305", "title": "Pacific Coast Championships 1983 - Doppio", "text": "Il doppio del torneo di tennis Pacific Coast Championships 1983, facente parte della categoria Grand Prix, ha avuto come vincitori Peter Fleming e John McEnroe che hanno battuto in finale Ivan Lendl e Vincent Van Patten 6-1, 6-2."}
{"id": "3634307", "revid": "61051", "url": "https://it.wikipedia.org/wiki?curid=3634307", "title": "Aeroporto Alfonso Bonilla Aragon", "text": ""}
{"id": "3634310", "revid": "339392", "url": "https://it.wikipedia.org/wiki?curid=3634310", "title": "CSCA Bucarest", "text": ""}
{"id": "3634311", "revid": "72396", "url": "https://it.wikipedia.org/wiki?curid=3634311", "title": "Gazmend Oketa", "text": "Tra il 22 marzo 2008 ed il 17 settembre 2009 \u00e8 stato ministro della difesa del governo albanese. \u00c8 stato eletto al Parlamento albanese per il Partito Democratico d'Albania (PD) ed \u00e8 il vicepresidente del partito nella sezione di Durazzo.\nNel 2012 ha fondato un nuovo partito, denominato Nuovo Spirito Democratico."}
{"id": "3634312", "revid": "834", "url": "https://it.wikipedia.org/wiki?curid=3634312", "title": "Aeroporto Internazionale Allama Iqbal / Air Base", "text": ""}
{"id": "3634314", "revid": "205197", "url": "https://it.wikipedia.org/wiki?curid=3634314", "title": "CSU Cluj", "text": ""}
{"id": "3634315", "revid": "104458", "url": "https://it.wikipedia.org/wiki?curid=3634315", "title": "Snowboardcross", "text": ""}
{"id": "3634318", "revid": "1442080", "url": "https://it.wikipedia.org/wiki?curid=3634318", "title": "Hawaiian Open 1983 - Doppio", "text": "Il doppio del torneo di tennis Hawaiian Open 1983, facente parte della categoria Grand Prix, ha avuto come vincitori Tony Giammalva e Steve Meister che hanno battuto in finale Mike Bauer e Scott Davis 6\u20133, 5\u20137, 6\u20134."}
{"id": "3634324", "revid": "834", "url": "https://it.wikipedia.org/wiki?curid=3634324", "title": "Guam Anderson AFB", "text": ""}
{"id": "3634325", "revid": "1442080", "url": "https://it.wikipedia.org/wiki?curid=3634325", "title": "GWA Tennis Classic 1983 - Doppio", "text": "Il doppio del torneo di tennis GWA Tennis Classic 1983, facente parte della categoria Grand Prix, ha avuto come vincitori Pat Cash e Paul McNamee che hanno battuto in finale Mark Edmondson e Kim Warwick 7-6, 7-6."}
{"id": "3634326", "revid": "400694", "url": "https://it.wikipedia.org/wiki?curid=3634326", "title": "Circondario di Napoli", "text": "Il circondario di Napoli era uno dei circondari in cui era suddivisa l'omonima provincia.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Napoli fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista.\nSuddivisione in mandamenti.\nElenco dei mandamenti e dei relativi comuni:\nMandamenti del comune di Napoli\nAltri mandamenti"}
{"id": "3634328", "revid": "256896", "url": "https://it.wikipedia.org/wiki?curid=3634328", "title": "Nouveaux philosophes", "text": ""}
{"id": "3634334", "revid": "1442080", "url": "https://it.wikipedia.org/wiki?curid=3634334", "title": "Davidoff Swiss Indoors 1983 - Doppio", "text": "Il doppio del torneo di tennis Davidoff Swiss Indoors 1983, facente parte della categoria Grand Prix, ha avuto come vincitori Pavel Slo\u017eil e Tom\u00e1\u0161 \u0160m\u00edd che hanno battuto in finale Stefan Edberg e Florin Seg\u0103rceanu 6-1, 3-6, 7-6"}
{"id": "3634336", "revid": "196390", "url": "https://it.wikipedia.org/wiki?curid=3634336", "title": "Aeroporto Ataturk-Celebi Hava Ataturk / Yesilkov International", "text": ""}
{"id": "3634344", "revid": "1393243", "url": "https://it.wikipedia.org/wiki?curid=3634344", "title": "Wee Jas", "text": "Wee Jas \u00e8 una divinit\u00e0 immaginaria del gioco di ruolo fantasy \"Dungeons &amp; Dragons\". Wee Jas \u00e8 la divinit\u00e0 della morte e della magia e ha la forma di una donna dall'aspetto affascinante e incantevole, dai capelli rossi e vestita di una veste elegante con indosso gioielli a forma di teschio. Anche il suo simbolo \u00e8 un teschio, solo che \u00e8 di colore rosso ed \u00e8 avvolto dalle fiamme. I suoi seguaci sono negromanti e maghi. Essendo dea della magia rispetta Boccob ma i due non sono alleati.\nDogma.\nCome dea della magia, Wee Jas insegna ai suoi seguaci che la comprensione delle cose si pu\u00f2 ottenere solo attraverso l'uso della magia. Con lo studio della magia, secondo la dea, si ottengono rispetto, sicurezza, ordine e persino il controllo sul destino. Esorta a portare rispetto verso i maghi che sono vissuti prima poich\u00e9 attraverso loro adesso \u00e8 possibile la conoscenza di antichi incantesimi e ammonisce coloro i quali temono la morte dicendo che essa \u00e8 inevitabile e promettendo che la loro memoria sar\u00e0 ricordata cos\u00ec come \u00e8 stato per quelli venuti prima.\nClero e templi.\nQuello di Wee Jas \u00e8 un clero dall'aspetto gerarchico dove regnano la disciplina e l'obbedienza nei confronti dei superiori. I chierici pi\u00f9 importanti sono capaci di creare oggetti magici e di investigare sulle pi\u00f9 oscure curiosit\u00e0 magiche. Inoltre celebrano anche funerali. Tra questi \u00e8 rilevante anche la presenza di necromanti oltre che di maghi o stregoni. \nI templi dedicati sono pochi e sorgono nei pressi di antichi cimiteri o perdute catacombe. In questi templi si trovano vaste biblioteche contenenti pergamene e oggetti magici appartenenti ai pi\u00f9 grandi maghi del passato.\nAvatar.\nGli avatar di Wee Jas hanno le sembianze di donne bellissime e vengono inviati per partecipare ai riti funebri di maghi famosi o per visitare luoghi teatro di morti di massa.\nBibliografia.\nRich Redman, Skip Williams e James Wyatt. Dei e semidei. Renton, WA: Wizards of the Coast, 2002.ssa."}
{"id": "3634354", "revid": "1442080", "url": "https://it.wikipedia.org/wiki?curid=3634354", "title": "Tel Aviv Open 1983 - Doppio", "text": "Il doppio del torneo di tennis Tel Aviv Open 1983, facente parte della categoria Grand Prix, ha avuto come vincitori Colin Dowdeswell e Zolt\u00e1n Kuh\u00e1rszky che hanno battuto in finale Peter Elter e Peter Feigl 6\u20134, 7\u20135."}
{"id": "3634355", "revid": "834", "url": "https://it.wikipedia.org/wiki?curid=3634355", "title": "Aeroporto Chaklala International", "text": ""}
{"id": "3634358", "revid": "2184761", "url": "https://it.wikipedia.org/wiki?curid=3634358", "title": "Nicola Di Bari (cantante)", "text": "\u00c8 il quarto cantante che ha vinto il Festival di Sanremo per due edizioni consecutive, nel 1971 (con \"Il cuore \u00e8 uno zingaro)\" e nel 1972 (con \"I giorni dell'arcobaleno)\", vincendo anche \"Canzonissima\" nel 1971. \u00c8 inoltre uno dei cantanti italiani pi\u00f9 noti all'estero, in particolare in America Latina.\nAlcuni suoi brani sono diventati degli \"evergreen\" della musica italiana, al punto di essere stati reincisi in anni successivi da altri artisti: ad esempio \"Chitarra suona pi\u00f9 piano\", incisa da Mina nell'album \"Uiallalla\", o \"La prima cosa bella\", interpretata da Malika Ayane per la colonna sonora dell'omonimo film.\nNelle sue canzoni si ritrova spesso il tema dell'emigrazione e il sentimento di grande attaccamento alla terra natia e alla vita rurale, con richiami alla campagna e ai suoi colori.\n\u00c8 padre dell'attrice teatrale Arianna Scommegna.\nBiografia.\nGli inizi.\nMichele Scommegna \u00e8 nato ottavo (e ultimo maschio) di dieci fratelli a Zapponeta, allora frazione del comune di Manfredonia, citt\u00e0 nella quale da ragazzo frequenta le scuole superiori, dopo che suo padre lo iscrisse agli studi classici. Cresce nelle campagne pugliesi (il padre, Matteo Scommegna, \u00e8 un agricoltore, la madre una cardatrice), lascia la Puglia per trasferirsi a Milano in cerca di affermazione come cantante; nei primi anni di permanenza nel capoluogo lombardo lavora per alcune case discografiche.\nDopo averlo sentito cantare, alcuni colleghi lo spingono a intraprendere la carriera musicale, e cos\u00ec Michele, scelto il nome d'arte di \"Nicola Di Bari\" (in onore al santo, a cui \u00e8 devoto), partecipa nel 1961 a un concorso di canzoni nuove con un suo brano, \"Piano... pianino...\", e lo vince: comincia cos\u00ec a esibirsi in alcuni locali di Milano, pur continuando a lavorare di giorno.\nUna sera lo ascolta il maestro Ezio Leoni, che rimane colpito dalla sua voce e lo presenta a Walter Guertler, il quale decide di proporgli un contratto per la sua casa discografica, la Jolly, e di assumerlo come magazziniere per consentirgli di avere pi\u00f9 libert\u00e0 per la sua attivit\u00e0 musicale; la prima incisione per\u00f2, \"Piano... pianino...\", passa inosservata. Nicola continua a tenere serate, alcune delle quali in Svizzera.\nI primi successi.\nNel 1964 partecipa al Cantagiro con \"Amore ritorna a casa\", riscuotendo un discreto successo; nel medesimo periodo c'\u00e8 spazio anche per una \"cover\" di Burt Bacharach, \"Ti tendo le braccia\" (\"Reach Out for Me\"). L'anno successivo si presenta al Festival di Sanremo con \"Amici miei\" (in coppia con Gene Pitney) e al Cantagiro con \"Pianger\u00f2\".\nTorna al Festival anche nel 1966 con \"Lei mi aspetta\", e nuovamente al Cantagiro con \"Tremila tamburi\", e ancora, per la quarta volta consecutiva, a Sanremo nel 1967 con \"Guardati alle spalle\", in coppia con Gene Pitney.\nIn questi anni alla Jolly conosce e diventa amico di Luigi Tenco, e anni dopo dedicher\u00e0 un intero LP alle canzoni del cantautore.\nQuesti primi successi lo rendono un nome noto, per cui alla fine del 1967 viene messo sotto contratto dalla RCA, che gli fa incidere una serie di \"cover\": \"Se mai ti parlassero di me\", versione italiana di \"Smile\" scritta da Charlie Chaplin per \"Luci della ribalta\"; \"Il mondo \u00e8 grigio il mondo \u00e8 blu\", versione italiana di una canzone di \u00c9ric Charden, che verr\u00e0 citata anni dopo da Franco Battiato nella sua celebre \"Cuccurucuc\u00f9\", e \"Eternamente\", ancora dal film \"Luci della ribalta\"; manca per\u00f2 ancora una grande affermazione, che si avr\u00e0 nei primi anni del decennio successivo.\nIl 21 dicembre si sposa con Agnese Girardello, a cui dedicher\u00e0 qualche anno dopo la canzone \"Agnese\".\nGli anni settanta.\nLa svolta si ha nel 1970: Gianni Morandi dovrebbe portare al Festival di Sanremo la canzone \"La prima cosa bella\", canzone con la musica scritta da Nicola Di Bari e il testo da Mogol, ma il bolognese rinuncia poco prima del festival e la RCA sceglie il cantautore foggiano, da affiancare ai Ricchi e Poveri. La canzone viene classificata seconda e si rivela un grande successo, dando grande notoriet\u00e0 a Nicola Di Bari.\nSi tratta di uno dei pezzi pi\u00f9 melodici e orecchiabili della musica italiana del periodo, che tuttavia offriva grande qualit\u00e0: a Sanremo Nicola fu preceduto da Celentano con \"Chi non lavora non fa l'amore\", seguito al terzo posto da Sergio Endrigo e Iva Zanicchi con \"L'arca di No\u00e8\", al quarto posto da \"Eternit\u00e0\" dei Camaleonti e Ornella Vanoni e al quinto da un'altra canzone storica, \"La spada nel cuore\", scritta da Mogol e Carlo Donida per Patty Pravo e Little Tony.\nSull'etichetta del disco vi \u00e8 riportata l'indicazione \"produzione Numero Uno\", che \u00e8 la casa discografica di Lucio Battisti: infatti Battisti, ascoltata la canzone di Nicola, si offr\u00ec di registrare il provino, e suon\u00f2 quindi la chitarra, facendosi accompagnare da Franz Di Cioccio, Damiano Dattoli, Andrea Sacchi e Flavio Premoli, musicisti che collaboravano spesso alle registrazioni di Battisti.\nL'arrangiatore Gian Piero Reverberi decise di utilizzare questa base, in quanto gi\u00e0 ottima, aggiungendo l'orchestra d'archi arrangiata dallo stesso Reverberi.\nIl secondo posto di Sanremo non ferma Nicola Di Bari: in estate esce con un nuovo pezzo di grande successo, \"Vagabondo\", che conquista le classifiche anche in Sudamerica e in Spagna, e in autunno replica il successo dei 45 giri precedenti con \"Una ragazzina come te\" (\"cover\" di un brano di Bobby Darin con il testo italiano scritto da Giuseppe Lo Bianco).\nNicola Di Bari s'impone ancora al grande pubblico e vince il Festival di Sanremo nel 1971 con \"Il cuore \u00e8 uno zingaro\" in coppia con Nada, nello stesso anno vince anche \"Canzonissima\" con \"Chitarra suona pi\u00f9 piano\", battendo in extremis Massimo Ranieri; questa canzone fu scelta anche da Mina per il suo album \"Uiallalla\" nel 1989; il brano \u00e8 stato poi inciso con il titolo \"Guitarra Suena Mas Bajo (La Hora)\" anche dal gruppo musicale spagnolo Los Catinos. Il 1971 \u00e8 anche l'anno di un omaggio a Luigi Tenco, con l'album \"Nicola Di Bari canta Luigi Tenco\".\nDopo pochissimi mesi, nel 1972 trionfa ancora a Sanremo con \"I giorni dell'arcobaleno\", presentata anche allo Eurovision Song Contest di quell'anno, a Edimburgo: in tale occasione riscosse moltissimi applausi e lusinghieri giudizi dalla critica, guadagnando un onorevole sesto posto.\nIl 1973 \u00e8 l'anno di \"Paese\", che riscuote molto successo, non replicato dal 45 giri successivo, che sulle due facciate porta la firma di due giovani e ancora sconosciuti cantautori: \"Ad esempio... a me piace il Sud\" \u00e8 scritta da Rino Gaetano, mentre \"Ti fa bella l'amore\" \u00e8 scritta da Paolo Frescura.\nNel 1974 torna al Festival di Sanremo con minore successo (\"Il matto del villaggio\"), mentre nel 1975 escono i due ultimi singoli per la RCA \"Sai che bevo, sai che fumo\" e \"Beniamino\".\nIl cinema.\nNegli anni settanta l'attivit\u00e0 artistica di Nicola Di Bari ha interessato anche il cinema: ha partecipato al film poliziesco \"Torino nera\" del 1972, con la regia di Carlo Lizzani e a fianco di attori quali Bud Spencer.\nIn precedenza aveva recitato con altri due cantanti, Don Backy e Caterina Caselli, nel film \"L'immensit\u00e0 (La ragazza del Paip's)\" del 1967, diretto da Oscar De Fina e in \"La ragazza del prete\", del 1970, diretto da Domenico Paolella.\nNel 2010 \u00e8 uscito al cinema il film di Paolo Virz\u00ec dal titolo \"La prima cosa bella\", con il successo del cantante pugliese come colonna sonora. Nel film si ascolta sia la versione originale, sia una \"cover\" interpretata da Malika Ayane.\nNel 2020 ha una parte in \"Tolo Tolo\", il film campione d'incassi di Checco Zalone, in cui interpreta lo zio del protagonista, ansioso di incassare il risarcimento dello Stato per la sua morte presunta\nBiografia recente.\nGli anni successivi, con il cambio di casa discografica (dalla RCA alla Carosello Records), sono anni di vendite pi\u00f9 ridotte in Italia (con una piccola eccezione per \"La pi\u00f9 bella del mondo\" nel 1976), e di un conseguente rallentamento dell'attivit\u00e0, almeno nella penisola (dove, stranamente, \u00e8 anche ricordato poco nei programmi dedicati al \"revival\").\nContinua invece la carriera in Sud America, dove ha riscosso e continua a riscuotere un buon successo anche dopo il 1975: tuttora \u00e8 possibile ascoltare alla radio alcune delle sue pi\u00f9 famose canzoni degli anni settanta incise in spagnolo.\nHa composto anche alcune canzoni in questa lingua, la cui versione italiana non \u00e8 stata per\u00f2 pubblicata, come nel caso di \"El ultimo pensamiento\" (\"L'ultimo pensiero\"), cantata in italiano da Nicola Di Bari solo in un'apparizione televisiva.\nNicola Di Bari ha praticato anche la motonautica e nel settembre 1977, al debutto, \u00e8 stato protagonista di un incidente a Bellagio, nel corso del 7\u00ba Giro del Lario, quando il motore del suo motoscafo si \u00e8 incendiato, per fortuna senza conseguenze.\nNel 1986 incide in Italia l'ultimo album in vinile dal titolo \"Innamorarsi\" le cui tracce per\u00f2 saranno pi\u00f9 famose nelle versioni spagnole, come \"Rosa\" e \"Mare\". Nello stesso periodo ritorna a fare concerti in Italia con tiepido successo.\nNel 1990 propone a Sanremo il brano \"Occhi di donna\", ma viene scartato dalla commissione selezionatrice. A met\u00e0 anni novanta escono un paio di Cd con reincisioni dei suoi brani pi\u00f9 noti degli anni settanta.\nNei primi anni duemila riacquista maggiore notoriet\u00e0 grazie alla ripubblicazione in CD delle sue canzoni pi\u00f9 celebri, grazie alle \"cover\" di altri artisti e ai revival. Continua ad effettuare concerti in America Latina e pubblica un nuovo album in italiano: \"Un lungo viaggio d'amore\"\nNel 2010 ha ottenuto il premio \"Armando Gill\" alla carriera, premio consegnato a Grottolella in provincia di Avellino; nello stesso anno effettua un nuovo tour in America Latina.\nIl 27 aprile 2011 \u00e8 ospite di Barbara D'Urso a Pomeriggio 5. \u00c8 la sua prima apparizione in tv dopo tanti anni lontano dal mondo dello spettacolo italiano.\nIl 26 agosto 2013 riceve la cittadinanza onoraria del piccolo paese di San Pantaleo, in Sardegna.\nIl 13 febbraio 2014 esce \"La mia verit\u00e0\", album che contiene inediti e il riarrangiamento dei suoi successi.\nIl 28 ottobre 2020 il cantante viene ricoverato per un malore."}
{"id": "3634360", "revid": "1442080", "url": "https://it.wikipedia.org/wiki?curid=3634360", "title": "Cologne Grand Prix 1983 - Doppio", "text": "Il doppio del torneo di tennis Cologne Grand Prix 1983, facente parte della categoria Grand Prix, ha avuto come vincitori Nick Saviano e Florin Seg\u0103rceanu che hanno battuto in finale Paul Annacone e Eric Korita 6\u20133, 6\u20134."}
{"id": "3634367", "revid": "767487", "url": "https://it.wikipedia.org/wiki?curid=3634367", "title": "Francesco Duzioni", "text": "Carriera.\nCalciatore.\nHa legato la sua carriera quasi interamente al , al quale \u00e8 arrivato nel 1953 dopo aver militato nel Verdello, nel Ponte San Pietro e nel , in Serie C.\nCon la maglia bluceleste milita per undici stagioni consecutive, esordendo nel campionato di Serie C 1953-1954 nella partita -Lecco (1-2) del 13 settembre 1953. Duzioni diventa immediatamente titolare del ruolo di mediano sinistro, conquistando nel 1957 la promozione in Serie B e quella nella massima serie al termine del campionato di Serie B 1959-1960, quest'ultima con i galloni di capitano.\nEsordisce in Serie A a 31 anni, il 15 settembre 1960 nella sconfitta per 4-0 sul campo della . Nelle due stagioni dei lecchesi nella massima serie (1960-1961 e 1962-1962) scender\u00e0 in campo 68 volte su 68 partite giocate, detenendo cos\u00ec il record di presenze in Serie A con la maglia del Lecco. Realizza anche due reti, una delle quali d\u00e0 il via alla rimonta lecchese nel pareggio interno per 2-2 contro la Juventus, il 1\u00ba gennaio 1961. Il 6 novembre 1962 viene premiato per aver giocato consecutivamente 250 partite di campionato con la maglia del Lecco, squadra in cui milita fino al 1964 per un totale di 357 presenze e 6 reti, distribuite su quattro campionati di Serie C, cinque di Serie B e due di Serie A.\nTerminata l'avventura con il Lecco, ottiene la lista premio e nel settembre del 1964 si trasferisce al , neopromosso in Serie C, con un contratto a gettone: vi rimane per due stagioni, collezionando in tutto 40 presenze e 2 reti. Sul finire della prima stagione viene chiamato a sostituire l'allenatore Francesco Meregalli, esonerato per dissidi con la dirigenza, mentre nella stagione 1965-1966 affianca all'attivit\u00e0 agonistica quella di allenatore della formazione juniores.\nChiude la carriera con tre stagioni nel Borgomanero, in Serie D, dove svolge anche le mansioni di allenatore.\nAllenatore.\nIn seguito siede sulle panchine del Fanfulla, tra il 1969 e il 1975, e del Verdello, tra il 1985 e il 1988, nel campionato di Promozione lombarda.\nDopo il ritiro.\nLasciato il mondo del calcio, diventa imprenditore fondando un'azienda nel settore del materiale elettrico, poi trasmessa alle figlie."}
{"id": "3634370", "revid": "1442080", "url": "https://it.wikipedia.org/wiki?curid=3634370", "title": "Tokyo Indoor 1983 - Doppio", "text": "Il doppio del torneo di tennis Tokyo Indoor 1983, facente parte della categoria Grand Prix, ha avuto come vincitori Mark Edmondson e Sherwood Stewart che hanno battuto in finale Steve Denton e John Fitzgerald 6-1, 6-4."}
{"id": "3634371", "revid": "486946", "url": "https://it.wikipedia.org/wiki?curid=3634371", "title": "Echo (Cyndi Lauper)", "text": ""}
{"id": "3634372", "revid": "6923", "url": "https://it.wikipedia.org/wiki?curid=3634372", "title": "Numerazione dei tornanti", "text": "In Italia, in alcuni tratti di strada con serie di tornanti, i tornanti vengono numerati con appositi segnali stradali.\nTrova utilizzo la numerazione dei tornanti nei tratti di strada che portano ai passi di montagna, per far notare al conducente quanto manca alla cima del valico, poich\u00e9 la maggior parte delle strade che portano ai valichi presentano una serie di tornanti.\nFunzionamento della segnaletica.\nSe saliamo verso il valico, il numero progressivo dei tornanti scritto sui vari segnali lo vediamo scendere.\nIn caso di discesa dal valico, il numero progressivo dei tornanti lo vediamo salire.\nIn sostanza il tornante con la pi\u00f9 alta quota ha il numero 1."}
{"id": "3634373", "revid": "339392", "url": "https://it.wikipedia.org/wiki?curid=3634373", "title": "Aeroporto di Buyant Ukha", "text": ""}
{"id": "3634376", "revid": "1494169", "url": "https://it.wikipedia.org/wiki?curid=3634376", "title": "Cupa Rom\u00e2niei 1948-1949", "text": "La Cupa Rom\u00e2niei 1948-49 \u00e8 stata la dodicesima edizione della coppa nazionale disputata tra il 3 settembre e il 18 dicembre 1949 e conclusa con la vittoria del CSCA Bucarest, al suo primo titolo.\nSedicesimi di finale.\nGli incontri si sono disputati tra il 3 e il 4 settembre 1949. Il CFR Oradea, vincitore per 3-1, \u00e8 stato sconfitto a tavolino per decisione della federazione\nOttavi di finale.\nGli incontri si sono disputati tra il 16 ottobre e il 6 novembre 1949.\nQuarti di finale.\nGli incontri si sono disputati tra il 5 novembre e il 11 dicembre 1949\nSemifinali.\nGli incontri si sono disputati tra l'11 e il 15 dicembre 1949.\nFinale.\nLa finale venne disputata il 18 dicembre 1949 a Bucarest."}
{"id": "3634378", "revid": "1442080", "url": "https://it.wikipedia.org/wiki?curid=3634378", "title": "Hong Kong Open 1983 - Doppio", "text": "Il doppio del torneo di tennis Hong Kong Open 1983, facente parte della categoria Grand Prix, ha avuto come vincitori Drew Gitlin e Craig A. Miller che hanno battuto in finale Sam Giammalva Jr. e Steve Meister 6\u20132, 6\u20132."}
{"id": "3634379", "revid": "834", "url": "https://it.wikipedia.org/wiki?curid=3634379", "title": "Unserdeutsch", "text": ""}
{"id": "3634381", "revid": "205197", "url": "https://it.wikipedia.org/wiki?curid=3634381", "title": "ICO Oradea", "text": ""}
{"id": "3634383", "revid": "1782831", "url": "https://it.wikipedia.org/wiki?curid=3634383", "title": "Swansea City Association Football Club 2011-2012", "text": "Questa voce raccoglie le informazioni riguardanti il Swansea City Association Football Club nelle competizioni ufficiali della stagione 2011-2012.\nStagione.\nLa stagione 2011-2012 \u00e8 la 3\u00aa stagione dello Swansea City Association Football Club nella massima serie del calcio inglese.\nMaglie e sponsor.\nLo sponsor tecnico per la stagione 2011-2012 \u00e8 Adidas, mentre lo sponsor ufficiale \u00e8 32Red."}
{"id": "3634386", "revid": "287204", "url": "https://it.wikipedia.org/wiki?curid=3634386", "title": "Aiguille de Blaiti\u00e8re", "text": "L'Aiguille de Blaiti\u00e8re (\u00a0) \u00e8 una montagna appartenente alle Aiguilles de Chamonix. Si trova in Alta Savoia.\nCaratteristiche.\n\u00c8 composta da tre vette: la Punta Centrale (punto culminante, ), la Punta Sud () molto vicina e la Punta Nord () nettamente staccata dalla \"Br\u00eache de Blaiti\u00e8re\" ().\nPrime ascensioni.\nLa prima ascensione della Punta Nord \u00e8 stata realizzata nel 1873 da T.S. Kennedy e J.A.G. Marshall con le guide Johann Fisher e Ulrich Almer. La prima ascensione della Punta Centrale \u00e8 stata effettuata il 6 agosto 1874 da E.R. Whitwell con C. e J. Lauener. La via pi\u00f9 classica \u00e8 il \"couloir Spencer\" (AD, a 51\u00b0, S. Spencer con le guide Christian Jossi e Ulrich Almer, il 7 agosto 1898).\nSalita alla vetta.\nLa via normale di salita si effettua tramite la cresta nord-est detta \"ar\u00eate Bregeault\" (PD) partendo dal Rifugio Plan de l'Aiguille."}
{"id": "3634389", "revid": "599013", "url": "https://it.wikipedia.org/wiki?curid=3634389", "title": "Pietra runica di Sj\u00f6rup", "text": "La pietra runica di Sj\u00f6rup \u00e8 una pietra runica della Scania, Svezia, risalente approssimativamente all'anno 1000, ed \u00e8 scolpita in stile RAK.\nStoria.\nLa pietra runica di Sj\u00f6rup era nota agli studiosi fin dal 1620, quando Jon Skonvig la disegn\u00f2 per l'opera di Ole Worm sulle pietre runiche danesi. Due secoli dopo, fu spezzata in sei parti per essere riutilizzata come materiale di costruzione per un ponte. A met\u00e0 degli anni novanta i pezzi furono rimossi dal ponte e riassemblati, e la pietra cos\u00ec riparata fu eretta di nuovo nei pressi della chiesa di Sj\u00f6rup.\nForma.\nL'iscrizione inizia in basso a destra e prosegue in senso antiorario fino a raggiungere l'angolo in basso a sinistra, dove cambia direzione scorrendo sotto alla prima riga, dove cambia di nuovo direzione fino a raggiungere il centro della pietra. Il tracciato segue principalmente le contorsioni di un serpente.\nLa pietra ha alcuni punti in comune con la DR 295. Entrambe le pietre contengono rune \"k\" punteggiate ed entrambe usano la runa nasale \"\u00e3\", anche se la pietra di Sj\u00f6rup usa la \"\u00e3\" pi\u00f9 spesso e con una diversa ortografia. Ad esempio, la parola in lingua norrena \"\u00e6gi\" (\"non\") \u00e8 scritta \"aigi\" sulla pietra di H\u00e4llestad, mentre questa recita \"aki\". Il mastro runico di questa pietra usa due volte la runa \"h\" nella parola \"han\" (\"egli\") ed \"haf\u00f0i\" (\"ebbe\"), ma stranamente aggiunge una \"h\" all'inizio della parola \"\u00e6fti\" (\"in memoria di\"). Questa ortografia vacillante mostra che c'era un'insicurezza nella Scandinavia di epoca vichinga su come il fonema \"h\" potesse essere pronunciato prima di una vocale, e quindi la runa \"h\" fu a volte assente o aggiunta dove non serviva. Nello stesso periodo, i dittonghi diventarono monottonghi e ci fu insicurezza anche su come leggere le vocali, dato che il mastro runico faceva un'analisi fonemica del suono rappresentato dall'iscirizione.\nContenuto.\nCon ogni probabilit\u00e0, la pietra runica racconta della stessa battaglia citata dalla pietra DR 295. Entrambe le pietre usano la frase \"Egli non fugg\u00ec ad Uppsala\", e questa pietra \u00e8 eretta in memoria di \u00c1sbj\u00f6rn, figlio di T\u00f3ki Gormsson. Saxi fa notare che \u00c1sbj\u00f6rn \"uccise finch\u00e9 ebbe un'arma\", ovvero combatt\u00e9 finch\u00e9 non fu ucciso, e questo significa che \u00c1sbj\u00f6rn non fece parte di coloro che, spaventati dai nemici, fuggirono dalla battaglia. L'esporessione \"felaga\" significa \"compagno\" ed ha a che fare con il \"f\u00e9lag\", \"alleanza\", indicando un lefame di fratellanza pi\u00f9 che di semplice amicizia. Vi sono quattro, o forse cinque, pietre runiche che parlano della stessa battaglia, e solo le pietre runiche di Ingvar sono formate da pi\u00f9 pietre che trattano lo stesso argomento.\nIl nome \u00c1sbj\u00f4rn dell'iscrizione ha una parte del nome legata agli \u00c6sir, i principali dei della mitologia norrena.\nContesto storico.\nDato che entrambe le pietre di H\u00e4llestad e Sj\u00f6rup usano la frase \"Egli non fugg\u00ec ad Uppsala\", gli studiosi dal XIX secolo hanno collegato le due pietre alla semi-leggendaria battaglia del F\u00fdrisvellir ad Uppsala. Numerose fonti medievali dicono che il re di Svezia, Eric il Vittorioso, ed il nipote Styrbj\u00f6rn Sterki, combatterono l'uno contro l'altro nel Fyrisvellir nella decade del 980. Styrbj\u00f6rn fu bandito dalla Svezia, ma divenne un potente capo vichingo e torn\u00f2 con un numeroso esercito per vendicarsi e prendere la corona di Svezia. \nQuando re Eric vide Styrbj\u00f6rn sbarcare col suo esercito, inizi\u00f2 a dubitare della propria capacit\u00e0 di sconfiggerlo. Durante la notte and\u00f2 al tempio del pagano Dio Odino e promise di morire entro dieci anni se fosse riuscito a sconfiggere Styrbj\u00f6rn. Il giorno seguente Odino rese ciechi i guerrieri di Styrbj\u00f6rn e molti fuggirono. Gli svedesi inseguirono i fuggitivi e ne uccisero molti e, dopo questa battaglia, re Eric si guadagn\u00f2 il soprannome di \"il Vittorioso\". Il racconto di come Eric prest\u00f2 giuramento ad Odino \u00e8 importante perch\u00e9 si svolge a Gamla Uppsala, e secondo Adamo di Brema (ca. 1070), Uppsala era il Tempio di Uppsala, ovvero il pi\u00f9 grande tempio pagano dell'Europa settentrionale."}
{"id": "3634390", "revid": "466539", "url": "https://it.wikipedia.org/wiki?curid=3634390", "title": "Homeland - Caccia alla spia", "text": "Homeland - Caccia alla spia (\"Homeland\") \u00e8 una serie televisiva statunitense sviluppata da Howard Gordon e Alex Gansa, trasmessa dal 2 ottobre 2011 al 26 aprile 2020 sul canale via cavo Showtime per 96 episodi in otto stagioni. \u00c8 basata sulla serie televisiva israeliana \"Hatufim\" creata da Gideon Raff.\nLa serie ha per protagonista Carrie Mathison (Claire Danes), un'agente della CIA affetta da disturbo bipolare.\nTrama.\nPrima stagione.\nNicholas Brody, un sergente dei Marine ritenuto scomparso in azione nella guerra d'Iraq, viene liberato dopo otto anni di prigionia. Una volta ritornato a casa, l'intera nazione lo elegge immediatamente a eroe di guerra. Carrie Mathison, un'analista della CIA, \u00e8 l'unica a credere che in realt\u00e0 egli rappresenti una seria minaccia per il Paese: identifica infatti in Brody uno sconosciuto prigioniero di guerra americano convertitosi all'Islam e passato al servizio di al-Qaida. Rendendosi conto delle difficolt\u00e0 di provare la sua tesi e di convincere i suoi superiori a mettere sotto sorveglianza il sergente Carrie inizia a indagare segretamente sulla figura di Nicholas Brody, per prevenire un altro attacco terroristico sul suolo americano.\nSeconda stagione.\nCarrie continua la sua caccia al leader terrorista Abu Nazir, pur mantenendo con Brody un rapporto tra il personale e professionale. Brody \u00e8 costretto a lavorare pi\u00f9 strettamente con i servizi segreti; Jessica Brody lotta per mantenere in piedi la famiglia nonostante la crescente difficolt\u00e0 di comunicazione con il marito. Saul scopre un complotto clandestino. Una bomba nascosta sull'auto di Brody viene fatta esplodere alla commemorazione del vicepresidente degli Stati Uniti William Walden e uccide duecento persone tra cui il vicedirettore, la sua famiglia e molti agenti CIA.\nTerza stagione.\nCarrie ha ottenuto notevoli risultati per risolvere l'ultima crisi alla CIA e nello stesso tempo si occupa di un segreto molto personale: \u00e8 incinta di Brody. Saul deve camminare sul filo del rasoio e fare il doppio gioco per mantenere il suo lavoro alla CIA nel contempo cerca di salvare il suo matrimonio; Brody \u00e8 a Caracas e lotta per sopravvivere; successivamente verr\u00e0 recuperato dagli uomini di Saul e gli verr\u00e0 chiesto di eliminare Akbari, capo dell'intelligence in Iran. Quinn ha una crisi di fiducia. Brody viene catturato in Iran e dopo un interrogatorio viene giustiziato pubblicamente tramite impiccagione; Carrie assiste impotente tra la folla.\nQuarta stagione.\nLa carriera di Carrie alla CIA decolla quando diventa un capo stazione all'estero in una regione estremamente instabile, ma ogni attacco di drone e ogni raid hanno un costo e lei impara in fretta il vero prezzo del potere. Saul combatte per rimanere nell'intelligence.\nQuinta stagione.\nIl gioco \u00e8 cambiato per Carrie Mathison. Ormai \u00e8 fuori dalla CIA e vive a Berlino; sta cercando di iniziare una nuova vita, ma si rende conto di essere un bersaglio. Il pericolo aumenta e si rende conto che senza Saul e Quinn su cui fare affidamento lei non \u00e8 mai stata pi\u00f9 a rischio come ora.\nSesta stagione.\nCarrie si \u00e8 trasferita a New York e lavora in uno studio legale che offre assistenza \"pro bono\" a vittime di persecuzioni da parte del governo statunitense preoccupato dal problema del terrorismo. Parallelamente avviene l'insediamento di un nuovo Presidente, una donna la cui storia si intreccia a quella della protagonista.\nSettima stagione.\nCarrie ha lasciato il lavoro alla Casa Bianca e si \u00e8 trasferita di nuovo a Washington per vivere con sua sorella Maggie. Affronta l'amministrazione Keane per assicurare il rilascio dei duecento membri della comunit\u00e0 dell'intelligence che sono stati arrestati sotto gli ordini del presidente Keane nella stagione precedente.\nOttava stagione.\nSaul, Consigliere della Sicurezza Nazionale del neo Presidente Warner, viene inviato in Afghanistan per avviare i negoziati di pace con i talebani. Saul ha ancora bisogno dell'aiuto di Carrie, che nel frattempo sta recuperando dal lungo periodo di prigionia trascorso in Russia.\nProduzione.\n\"Homeland \" \u00e8 basata sulla serie israeliana di Gideon Raff intitolata \"Hatufim\", conosciuta anche con il titolo \"Prisoners of War\". \"Homeland\" fu ideata da Howard Gordon, Alex Gansa e Gideon Raff nei primi mesi del 2010. Il 19 settembre 2010 Showtime ordin\u00f2 l'episodio pilota, che divent\u00f2 il primo progetto intrapreso da David Nevins dopo avere lasciato la Imagine Entertainment per diventare presidente di Showtime.. Howard Gordon, Alex Gansa e Gideon Raff sono gli autori del pilot, mentre la regia fu affidata a Michael Cuesta. Inizialmente la regia del pilota era stata proposta a Ben Affleck, che dovette rifiutare per impegni familiari. Le riprese dell'episodio pilota si svolsero a Charlotte, nella Carolina del Nord, nei primi mesi del 2011.\nIl casting ebbe inizio nel novembre 2010; Claire Danes fu la prima a essere ingaggiata per il ruolo della protagonista Carrie Mathison, un ufficiale della CIA del Centro Antiterrorismo. In seguito si un\u00ec al cast Mandy Patinkin nel ruolo del mentore di Carrie, Saul Berenson, un intelligente e politicamente esperto Capo Divisione in Medio Oriente dell'agenzia. Laura Fraser ottenne il ruolo di Jessica Brody, moglie del marine Nicholas Brody. Successivamente si unirono al cast anche Damian Lewis e David Harewood. Lewis interpreta il ruolo del co-protagonista Nicholas Brody, un sergente dei Marine che torna a casa dopo avere trascorso otto anni come prigioniero di guerra a Baghdad, mentre Harewood interpreta la parte del capo di Carrie, David Estes, il pi\u00f9 giovane direttore del Centro Antiterrorismo nella storia dell'agenzia. Diego Klattenhoff, Morgan Saylor e Jackson Pace furono gli ultimi attori a unirsi al cast principale.\nIl 7 aprile 2011 Showtime diede il semaforo verde alla serie, ordinando una prima stagione di 12 episodi. In quell'occasione il network annunci\u00f2 inoltre che Laura Fraser, oltre al pilota, non avrebbe pi\u00f9 interpretato Jessica Brody; il suo ruolo fu infatti assegnato a Morena Baccarin, che ottenne la parte dopo la cancellazione della serie televisiva \"V\". Michael Cuesta, regista del pilot, si un\u00ec alla serie come produttore esecutivo.\nIl 21 luglio 2011, durante il Comic-Con di San Diego, Showtime annunci\u00f2 che i nomi dei personaggi interpretati da Claire Danes e Damian Lewis erano stati ribattezzati rispettivamente in Carrie Mathison e Nicholas Brody. La serie fece il suo debutto nei palinsesti statunitensi il 2 ottobre 2011, mentre l'episodio pilota era gi\u00e0 stato distribuito online dal 13 settembre. La serie \u00e8 prodotta dalla Fox 21, una sussidiaria della 20th Century Fox.\nDopo una positiva accoglienza di pubblico e critica il 26 ottobre 2011 venne annunciato il rinnovo della serie per una seconda stagione di dodici episodi, che ha debuttato il 30 settembre 2012. Nel marzo 2012 viene annunciato che Jamey Sheridan, gi\u00e0 personaggio ricorrente nella prima stagione nel ruolo del vicepresidente degli Stati Uniti d'America William Walden, dalla seconda stagione diventa \"regular\".\nGrazie agli ottimi ascolti della seconda stagione il 22 ottobre 2012 la serie venne rinnovata per una terza stagione sempre di dodici episodi andata in onda dal 29 settembre 2013 negli Stati Uniti.\nPer gli stessi motivi il 22 ottobre 2013 venne annunciata la produzione di una quarta stagione, la quale ha registrato ottimi ascolti e ha convinto Showtime a rinnovare la serie per una quinta stagione di 12 episodi, che venne trasmessa nel 2015.\nIl 9 dicembre 2015 la serie venne rinnovata per una sesta stagione di dodici episodi trasmessa dal 15 gennaio 2017. L'11 agosto 2016, \"Homeland\" venne rinnovata anche per una settima e un'ottava stagione, l'ultima della serie.\nAccoglienza.\nAscolti.\nAl suo debutto \"Homeland\" ha ricevuto un ottimo riscontro da parte del pubblico. L'episodio pilota \u00e8 stato il pi\u00f9 visto degli ultimi otto anni sul network Showtime ed \u00e8 stato seguito da circa 1,38 milioni di spettatori nella serata del debutto televisivo; preceduto da circa 1,4 milioni di visualizzazioni attraverso i canali online e on demand, attraverso i quali era stato distribuito durante il mese precedente.\nCritica.\nLa serie \u00e8 stata lodata dalla critica, registrando un punteggio di 91 su 100 sull'aggregatore di recensioni Metacritic. Il \"TIME\", cos\u00ec come altre testate, ha apprezzato in modo particolare le interpretazioni di Claire Danes e Damian Lewis. Il \"New York Post\", assegnando una valutazione di quattro stelle su quattro, ha definito \"Homeland\" la miglior serie thriller trasmessa negli Stati Uniti. Secondo il \"Los Angeles Times\" \u00e8 la prima serie che racconta una storia post 11 settembre che ha tutti gli elementi che dovrebbe avere: politicamente risonante, emotivamente straziante e avvincente da guardare. \"TV Guide\" ha indicato \"Homeland\" come la miglior nuova serie dell'autunno televisivo, mentre il \"Washington Post\" ha individuato nell'interpretazione di Claire Danes il principale punto di forza della serie, definendo Carrie Mathison il personaggio femminile pi\u00f9 solido della stagione. Il \"New York Times\" l'ha definita una sorta di \"24\" per adulti, senza effetti speciali spettacolari o assurdi diversivi, giudicandola come una serie a cui \u00e8 impossibile resistere.\nLa seconda stagione della serie \u00e8 stata accolta persino meglio della prima, ottenendo un punteggio di 96 su 100 sul sito Metacritic, facendola cos\u00ec diventare la serie televisiva in onda nell'autunno 2012 con il punteggio pi\u00f9 alto. Il \"Wall Street Journal\" ha lodato la seconda stagione, definendo \"Homeland\" la miglior serie televisiva drammatica in televisione. Altre testate hanno scritto recensioni estremamente positive nei suoi riguardi, quali \"USA Today\", \"TV Guide\", \"San Francisco Chronicle\", \"Los Angeles Times\", \"People Weekly\", \"New York Daily News\", \"Boston Globe\", \"New York Post\" e \"The Huffington Post\", tutte quante conferendole il massimo del punteggio consentito.\nLibri.\nDalla serie televisiva Andrew Kaplan ha tratto due romanzi, \"Carrie's Run: A Homeland Novel\" nel 2013 (pubblicato in Italia da Mondadori con il titolo \"Homeland: In fuga\") e \"Saul's Game: A Homeland Novel\" nel 2014. In lingua inglese sono state pubblicate inoltre due guide alla serie televisiva, \"Homeland Revealed\" di Matt Hurwitz (con prefazione di Alex Gansa) del 2014 che affronta le prime tre stagioni, con un ampio corredo fotografico che mostra il dietro le quinte della produzione, e \"Homeland: The Unofficial Guide to Season One &amp; Two\", un breve compendio alle prime due stagioni in formato ebook.\nIn lingua italiana alcuni articoli o capitoli in volumi dedicati alla serialit\u00e0 televisiva in generale hanno proposto interessanti letture e analisi critiche di \"Homeland\", dei suoi personaggi e delle sue tematiche. Sempre in italiano, nel 2016, \u00e8 stato inoltre pubblicato da Edizioni Estemporanee il primo libro interamente incentrato sulla serie televisiva, \"Homeland. Paura e sicurezza nella Guerra al terrore\" di Giacomo Tagliani. Il saggio affronta le prime 5 stagioni da un punto di vista tematico e formale attraverso cinque concetti chiave (segreti, identit\u00e0, guerra, schermi, spie), sviluppando \"un percorso rivolto a indagare i nessi tra esperienza e finzione, tra la relazione soggettiva con il mondo e la sua messa in forma, nella cornice circoscritta di una singola serie\"."}
{"id": "3634392", "revid": "1442080", "url": "https://it.wikipedia.org/wiki?curid=3634392", "title": "ATP Taipei 1983 - Doppio", "text": "Il doppio del torneo di tennis ATP Taipei 1983, facente parte della categoria Grand Prix, ha avuto come vincitori Wally Masur e Kim Warwick che hanno battuto in finale Ken Flach e Robert Seguso 7-6, 6-4."}
{"id": "3634394", "revid": "287204", "url": "https://it.wikipedia.org/wiki?curid=3634394", "title": "Pietra runica di Sjorup", "text": ""}
{"id": "3634395", "revid": "486946", "url": "https://it.wikipedia.org/wiki?curid=3634395", "title": "Aeroporto Internazionale Cuscatlan", "text": ""}
{"id": "3634398", "revid": "1442080", "url": "https://it.wikipedia.org/wiki?curid=3634398", "title": "Wembley Championship 1983 - Doppio", "text": "Il doppio del torneo di tennis Wembley Championship 1983, facente parte della categoria Grand Prix, ha avuto come vincitori Peter Fleming e John McEnroe che hanno battuto in finale Steve Denton e Sherwood Stewart 6-3, 6-4."}
{"id": "3634405", "revid": "1442080", "url": "https://it.wikipedia.org/wiki?curid=3634405", "title": "Ferrara Open 1983 - Doppio", "text": "Il doppio del torneo di tennis Ferrara Open 1983, facente parte della categoria Grand Prix, ha avuto come vincitori Bernard Mitton e Butch Walts che hanno battuto in finale Stanislav Birner e Hans Simonsson 7-6, 0-6, 6-3."}
{"id": "3634406", "revid": "1305772", "url": "https://it.wikipedia.org/wiki?curid=3634406", "title": "Techno (MS-DOS)", "text": "Techno.com (o anche Techno Virus) \u00e8 un virus che infetta i file .com in MS-DOS.\nIl virus \u00e8 caricato nella memoria del computer quando viene eseguito un file infetto, e poi influenza il normale utilizzo del computer infettando programmi e file.\nAttivazione.\nIl virus si attiva una volta su dieci quando viene eseguito un programma infetto. Usa l'audio del CPU per emettere una melodia di genere trance. Durante la riproduzione dell'audio il virus \"scrive\" 'TECHNO' ripetutamente per riempire la schermata. Quando l'utente preme un tasto qualsiasi il virus scrive '\u00bbDon't touch the keyboard\u00ab' ('\u00bbNon toccare la tastiera\u00ab') e riprende a scrivere 'TECHNO'. Quando la musica finisce e lo schermo \u00e8 pieno, appare un'altra volta la parola 'TECHNO', questa volta in mezzo allo schermo e gigante, che contiene delle piccole \"T\" nella \"T\" gigante, delle piccole \"E\" nella \"E\" gigante, e cos\u00ec via."}
{"id": "3634407", "revid": "339392", "url": "https://it.wikipedia.org/wiki?curid=3634407", "title": "CCA Bucarest", "text": ""}
{"id": "3634408", "revid": "287204", "url": "https://it.wikipedia.org/wiki?curid=3634408", "title": "Hrabov\u010d\u00edk", "text": "Hrabov\u010d\u00edk (in ungherese \"Gyerty\u00e1npatak\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3634409", "revid": "287204", "url": "https://it.wikipedia.org/wiki?curid=3634409", "title": "Hrabovcik", "text": ""}
{"id": "3634410", "revid": "339392", "url": "https://it.wikipedia.org/wiki?curid=3634410", "title": "Aeroporto Tomas Guardia", "text": ""}
{"id": "3634412", "revid": "767487", "url": "https://it.wikipedia.org/wiki?curid=3634412", "title": "Jacksonville (Oregon)", "text": "Jacksonville \u00e8 una citt\u00e0 degli Stati Uniti, situata nella contea di Jackson, nello Stato dell'Oregon.\nGeografia fisica.\nLe coordinate geografiche di Jacksonville sono 42\u00b018'52,04\"N 122\u00b058'1,76\"W (42.314456 -122.967157). Le citt\u00e0 pi\u00f9 vicine sono Gold Hill, White City, Central Point, Medford, Phoenix e Talent. Secondo l'United States Census Bureau, Jacksonville ha una superficie di 4,7 km\u00b2 (1,8 mi\u00b2), interamente coperta da terra. La citt\u00e0 \u00e8 situata a 478 m s.l.m.\nSociet\u00e0.\nEvoluzione demografica.\nSecondo il censimento del 2000, Jacksonville contava 2.235 abitanti, e 661 famiglie residenti nella citt\u00e0. La densit\u00e0 di popolazione era di 475,53 abitanti per ogni chilometro quadrato. Le unit\u00e0 abitative erano 1.102, con una media di circa 234,4 per chilometro quadrato. La divisione razziale contava il 96,11% di bianchi, lo 0,72% di nativi americani, lo 0,36% di asiatici, lo 0,31% di afroamericani e lo 0,40% di altre razze. Gli ispanici o i latini erano il 2,46% della popolazione.\nCollegamenti esterni.\nSito ufficiale"}
{"id": "3634414", "revid": "1442080", "url": "https://it.wikipedia.org/wiki?curid=3634414", "title": "South African Open 1983 - Doppio", "text": "Il doppio del torneo di tennis South African Open 1983, facente parte della categoria Grand Prix, ha avuto come vincitori Steve Meister e Brian Teacher che hanno battuto in finale Andr\u00e9s G\u00f3mez e Sherwood Stewart 6-7, 7-6, 6-2."}
{"id": "3634416", "revid": "599013", "url": "https://it.wikipedia.org/wiki?curid=3634416", "title": "Angel (Islington)", "text": "Angel \u00e8 un quartiere di Londra e parte del London Borough of Islington. L'area nel \"London Plan\" viene identificata come uno dei pi\u00f9 grandi centri nella Greater London.\nStoria.\nAngel originariamente era una taverna vicino a un pedaggio della Great North Road (che oggi sarebbe l'incrocio fra Islington High Street e Pentonville Road).\n\u00c8 probabile che Thomas Paine possa aver visitato la taverna dopo il suo ritorno in Francia nel 1790 e ora si crede che l\u00ec scrisse alcune parti della sua opera \"I diritti dell'uomo\" (\"Rights of Man\") mentre alloggiava nel vicino Red Lion, oggi Old Red Lion, in St. John Street.\nL'edificio venne ricostruito nel 1819 e divenne un coaching inn. Esso divent\u00f2 un punto di riferimento e venne perfino menzionato da Charles Dickens nella sua opera \"Oliver Twist\".\nNel 1899 un nuovo edificio di mattoni con una cupola sostitu\u00ec il vecchio coaching inn. Dal 1921 al 1959 l'edificio venne usato come una Lyons Corner House mentre oggi \u00e8 una banca con l'ORC International, un'agenzia di ricerche di mercato, che occupa i piani superiori.\nEtimologia.\nIl nome di Angel \u00e8 probabilmente dovuto alla vecchia taverna situata in loco."}
{"id": "3634417", "revid": "120000940", "url": "https://it.wikipedia.org/wiki?curid=3634417", "title": "Foce dei Tre Confini", "text": "La Foce dei Tre Confini (\"A Foxe\" in lingua ligure) \u00e8 un valico dell'Appennino Ligure poco lontano dal monte Gottero (1640\u00a0m), il monte pi\u00f9 alto della provincia della Spezia.\nIl passo si trova tra le valli, parte della Val di Vara e quella del Gotra tributaria del Taro e collega Sesta Godano con Albareto. \nIl passo si trova al confine fra tre regioni (Toscana, Emilia-Romagna e Liguria) e storicamente ha costituito un punto di triplice frontiera fra tre stati preunitari fino al 1860. \nInfatti fino al 1797 costituiva il confine tra la Repubblica di Genova, il Granducato di Toscana e il Ducato di Parma; dopo l'annessione dell'effimera Repubblica genovese al Regno di Sardegna divenne il punto di confine tra il Regno di Sardegna, il Granducato di Toscana e Ducato di Parma.\nTuttora sul passo ci sono termini di confine datati 1780 e posti dalla Repubblica di Genova, dal Granducato di Toscana e dal Ducato di Parma.\nIl valico si trova sull'Alta Via dei Monti Liguri che collega Ventimiglia a Bolano."}
{"id": "3634418", "revid": "6923", "url": "https://it.wikipedia.org/wiki?curid=3634418", "title": "Garden Suburb", "text": "Il garden Suburb \u00e8 una tecnica urbanistica che consiste nel creare zone a bassa densit\u00e0 di costruzioni (con abitazioni basse e poco ingombranti separate da giardini) ed abitativa subito attorno al nucleo \"storico\" della \"city\", che invece sviluppa in altezza ed ha enorme densit\u00e0 abitativa e costruttiva. Il metodo venne sviluppato soprattutto a Chicago nel periodo della ricostruzione subito posteriore al grande incendio del 1871. Certamente lo sviluppo del modello fu agevolato dall'invenzione dei mezzi di comunicazione a vapore, che agevolavano il continuo flusso e ,movimento di masse dai \"suburbs\" alle zone produttive o amministrative localizzate nel \"centro della citt\u00e0\" (ammesso che in una metropoli moderna si possa definire tale). Un classico esempio potrebbe essere il Hampstead Garden Suburb di Londra."}
{"id": "3634419", "revid": "110157", "url": "https://it.wikipedia.org/wiki?curid=3634419", "title": "Hunkovce", "text": "Hunkovce (in ungherese \"Fels\u0151hunk\u00f3c\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3634421", "revid": "119869433", "url": "https://it.wikipedia.org/wiki?curid=3634421", "title": "Yondalla", "text": " Yondalla \u00e8 una divinit\u00e0 immaginaria del gioco di ruolo fantasy \"Dungeons &amp; Dragons\". Yondalla \u00e8 la dea degli halfling, nonch\u00e9 loro creatrice e appare come donna halfling dall'aspetto autoritario. Si veste con indumenti di colore verde, giallo e marrone. Porta sempre uno scudo.\nSimbolo e seguaci.\nIl simbolo di Yondalla \u00e8 uno scudo che raffigura la cornucopia e i suoi seguaci sono halfling, esploratori e pionieri.\nDogma.\nDa creatrice e protettrice della razza halfling, Yondalla non tollera che tra loro nasca la discordia e spesso riammette gli halfling mandati in esilio perch\u00e9 considerati pericolosi. Il suo insegnamento dice di cogliere sempre le opportunit\u00e0, perch\u00e9 le opportunit\u00e0 esistono per essere sfruttate e questo influisce sul carattere degli halfling che infatti sono opportunisti. La dea inoltre sprona i suoi seguaci a essere uniti, ragione per la quale si sono formate enclavi compatte di halfling persino in aree dove sono predominanti altre razze.\nClero.\nI chierici del clero di Yondalla sono coloro che si occupano di tutti gli aspetti della vita degli halfling tranne quelli riguardanti il furto, pratica molto nota tra gli halfling che deriva da una troppo libera interpretazione riguardo all'insegnamento della dea a proposito delle opportunit\u00e0. Tra le varie mansioni che svolgono, quelle pi\u00f9 comuni sono officiare i matrimoni e i funerali, benedire i raccolti e le nuove imprese o spedizioni e progettare difesa per l'intera comunit\u00e0.\nTempli.\nI templi dedicati alla dea creatrice degli halfling sono spesso circondati da incantevoli giardini o da campi coltivati e fungono anche da magazzino per il cibo (sempre abbondante). Alcune zone del tempio sono fortificate e ospitano armerie. Queste zone servono per la difesa della comunit\u00e0 durante gli attacchi provenienti da altri popoli. \nBibliografia.\nRich Redman, Skip Williams e James Wyatt. Dei e semidei. Renton, WA: Wizards of the Coast, 2002."}
{"id": "3634422", "revid": "43019136", "url": "https://it.wikipedia.org/wiki?curid=3634422", "title": "Avagliano Editore", "text": ""}
{"id": "3634423", "revid": "1543377", "url": "https://it.wikipedia.org/wiki?curid=3634423", "title": "Andr\u00e0 tutto bene ('58)", "text": "Andr\u00e0 tutto bene ('58) \u00e8 un singolo degli 883, il secondo estratto dalla raccolta \"Gli anni\", pubblicato nel 1998. Il brano \u00e8 una nuova versione di \"Andr\u00e0 tutto bene\", contenuto nell'album \"La dura legge del gol!\"."}
{"id": "3634424", "revid": "1305772", "url": "https://it.wikipedia.org/wiki?curid=3634424", "title": "Manuel Castro Gonz\u00e1lez", "text": "Carriera.\nCastro Gonz\u00e1lez fu commissario tecnico della Spagna dal 1921 al 1922 e dal 1925 al 1927. In tutto guid\u00f2 la Nazionale spagnola in 10 partite ottenendo nove vittorie e una sola sconfitta."}
{"id": "3634425", "revid": "643494", "url": "https://it.wikipedia.org/wiki?curid=3634425", "title": "Olga Capri", "text": "Biografia.\nA tredici anni frequenta i corsi di recitazione di Virginia Marini presso l'Accademia di Santa Cecilia di Roma. Nel 1911 esordisce a teatro con la compagnia di Virginia Reiter. Negli anni successivi recita con Teresa Mariani, Eleonora Duse, Flavio And\u00f2 e Ferruccio Garavaglia, \u00e8 capocomica con Tolentino e Lambertini.\nIl 1917 \u00e8 l'anno delle prime apparizioni sul grande schermo, spesso in pellicole dirette ed interpretate da Polidor. Nel 1923 Mario Bonnard le affida il ruolo di Perpetua nell'edizione del 1923 de \"I promessi sposi\".\nEntra nel cast della prima pellicola sonora uscita in Italia, \"La canzone dell'amore\", ed in seguito negli anni trenta e quaranta prende parte come caratterista a diversi film, in cui \u00e8 diretta dai pi\u00f9 apprezzati registi del tempo, tra cui Alessandro Blasetti e Mario Camerini. Si specializza in ruoli di donne corpulente dai forti tratti, scegliendo per questo di non contrastare la tendenza del suo fisico ad ingrassare. Nel 1950 si ritira da ogni attivit\u00e0, muore nel 1961."}
{"id": "3634430", "revid": "287204", "url": "https://it.wikipedia.org/wiki?curid=3634430", "title": "Jurkova Vo\u013ea", "text": "Jurkova Vo\u013ea (in ungherese \"Gy\u00f6rgyf\u00f6lde\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3634431", "revid": "287204", "url": "https://it.wikipedia.org/wiki?curid=3634431", "title": "Jurkova Vola", "text": ""}
{"id": "3634433", "revid": "1442080", "url": "https://it.wikipedia.org/wiki?curid=3634433", "title": "Grand Prix de Tennis de Toulouse 1983 - Doppio", "text": "Il doppio del torneo di tennis Grand Prix de Tennis de Toulouse 1983, facente parte della categoria Grand Prix, ha avuto come vincitori Heinz G\u00fcnthardt e Pavel Slo\u017eil che hanno battuto in finale Bernard Mitton e Butch Walts 5-7, 7-5, 6-4."}
{"id": "3634435", "revid": "88740", "url": "https://it.wikipedia.org/wiki?curid=3634435", "title": "Avagliano", "text": ""}
{"id": "3634437", "revid": "486946", "url": "https://it.wikipedia.org/wiki?curid=3634437", "title": "Aeroporto Faa'A", "text": ""}
{"id": "3634438", "revid": "599013", "url": "https://it.wikipedia.org/wiki?curid=3634438", "title": "Jean Dumont (ciclista)", "text": "Professionista dal 1965 al 1972, conta alcuni successi nelle prove contro il tempo e una vittoria di tappa al Tour de France 1968.\nCarriera.\nTra i dilettanti, nel 1963, fu campione di Francia e vincitore del Grand Prix de France, accoppiata questa che realizzarono solo Jacques Anquetil e Bernard Th\u00e9venet. Nel 1965, correndo tra gli indipendenti, arriv\u00f2 al primo posto del Grand Prix des Nations. Pass\u00f2 professionista nel 1966 con la Peugeot, storica squadra francese diretta da Gaston Plaud, e negli anni a seguire ricopr\u00ec prevalentemente ruoli di gregariato.\nNel 1968 ottenne il principale successo in carriera, aggiudicandosi la seconda semitappa della quinta frazione del Tour de France con 9\" di vantaggio su Franco Bitossi; l'anno dopo, ai mondiali su strada di Zolder, rappresent\u00f2 invece per la prima e unica volta la Nazionale francese nella prova riservata ai professionisti. Nel 1971 si piazz\u00f2 secondo al Campionato nazionale francese su strada, ma fu in seguito declassato per doping, analogamente al vincitore, Yves H\u00e9zard, esattamente come era successo l'anno precedente con Paul Gutty e, nel 1967, con D\u00e9sir\u00e9 Letort.\nSi ritir\u00f2 nel 1972, in seguito alla morte del padre, subentrando a questi nella gestione di un'azienda di materiale di sicurezza."}
{"id": "3634440", "revid": "110157", "url": "https://it.wikipedia.org/wiki?curid=3634440", "title": "Kalni\u0161te", "text": "Kalni\u0161te (in ungherese \"K\u00e1ln\u00e1s\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3634442", "revid": "287204", "url": "https://it.wikipedia.org/wiki?curid=3634442", "title": "Kalniste", "text": ""}
{"id": "3634446", "revid": "1543377", "url": "https://it.wikipedia.org/wiki?curid=3634446", "title": "Sh2-46", "text": "Sh2-46 (nota anche come RCW 158) \u00e8 una nebulosa a emissione visibile nella costellazione del Serpente.\nSi individua nella parte sudorientale della costellazione, a circa 1,5\u00b0 in direzione ovest della celebre Nebulosa Aquila (M16); si estende per circa 25 minuti d'arco in direzione di una regione della Via Lattea fortemente oscurata da dense nubi di polveri. Il periodo pi\u00f9 indicato per la sua osservazione nel cielo serale ricade fra giugno e novembre; trovandosi a declinazioni moderatamente australi, la sua osservazione \u00e8 facilitata dall'emisfero australe.\nSi tratta di una regione H II situata sul Braccio del Sagittario alla distanza di circa 2000\u00a0parsec (circa 6500 anni luce) dal sistema solare, a breve distanza dalle grandi associazioni OB Sagittarius\u00a0OB6 e Serpens\u00a0OB2; la stella responsabile della sua ionizzazione sarebbe HD\u00a0165319, una supergigante blu di classe spettrale O9.5Iab. La nube ospita alcuni fenomeni di formazione stellare, comprovabili dalla presenza della sorgente di radiazione infrarossa IRAS\u00a018033-1412 e dalla sorgente di onde radio alle coordinate galattiche 15.11\u00a0+03.32. Studi effettuati alla lunghezza d'onda infrarossa hanno permesso di scoprire all'interno della nebulosa delle emissioni di idrocarburi policiclici aromatici (IPA)."}
{"id": "3634447", "revid": "287204", "url": "https://it.wikipedia.org/wiki?curid=3634447", "title": "Jean Dumont", "text": ""}
{"id": "3634448", "revid": "154893", "url": "https://it.wikipedia.org/wiki?curid=3634448", "title": "Aeroporto internazionale General Juan N. Alvarez", "text": ""}
{"id": "3634450", "revid": "1442080", "url": "https://it.wikipedia.org/wiki?curid=3634450", "title": "South Australian Open 1983 - Doppio", "text": "Il doppio del torneo di tennis South Australian Open 1983, facente parte della categoria Grand Prix, ha avuto come vincitori Craig A. Miller e Eric Sherbeck che hanno battuto in finale Broderick Dyke e Rod Frawley 6\u20133, 4\u20136, 6\u20134."}
{"id": "3634452", "revid": "36426", "url": "https://it.wikipedia.org/wiki?curid=3634452", "title": "Via Krupp", "text": "Via Friedrich Alfred Krupp (IPA: ), detta comunemente via Krupp, \u00e8 una delle strade pi\u00f9 famose dell'isola di Capri, che collega il centro storico dell'isola con la zona balneare di Marina Piccola.\nIl magnate tedesco dell'acciaio Friedrich Alfred Krupp, abitando in una suite del centrale Grand Hotel Quisisana, non riusciva a raggiungere velocemente Marina Piccola, dove teneva ormeggiato il suo panfilo: compr\u00f2 quindi l'intera area compresa fra la Certosa di San Giacomo e il Castiglione e vi fece costruire la strada che oggi prende il suo nome.\nDato che le rocce capresi sono di natura calcarea, via Krupp \u00e8 sempre stata esposta al pericolo di caduta massi. Per questa ragione la strada ha conosciuto molti periodi di chiusura, talvolta per numerosi anni.\nStoria.\nDalla costruzione al dopoguerra.\nFriedrich Alfred Krupp era un amante di Capri, dove si stabil\u00ec nel 1899. Nell'isola poteva infatti trascorrere dei periodi di svago e, soprattutto, poteva svolgere ricerche biologiche marine sui plancton, di cui era appassionato, servendosi del suo panfilo \"Puritain\" ormeggiato a Marina Piccola. Krupp non possedeva una villa privata, ma abitava in una suite a quattro stanze del centrale hotel Quisisana.\nMarina Piccola era tuttavia raggiungibile solamente da via Mulo, che a quei tempi era un semplice sentiero che rendeva pi\u00f9 difficoltoso il raggiungimento del panfilo. Krupp decise cos\u00ec di costruire una strada che congiungesse l'hotel Quisisana a Marina Piccola; a tale proposito compr\u00f2 tutta la vasta area fra la Certosa di San Giacomo e il Castiglione.\nNel 1899 Krupp propose quindi al sindaco di Capri, Federico Serena, la costruzione di una strada che connettesse Marina Piccola e la Certosa, sottolineandone non solo l'utilit\u00e0 ma anche l'importanza dal punto di vista turistico; a tal fine mise a disposizione una significativa offerta in denaro. La proposta fatta da Krupp venne esaminata nella seduta consiliare del 28 maggio 1899; il sindaco ritenne l'opera di pubblica utilit\u00e0, asserendo anche che la via sarebbe anche servita \u00abda comoda passeggiata invernale\u00bb.\nNonostante alcune perplessit\u00e0 avanzate durante il consiglio da alcuni consiglieri, l'idea di Krupp fu approvata; la redazione del progetto venne affidata a Emilio M\u00e4yer, un architetto di origini napoletane giunto nell'isola nel 1872. Per la realizzazione dell'opera si rese necessario l'esproprio di alcune terre del fondo Certosa; quest'ultima si rivel\u00f2 essere un'operazione molto complessa che si concluse con la vendita all'asta del fondo, che fu aggiudicato a Krupp per 29.500 lire.\nCos\u00ec viene descritto il fondo acquistato da Krupp in una copia esecutiva della quietanza del 4 luglio 1901:\nKrupp inoltre concesse ai Vuotto, suoi vecchi affittuari, \u00abil diritto a raccogliere e a far propria la vendemmia\u00bb nella terra non interessata dalla costruzione di via Krupp, che era gi\u00e0 in atto; per la sua realizzazione si tagli\u00f2 la roccia viva fino al mare, per un totale di un chilometro, 346 metri e sessanta centimetri.\nNella primavera del 1902 i lavori furono ultimati e la via assunse il nome del suo benefattore, divenendo cos\u00ec \u00abvia Krupp\u00bb. Nel frattempo, il 2 aprile dello stesso anno, a Krupp fu conferita la cittadinanza onoraria caprese in modo da \u00abesprimere un attestato di perenne gratitudine\u00bb.\nDopo il termine dei lavori Krupp acquist\u00f2, attrezzandola come un \"pied-\u00e0-terre\", la grotta di Fra' Felice, scavata nella roccia e spesso indicata come la \u00ablussuosa villa di Krupp a Capri\u00bb. Usata come un semplice luogo di ritrovo tra amici, la grotta fu trasformata in una piccola abitazione a due piani, raggiungibile attraverso un ponte in muratura.\nTuttavia il 20 settembre 1918, durante il primo conflitto mondiale, il consiglio comunale prese la decisione di ribattezzare via Krupp e i giardini Krupp rispettivamente \u00abvia di Augusto\u00bb e \u00abgiardini di Augusto\u00bb, per non conservare il ricordo (nel nome tedesco) \u00abdella potenza distruttrice delle artiglierie\u00bb.\nLa popolazione caprese, in ogni modo, continu\u00f2 a chiamare la strada con il nome del magnate tedesco dell'acciaio; solo nel 1961 la giunta comunale decise di restituire alla strada la sua vecchia denominazione.\nDagli anni sessanta in poi.\nDi seguito una descrizione di Bruno Manfellotto su via Krupp durante gli anni sessanta:\nLa strada tuttavia, durante gli anni settanta, and\u00f2 lentamente degradando. Fatale fu la caduta di un masso nel 1976, che danneggi\u00f2 gravemente la strada e indusse le autorit\u00e0 capresi a chiuderla definitivamente per evitare vittime. Ciononostante via Krupp, anche se chiusa, continu\u00f2 ad attrarre i turisti che continuarono a percorrere i sentieri; fu necessario erigere prima dei muretti, poi dei cancelli. L'unico tentativo di riaprirla ci fu nel 1994, ma ben presto la strada venne nuovamente chiusa.\nDopo il fallito tentativo di apertura del 1994, si inizi\u00f2 a lavorare per riaprire definitivamente la strada; a questo scopo furono stanziati oltre 7 milioni di euro dalla Regione Campania per il consolidamento e la bonifica dei costoni. Il 12 aprile 2008, trentadue anni dopo la chiusura della strada, la Regione annunci\u00f2 che via Krupp sarebbe stata riaperta a breve, il 30 giugno dello stesso anno. L'annuncio, dopo la crisi dei rifiuti in Campania, fu decisivo per il mercato turistico internazionale campano: furono per questo motivo invitati il presidente della Repubblica Giorgio Napolitano e l'ambasciatore tedesco in Italia Michael Steiner.\nL'inaugurazione venne fissata per il giorno prima, 29 giugno, tuttavia l'evento fu ritardato di un giorno a causa della pioggia. Steiner ironizz\u00f2 su questo argomento annunciando:\nNapolitano invece ha affermato:\nNonostante i lavori, un anno dopo l'apertura, il 12 febbraio 2009, ci fu un'altra frana. Croll\u00f2 infatti parte di un costone roccioso (non quello interessato dagli interventi dell'anno precedente) che colp\u00ec la casa di Fra' Felice, come gi\u00e0 accennato acquistata da Krupp, che la trasform\u00f2 in un'abitazione a due piani. Secondo i tecnici le cause del crollo furono le forti piogge e le basse temperature. Nonostante ulteriori protezioni, le cadute di massi continuarono: nel tardo pomeriggio del 4 giugno 2011, infatti, nel tratto finale della strada, cadde un blocco di pietra di medie dimensioni, staccatosi da un costone. Anche se non ci furono vittime, la strada fu chiusa su provvedimento dell'allora sindaco Ciro Lembo per otto giorni.\nAl 2016 via Krupp \u00e8 chiusa a tempo indeterminato, sempre per via del pericolo di caduta massi: \u00e8 possibile ammirare la strada solo dai soprastanti giardini di Augusto.\nGeologia.\nLe falesie dei versanti calcarei di Capri sono interessate da pericolosi fenomeni di instabilit\u00e0; anche via Krupp, come gi\u00e0 accennato, ha conosciuto ripetute fenomenologie di crollo.\nL'isola di Capri \u00e8 composta dagli elementi geologici-strutturali di Capri e Anacapri, distaccate da una sella mediana dalla quale fuoriescono sedimenti terrigeni miocenici ricoperti da depositi quaternari piroclastici.\nDiversi geologi si sono interessati alla complessit\u00e0 strutturale dell'isola di Capri, proponendo tre situazioni strutturali. Nella prima situazione i sedimenti terrigeni vengono considerati in continuit\u00e0 stratigrafica sui terreni mesozoici. Nella seconda le masse calcaree vengono attribuite a due unit\u00e0 tettoniche sovrapposte ed i sedimenti silicoclastici sono ubicati nella parte pi\u00f9 alta dell'unit\u00e0 inferiore. Nella terza, invece, vi \u00e8 un modello pi\u00f9 articolato dove l'unit\u00e0 tettonica superiore \u00e8 un'antiforme limitata alla base da un piano di sovrascorrimento e in affioramento nella costa nordorientale dell'isola, presso punta Caterola, punta del Capo e punta Sbruffo.\nVia Krupp, quindi, affiora estesamente la formazione del Calloviano-Valanginiano, costituita da calciruditi bioplastiche con abbondante matrice micritica e calcareniti.\nAspetti strutturali.\nLungo i versanti di via Krupp sono state identificate delle discontinuit\u00e0 planari quali piani di strato (detti anche \"joints\") e piani di faglia. Nel settore orientale di via Krupp e in quelli sottostanti i giardini di Augusto, inoltre, gli strati sono caratterizzati da un'inclinazione di 70\u00b0 e da un'immersione media N320E. Per quanto riguarda la discontinuit\u00e0 tettonica, esistono pi\u00f9 sistemi di faglie. Tra queste le maggiori presentano direzioni medie N40E, un'inclinazione di 70\u00b0 circa e immersione SE.\nLe zone interessate dalle faglie trascorrenti, costituite da fasce d'ampiezza di dieci metri, sono contraddistinte dalla presenza dei litoni, ovvero di cataclasiti centimetricamente spaziate.\nNella zona di via Krupp vi sono, oltre alle due zone di trascorrenza ubicate al bordo del rilievo del Castiglione, altre quattro fasce intermedie di diversa grandezza.\nBisogna notare inoltre che la cementazione dei litoni degli ammassi di via Krupp \u00e8 dovuta ai fenomeni di pressione-dissoluzione e compressione legati al campo di taglio. Le faglie con direzione NS connesse alle fasi immergenti e plio-quaternarie sia ad E che a W sono risultate impostate su aree di debolezza preesistente e in corrispondenza delle aree di taglio trascorrenti; il sistema NS, in concomitanza a quello in direzione EW, delimita piccoli alti morfologici (come quello del Castiglione), attraverso rigetti di dieci metri. Le faglie bordiere, che delimitano l'intera isola (che, non a caso, \u00e8 orientata in senso EW) sono anche caratterizzate dalle orientazioni delle discontinuit\u00e0 neotettoniche.\nI principali sistemi di joints, inoltre, sono orientati con direzioni medie N330E e N30E immergenti a NE e NW con inclinazioni di 60\u00b0; \u00e8 possibile dedurre che ci\u00f2 sia una conseguenza delle fasi complessive che hanno ridotto la struttura dell'isola.\nAspetti geomeccanici.\nI versanti rocciosi di via Krupp sono contraddistinti da sei concentrazioni, con un massimo assoluto di 5,2% raggiunto da tre famiglie; queste ultime costituiscono l'insieme di pi\u00f9 sistemi di discontiunit\u00e0 riconoscibili tramite un'analisi strutturale.\nDi seguito una tabella dei dati delle famiglie:\nLa spaziatura di tali discontinuit\u00e0, fattore di controllo delle dimensioni dei blocchi rocciosi unitari, ha valori compresi tra due centimetri e un metro. Le spaziature dell'ordine di 30-50 centimetri sono ascrivibili al sistema EW, un'unit\u00e0 tettonica particolarmente significativa nell'evoluzione morfologica dell'isola; quelle a maggior frequenza (1-2 centimetri) sono tipiche invece della roccia di faglia.\nQuesto sistema, come quello NS, \u00e8 in grado di isolare blocchi composti da masse pervasivamente fratturate poich\u00e9 disloca anche gli ammassi cementati da fenomeni presso-distruttivi e costituiti da roccia di faglia trascorrente.\nIn generale, inoltre, i blocchi risultano in perfetto contatto lungo i tagli e le superfici artificiali orientati trasversalmente a via Krupp. La situazione \u00e8 diversa dove le masse sono sottoposte all'influenza dell'evoluzione morfologica; in particolare lungo le pareti naturali sono presenti significativi disarticolamenti delle masse, sia quando composte da ammassi ricementati e fratturati e sia quando sono costituite da blocchi unitari.\nPresso i giardini di Augusto, nelle zone pi\u00f9 elevate dei versanti, le discontinuit\u00e0 aperte contengono materiali di riempimento detritico quaternario. In alcuni casi \u00e8 presente anche una cementazione calcitica, avvenuta dopo le fasi tettoniche a carattere distensivo pi\u00f9 recenti. Per quanto concerne lo stato di conservazione delle pareti della discontinuit\u00e0, invece, vi \u00e8 una scarsa alterazione che \u00e8 la causa della colorazione litologica.\nAlle condizioni idrauliche del versante \u00e8 stato attribuito un valore medio di 7 relativo a situazioni di roccia umida. Utilizzando il martello di Schmidt, i valori di rimbalzo sono risultati sempre superiori a 40 e sono attribuibili valori di resistenza a compressione delle pareti del giunto superiore a 80 MPa.\nDi seguito, infine, una tabella dove sono riportati i valori dei parametri della classificazione geomeccanica di Bieniawski definiti nelle zone di tipo:\nPercorso.\nCaratteristiche.\nVia Krupp ha inizio subito dopo la scalinata che conduce ai giardini di Augusto, da cui \u00e8 possibile vedere la strada dall'alto. A questo punto, dopo il breve tratto iniziale in linea retta, via Krupp procede con la sua andatura caratterizzata da numerosi tornanti, per un totale di otto curve.\nSegue al percorso a tornanti un lungo rettilineo, al cui inizio vi si trova il cancello che conduce alla casa di Fra' Felice (ora distrutta da una frana). Dal rettilineo \u00e8 possibile sia vedere i celebri Faraglioni di Capri sia accedere in uno dei due sentieri che conducono rispettivamente alla grotta del Castiglione e a quella dell'Arsenale.\nUn cancello grigio segna la fine del rettilineo; dal cancello in poi via Krupp si tramuta da strada pedonale in strada carrozzabile. Via Krupp termina infine confluendo in via Marina Piccola, la strada carrozzabile che conduce all'omonima localit\u00e0.\nSentieri alternativi.\nDa via Krupp partono dei sentieri che si distaccano da quelli pi\u00f9 noti o consueti, dando la possibilit\u00e0 di conoscere aspetti del paesaggio, della vegetazione e della geologia altrimenti non godibili seguendo gli itinerari normali. I sentieri che hanno inizio da via Krupp sono due, e sono quelli che conducono alla grotta del Castiglione e alla grotta dell'Arsenale.\nGrotta del Castiglione.\nLa grotta del Castiglione \u00e8 la pi\u00f9 grande cavit\u00e0 di Capri e si apre a 250 metri sul livello del mare. Vista da via Krupp l'antro non sembra essere raggiungibile a piedi; il sentiero \u00e8 percorribile sia dall'alto verso il basso che viceversa.\nIl percorso in salita ha inizio a via Krupp, prendendo il sentiero e le scale che si inerpicano sulla montagna fra la deviazione che conduce alla grotta dell'Arsenale e quella che conduce alla localit\u00e0 di Torre Saracena. Percorrendo il sentiero si arriva alla cavit\u00e0 dopo quindici o venti minuti.\nGrotta dell'Arsenale.\nLa grotta dell'Arsenale \u00e8 una cavit\u00e0 che giace sotto al percorso di via Krupp; il suo nome deriva dall'antica credenza che in essa ci sia stata una fabbrica di imbarcazioni. Il sentiero che conduce alla grotta dell'Arsenale \u00e8 molto vicino a quello che termina invece alla grotta del Castiglione.\nSi pu\u00f2 arrivare alla caverna partendo dall'ultimo tratto rettilineo di via Krupp, lungo il quale si trova un cancello bianco; quest'ultimo, se scavalcato, d\u00e0 accesso ad un sentiero assai malridotto che, attraverso gli enormi massi rocciosi, arriva su una scogliera. Proseguendo lungo quest'ultima si arriva alla grotta dell'Arsenale.\nVia Krupp e l'arte.\nSin dalla sua apertura, via Krupp ha ospitato molte manifestazioni. Dal 1\u00ba agosto 2008 via Krupp \u00e8 stata la sede espositiva di opere d'arte contemporanea per l'evento \"Capri Steel Peace \u2013 dai cannoni all'arte\". Furono per esempio esposte opere come l'\"Albero della speranza\", un'opera di mille chili lavorata in ferro con elementi decorativi in ceramica, o la \"Madonna con bambinino\", che per l'appunto raffigura Maria con Ges\u00f9.\nDue anni dopo, nel 2010, si tenne un altro evento artistico, \"Passo dopo Passo... nella storia e nel mito di Capri\", dove l'artista Pietro Iori ha installato centosei orme che rappresentano le \"impronte\" lasciate da persone come Tiberio o Norman Douglas: su alcune orme \u00e8 stato infatti possibile trovare immagini delle persone che hanno fatto la storia dell'isola.\nNel 2011, si \u00e8 tenuto l'evento artistico \"Sbandierare l'arte nei centocinquant'anni dell'Unit\u00e0 d'Italia\", che ha visto in via Krupp il luogo ideale dove poter installare opere artistiche in occasione dei 150 anni dell'Unit\u00e0 d'Italia. Per l'evento furono issate sulla parete rocciosa di via Krupp venticinque bandiere, in onore al tricolore italiano, realizzate da vari artisti (come Giuseppe Desiato). Le bandiere sono state mantenute sulla parete rocciosa per tutta la durata dell'estate del 2011."}
{"id": "3634453", "revid": "110157", "url": "https://it.wikipedia.org/wiki?curid=3634453", "title": "Kapi\u0161ov\u00e1", "text": "Kapi\u0161ov\u00e1 (in ungherese \"Kapis\u00f3\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3634454", "revid": "287204", "url": "https://it.wikipedia.org/wiki?curid=3634454", "title": "Kapisova", "text": ""}
{"id": "3634457", "revid": "767487", "url": "https://it.wikipedia.org/wiki?curid=3634457", "title": "Ai margini della metropoli", "text": "Ai margini della metropoli \u00e8 un film del 1953 diretto da Carlo Lizzani, ispirato all'omicidio di Annarella Bracci avvenuto il 18 febbraio 1950 a Roma.\nTrama.\nMario Ilari, un giovane operaio disoccupato, viene accusato ingiustamente dell'uccisione di una ragazza sua conoscente. Una volta arrestato riesce a fuggire e a nascondersi a casa della convivente Gina, ma finisce nuovamente in prigione. L'avvocato Roberto Marini accetta di assumere la sua difesa dopo essere stato contattato da Luisa, amica di Gina, convinto che il processo gli dar\u00e0 la possibilit\u00e0 di affermarsi. La situazione \u00e8 per\u00f2 molto complicata, dato che Cal\u00ec, un barbone, dice di averlo visto sul luogo del delitto. Ilari confessa di aver incontrato la ragazza per conoscere tramite lei Greta, che avrebbe dovuto facilitargli l'espatrio. Quando l'avvocato Marini accusa Cal\u00ec di falsa testimonianza, egli si uccide. La situazione si risolve quando viene trovato il cadavere di Greta, uccisa dal vero colpevole dopo essere stata sequestrata. Ilari viene liberato e Marini e Luisa si confessano il loro reciproco amore.\nProduzione.\n\"Ai margini della metropoli\" \u00e8 tratto da un'inchiesta giornalistica di Mario Massimi sull'omicidio di Annarella Bracci e sul sospettato Lionello Egidi. Usc\u00ec nelle sale in seguito a pesanti censure, atte principalmente a preservare l'immagine delle forze dell'ordine.\nIl film fu girato negli stabilimenti romani della S.A.F.A. Palatino.\nDistribuzione.\nIl film venne distribuito nel circuito cinematografico italiano il 5 marzo del 1953.\nAccoglienza.\nIl film incass\u00f2 80 milioni di lire dell'epoca.\nCritica.\nG.C. Castello sulla rivista \"Cinema\" del 30 giugno 1953 scrisse: \u00ab[...] appare un mediocre sottoprodotto di tutta una letteratura cinematografica avente per base innocenti accusati di delitti spaventosi e avvocati che si sostituiscono alla giustizia nella ricerca della verit\u00e0 per la salvezza del cliente [...]. Troppo sgangherato \u00e8 qui il tessuto, troppo posticci certi riempitivi, troppo falsi certi tratti d'ambiente [...] perch\u00e9 sia possibile prestar fede alla storia che ci viene raccontata\u00bb."}
{"id": "3634464", "revid": "398640", "url": "https://it.wikipedia.org/wiki?curid=3634464", "title": "Ke\u010dkovce", "text": "Ke\u010dkovce (in ungherese \"Kecsk\u0151c\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3634465", "revid": "287204", "url": "https://it.wikipedia.org/wiki?curid=3634465", "title": "Keckovce", "text": ""}
{"id": "3634470", "revid": "107098", "url": "https://it.wikipedia.org/wiki?curid=3634470", "title": "Uni\u00f3 Deportiva Atl\u00e8tica Gramenet", "text": ""}
{"id": "3634471", "revid": "1305772", "url": "https://it.wikipedia.org/wiki?curid=3634471", "title": "Jos\u00e9 Mar\u00eda Mateos", "text": "Carriera.\nMateos fu commissario tecnico della Spagna dal 1922 al 1933. Nella sua carriera guid\u00f2 la Nazionale spagnola in 23 partite."}
{"id": "3634482", "revid": "1924342", "url": "https://it.wikipedia.org/wiki?curid=3634482", "title": "Independent Albums", "text": "La \"Billboard\" Independent Albums \u00e8 una classifica degli album ed EP indipendenti pi\u00f9 venduti, pubblicata dalla rivista musicale \"Billboard\". Essa raggruppa tutti gli artisti che non hanno firmato un contratto con le case discografiche pi\u00f9 importanti. Le classifiche sono redatte in base alle vendite registrate dalla Nielsen SoundScan e ai download legali dai negozi di musica online. \u00c8 stata pubblicata per la prima volta il 2 dicembre del 2000.\nLe prime 25 posizioni sono pubblicate attraverso il sito di \"Billboard\", mentre le restanti sono visualizzabili solo mediante una registrazione a pagamento su Billboard.biz."}
{"id": "3634483", "revid": "110157", "url": "https://it.wikipedia.org/wiki?curid=3634483", "title": "Giardini di Augusto", "text": "I giardini di Augusto, inizialmente noti col nome di giardini di Krupp, sono un parco cittadino di Capri.\nStoria e descrizione.\nFurono iniziati da Friedrich Alfred Krupp, l'industriale tedesco dell'acciaio che agli inizi del XX secolo acquist\u00f2 alcune propriet\u00e0 sull'isola, con l'intenzione - che poi non si realizz\u00f2 - di costruirvi una villa. Noti come giardini di Krupp fino al 1918, dopo la prima guerra mondiale furono rinominati giardini d'Augusto dall'amministrazione comunale, in onore del primo imperatore romano.\nCostituiscono un vero giardino botanico che ospita vari esemplari della flora dell'isola, con piante ornamentali e non. Alle bellezze botaniche, si associa un panorama molto ampio sulle principali bellezze paesaggistiche di Capri. Da essi, infatti, si pu\u00f2 ottenere una panoramica a 180 gradi dell'isola di Capri, con scorci su monte Solaro, sulla baia di Marina Piccola, su via Krupp e sui celebri faraglioni.\nNei giardini \u00e8 inoltre presente un monumento in onore di Lenin, vissuto a Capri nel 1908 in qualit\u00e0 di ospite dello scrittore russo Maksim Gor'kij. Il monumento si compone di diversi blocchi di marmo sovrapposti, che raggiungono un'altezza di 5 metri; sul maggiore di essi \u00e8 scolpito il volto di Lenin. Il monumento \u00e8 stato realizzato nel 1968 dallo scultore Giacomo Manz\u00f9, cui l'opera fu commissionata dall'ambasciata sovietica a Roma dopo essere stata approvata dal consiglio comunale."}
{"id": "3634484", "revid": "729019", "url": "https://it.wikipedia.org/wiki?curid=3634484", "title": "Blackshape Prime", "text": "Il Blackshape Prime \u00e8 un ultraleggero costruito dalla Blackshape, un'azienda italiana avente sede a Monopoli, in Puglia, e parte del distretto aerospaziale pugliese.\nStoria del progetto.\nIl Prime deriva inizialmente da un progetto per un velivolo ultraleggero di costruzione interamente lignea, l'Asso X, progettato da Giuseppe Vidor. Vidor cedette il progetto all'azienda piemontese Millennium Aicraft che riprogett\u00f2 la struttura in materiali compositi, e con la denominazione di Millennium Master, il prototipo and\u00f2 in volo per la prima volta nel 2006. Il velivolo fu presentato al pubblico per la prima volta al Salone di Friedrichshafen nel 2007, con l'intento di passare alla commercializzazione in serie tramite vendita in kit di montaggio. Questo fatto non si realizz\u00f2, e il progetto fu acquistato, ed ulteriormente sviluppato, dalla ditta Blackshape con sede a Monopoli. Con il nome di Prime fu presentato nel 2011, mentre le consegne alla clientela iniziarono l'anno successivo.\nDescrizione tecnica.\nAereo ultraleggero, monoplano, biposto, monomotore. L'intera struttura, che comprende fusoliera, ali e impennaggio di coda, \u00e8 realizzata in fibra di carbonio ininfiammabile, realizzata secondo la specifica FAR 25. I piani di coda hanno diedro negativo. Tutte le parti meccaniche sono prodotte in acciaio al Cr-Mo 4130 e alluminio anodizzato 7075. Ogni semiala contiene due serbatoi di combustibile, collegati direttamente tra loro, e riempiti di schiuma anti-vapori al fine di prevenire esplosioni. Allo scopo di aumentare la sicurezza \u00e8 installato un paracadute balistico, un avanzato modulo diagnostico, avviso di entrata in stallo e cinture di sicurezza a quattro punti d'attacco. Il carrello di atterraggio completamente retrattile ad azionamento elettrico, e triciclo anteriore con il ruotino sterzante. \u00c8 installato un sistema di emergenza ad azionamento manuale per il suo abbassamento. Le ruote sono tubeless, dotate di freni a disco flottanti.\nIl propulsore installato \u00e8 un Rotax 912ULS a 4 cilindri raffreddati a liquido, erogante la potenza di 100 hp (74,6 kW), azionante un'elica bipala MVT-33-1A a passo variabile a comando idraulico.\nL'impianto elettrico prevede 21 interruttori automatici, ed \u00e8 installata una avionica di base prodotta dalla Dynon Avionics Skyview e una radio Becker AR 201. Per l'impiego nei paesi caldi \u00e8 disponibile un sistema di condizionamento. I fattori di carico massimo raggiungibile sono pari a +4/-2 g.\nImpiego operativo.\nIl Prima ha ricevuto la certificazione tedesca come ULM. Grazie alla sua autonomia di 1.000 km alcuni esemplari sono stati consegnati ad Abu Dhabi dopo un volo di due giorni. Nel 2013 un esemplare con immatricolazione russa \u00e8 stato esposto al Salone Aeronautico di Mosca (MAKS)."}
{"id": "3634486", "revid": "1543377", "url": "https://it.wikipedia.org/wiki?curid=3634486", "title": "QRpedia", "text": "QRpedia \u00e8 un sistema web mobile per smartphone che, tramite codici QR, mette a disposizione degli utenti collegamenti a voci di Wikipedia nella propria lingua. Rispetto ai normali codici QR (che permettono di collegare direttamente qualsiasi URI) il sistema QRpedia aggiunge ulteriori funzionalit\u00e0. QRpedia come Historypin e PlaceBooks \u00e8 una tecnologia sociale di condivisione di contenuti che si differenzia dalle altre per il suo approccio guidato dalle politiche comunitarie di Wikipedia. Il codice sorgente del sistema \u00e8 liberamente riutilizzabile sotto la licenza MIT.\nIl sistema QRpedia \u00e8 stato ideato da Roger Bamkin, un volontario di Wikipedia, ex-presidente di Wikimedia UK, ed \u00e8 stato presentato al pubblico nel mese di aprile 2011. \u00c8 in uso presso le pi\u00f9 svariate istituzioni nel mondo tra cui i musei di Regno Unito, Russia, Stati Uniti, Spagna, ma anche fuori da essi dove il movimento Occupy lo utilizza per i suoi manifesti. Molte citt\u00e0 hanno dato vita a progetti di utilizzo del mezzo QRpedia e durante il 2012 Monmouth, in Galles, \u00e8 diventata la prima cittadina del mondo coperta dal sistema grazie al progetto MonmouthpediA. Molte altre citt\u00e0 si apprestano a seguire l'esperienza di MonmouthpediA e per questo sono nati i progetti GibilterrapediA, FreopediA, JoburgpediA, TartupediA, UmepediA e SestopediA.\nA gennaio 2012 QRpedia \u00e8 stato dichiarato il pi\u00f9 innovativo dei quattro progetti (su 79 partecipanti) nel campo della telefonia mobile nel Regno Unito del 2011 dalla \"Smart UK Project\". \u00c8 quindi stato scelto per partecipare al Mobile World Congress di Barcellona, il 29 febbraio 2012; i criteri sono stati: \u00abessere efficace, facile da capire e con un potenziale impatto globale\u00bb.\nOrigini.\nQRpedia \u00e8 stata ideata da Roger Bamkin, un volontario di Wikipedia, ex-presidente di Wikimedia UK, e Terence Eden, un consulente Web per dispositivi mobili, ed \u00e8 stata presentata il 9 aprile 2011 durante il \"Backstage Pass\" del Derby Museum, istituzione facente parte del \"GLAM / Derby\", collaborazione tra il museo stesso e Wikipedia. Durante l'evento sono stati creati oltre 1.200 articoli di Wikipedia in diverse lingue.\nIl nome del progetto \u00e8 stato creato combinando attraverso una crasi le iniziali \"QR\" da Quick Response e \"pedia\" da \"Wikipedia\". Il codice sorgente del progetto \u00e8 liberamente riutilizzabile sotto licenza MIT.\nDal 16 novembre 2013 la propriet\u00e0 del codice \u00e8 passata da Terence Eden e Roger Bamkin a Wikimedia UK. A proposito del passaggio, il cofondatore Terence Eden afferma che \u00abPer quanto mi sarebbe piaciuto che QRpedia fosse stata un'uscita della Silicon Valley con miliardi di dollari svolazzanti in giro - abbiamo convenuto che la cosa pi\u00f9 sensata da fare sarebbe stata quella di concedere tutti i diritti di PI a Wikimedia UK e farveli restare perennemente.\u00bb Il trasferimento del sito e di tutti i servizi connessi richieder\u00e0 del tempo in pi\u00f9 ma il sorgente rimarr\u00e0 aperto.\nFunzionamento.\nQuando un utente esegue la scansione di un codice a barre QRpedia sul proprio cellulare, il dispositivo decodifica il codice a barre in un URL utilizzando il nome del dominio \"&lt;lingua&gt;.qrpedia.org\" (dove \"&lt;lingua&gt;\" \u00e8 il codice della lingua nel quale si vuole visualizzare l'informazione \u2013 it per l'italiano ad esempio) seguendo un percorso la cui fine \u00e8 il titolo di una voce di Wikipedia, e invia una richiesta per la voce specificato nell'URL al server QRpedia. Trasmette inoltre l'impostazione della lingua del dispositivo.\nIl server QRpedia utilizza quindi l'API di Wikipedia per determinare se esiste una versione della voce richiesta nella lingua utilizzata dal dispositivo: in caso affermativo l'utente viene indirizzato verso di esso, in \"Wikipedia mobile\". Se non ci sono traduzioni disponibili della voce richiesta, il server di QRpedia offre una scelta di lingue disponibili per il titolo della voce o delle traduzioni da Google. In questo modo, un singolo codice QR \u00e8 in grado di fornire la stessa voce in molte lingue. QRpedia registra anche le statistiche di utilizzo.\nGli URL nel formato di QRpedia possono essere utilizzati anche al di fuori dei codici QR: ad esempio, l'indirizzo https://en.wikipedia.org/wiki/Wikipedia, se tradotto in http://en.qrwp.org/Wikipedia, una volta visitato attraverso un browser in lingua italiana porta a https://it.m.wikipedia.org/wiki/Wikipedia.\nDiffusione.\nTemporale.\nAd ottobre 2011 QRpedia \u00e8 usata presso:\nA novembre 2011 QRpedia \u00e8 stato utilizzato a:\nA dicembre 2011:\nA gennaio 2012 \u00e8 iniziato ad utilizzare nello:\nA febbraio 2012 QRpedia \u00e8 stato adottato da:\nA marzo 2012 i codici a risposta rapida di Wikipedia sono stati posizionati:\nAd aprile 2012:\nA maggio 2012:\nA giugno 2012:\nA luglio 2012:\nAd agosto 2012:\nA settembre 2012:\nA novembre 2012:\nA dicembre 2012:\nA febbraio 2013:\nA maggio 2013:\nA giugno 2013:\nA luglio 2013:\nA ottobre 2013:\nA novembre 2013:\nA gennaio 2014:\nA febbraio 2014:\nTerritoriale.\nAnche se QRpedia \u00e8 nato nel Regno Unito \u00e8 utilizzato anche in altri paesi che ne hanno diffuso il sistema:\nProgetti.\nQRpedia a Praga 10.\nA Praga, il distretto municipale Praga 10 ha adottato i codici QR per una buona parte (circa 10 - 15) dei suoi monumenti.\nNella Repubblica Ceca \u00e8 la prima volta che appaiono questi codici e ci\u00f2 \u00e8 avvenuto grazie al Comune di Praga che si \u00e8 impegnato a sviluppare i suoi progetti sulla base delle proposte dei cittadini. I primi codici sono stati utilizzati in occasione delle Giornate europee del patrimonio. Praga 10 funge da esempio per altre parti della citt\u00e0 e altre citt\u00e0 per come attrarre nuovi turisti e rivalutare la citt\u00e0, quasi gratuitamente.\nIl vicesindaco Ivana Cabrnochov\u00e1 afferma inoltre che il progetto \u00ab\u00e8 stato ispirato dall'iniziativa MonmouthpediA del Galles\u00bb e che nell'utilit\u00e0 di questa iniziativa, \u00abla municipalit\u00e0 sta spingendo i cittadini a contribuire alle voci di Wikipedia sui monumenti del proprio quartiere in modo da fornire pi\u00f9 informazioni dettagliate ai cittadini e turisti\u00bb.\nMonmouthpediA.\nLa cittadina gallese di Monmouth, nell'ambito del progetto MonmouthpediA di Wikipedia, in progetto da dicembre 2011, ma iniziato ufficialmente solo il 19 maggio 2012, utilizza i QRPedia in maniera molto originale ed \u00e8 stata dichiarata per questo \u00ab\"la prima Pediacittadina del mondo\"\u00bb. MonmouthpediA funge da battistrada per molti altri progetti di simili vedute come GibilterrapediA, FreopediA, JoburgpediA, TartupediA e pi\u00f9 recentemente per SestopediA.\nIl progetto rappresenta l'innovazione sociale e mette in evidenza il ruolo della comunit\u00e0 di base e dei privati nella creazione dell'economia digitale della loro terra (come residenti, ex-residenti, visitatori, lavoratori), nella divulgazione delle loro conoscenze e nella trasposizione delle prospettive che rivolgono su di essa. In quanto tale, quest'innovazione fornisce indicazioni per l'IdC (\"Internet delle Cose\") che sottolinea anche quanto lontano \u00e8 andata la fase sociotecnica di Internet e, potenzialmente, quanto ancora dovr\u00e0 andarvi.\nSono stati utilizzati 4 tipi di QRPedia a seconda dell'ambito. Non saranno in bianco e nero (come di default), ma a colori, per differenziarsi dagli altri codici QR presenti nel luogo. Per gli edifici simbolo della cittadina e luoghi all'aperto, esposti alle intemperie, \u00e8 stato utilizzato un tipo di codice QRPedia posto su una grande targa in ceramica o in metallo. Per flora e fauna e altri aspetti non legati direttamente al paese di Monmouth sono state utilizzate targhe di plastica o metallo. I codici QRpedia sono stati anche affissi all'interno di edifici e per le opere esposte nei musei. I codici e le placche QRpedia fungono da portale tra il mondo fisico e quello digitale poich\u00e9 MonmouthpediA \u00e8 riuscita a creare nuove forme di connettivit\u00e0 comuni miscelando appunto il mondo fisico e digitale e contribuendo all'innovazione sociale tramandando le conoscenze genuine e orali di una piccola cittadina in tutto il mondo. Nel progetto MonmouthpediA ci si propone inoltre di descrivere anche gli aspetti di vita quotidiana del borgo, sono stati affissi i QRPedia anche sulle vetrine dei negozi per dare informazioni sulle diverse professioni dei commercianti. Lo scopo ultimo del progetto \u00e8 quello di ricreare la cittadinanza attraverso le voci di Wikipedia. Per questo gli organizzatori del progetto GLAM affermano: \u00abMiriamo ad avere 1.000 codici QRpedia a Monmouth entro aprile inclusi i musei\u00bb.\nInizi.\nL'idea di Monmouthpedia \u00e8 stata concepita alla fine del 2011 da John Cummings, un residente di Monmouth che l'ha vista come un'innovazione sociale sostenuta dalla premessa filosofica che la conoscenza ci fornisce un quadro generale delle cose permettendoci di apprezzare di pi\u00f9 il nostro ambiente. Successivamente Cummings ha partecipato ad un evento TEDx a Bristol in cui si \u00e8 discusso del sistema QRpedia in uso al Derby Museum and Art Gallery. Cummings ha fondato il progetto con il presidente di Wikimedia UK, Roger Bamkin, cofondatore di QRpedia. Il progetto \u00e8 stato successivamente sostenuto dal Monmouthshire Council, e il consiglio dello Shire Hall (ufficio dell'amministrazione della contea di Monmouth) ha successivamente annunciato l'intenzione di instaurare un presidio wikipediano per aiutare i visitatori a contribuire al progetto.\nIntento iniziale di Monmouthpedia era di avere 1.000 codici QR entro aprile 2012 e che ogni voce avesse una corrispondente targa in ceramica decorata con un codice. A maggio 2012 la pagina del progetto ha segnalato 712 voci nuove e migliorate in 25 diverse lingue. Per chi non parla inglese, ove disponibile, vengono autovisualizzate le voci in altre lingue in base alla lingua impostata dall'utente sul proprio cellulare. Al momento del lancio del progetto, erano gi\u00e0 disponibili circa 500 voci nelle altre lingue grazie alla collaborazione di redattori stranieri. Oltre a questo il progetto copre oltre 250 voci gi\u00e0 esistenti su argomenti relativi a Monmouth. Nello stesso periodo, oltre 1.000 fotografie sono state caricate.\nLa Biblioteca di Monmouth \u00e8 diventata la prima biblioteca al mondo ad aggiungere i QRpedia ai propri libri. Gli utenti con cellulari intelligenti possono ora trovare immediatamente le voci di Wikipedia sul libro o sul suo autore. La priorit\u00e0 \u00e8 stata data alla letteratura locale e ai titoli gallesi, ma recenti acquisizioni sul Giubileo di diamante di Elisabetta II del Regno Unito e sulle Olimpiadi sono state anch'esse codificate in QR.\nAccoglienza.\nGlyn Moody, scrivendo per \"Techdirt\", mette in dubbio che Monmouthpedia sia il futuro di Wikipedia. Egli ha descritto il progetto come la creazione di \u00abun tipo di frattale Wikipedia\u00bb paragonandolo al film del 2010 \"Inception\", che crea potenzialmente una \u00abWikipedia dentro una Wikipedia dentro una Wikipedia\u00bb. Pochi giorni dopo il lancio, l'iniziativa aveva portato a un vasto interesse. Stevie Benton da Wikimedia UK ha riferito che la era stata vista 10.000 volte. Benton ha anche riferito che erano giunte domande in merito al progetto da parte di citt\u00e0 in Norvegia, Gran Bretagna, Francia, Scozia e Texas. Una riprova del successo del progetto \u00e8 stato l'aumento del turismo nella cittadina oltre che la significativa attenzione dei mass media internazionali per una piccola citt\u00e0 di confine gallese. L'iniziativa ha ben presto attirato l'interesse di Gibilterra, dove il progetto GibilterrapediA \u00e8 stato lanciato il 13 luglio 2012.\nJimmy Wales, cofondatore di Wikipedia, \u00e8 entusiasta dell'iniziativa: \u00abFar rivivere un'intera cittadina su Wikipedia \u00e8 qualcosa di nuovo ed \u00e8 un testamento alle lungimiranti persone di Monmouth, a tutti i volontari e alla squadra di Wikimedia UK. Non vedo l'ora di vedere altri paesi e citt\u00e0 fare la stessa cosa\u00bb.\nIl Monmouthshire Council ha annunciato a luglio 2012 che sta progettando di estendere l'iniziativa ad altre parti della zona dell'autorit\u00e0 cittadina, iniziando con Chepstow e Raglan. Un nuovo messaggio, con l'obiettivo di far gestare Monmouthshirepedia, \u00e8 stato pubblicizzato dal Monmouthshire Council a novembre 2012.\nA Monmouthpedia \u00e8 stato assegnato il premio \"Excellence in Marketing\" dal \"Monmouthshire Business Awards\" nel mese di ottobre 2012. La Wynndel Property Management, sviluppatrice di nuove abitazioni a \"Severn Quay\" a Chepstow e sponsor del premio, ha elogiato Monmouthpedia sul suo sito, notando che \u00abil valore pubblicitario per la sola Monmouth \u00e8 stato stimato 2.12 milioni di sterline\u00bb, e prevedendo che \u00abne beneficeranno anche la propriet\u00e0 di Chepstow, insieme con i nuovi sviluppi di Chepstow e i nuovi sviluppi nel Monmouthshire\u00bb quando un progetto simile prender\u00e0 avvio a Chepstow.\nGibilterrapediA.\nGibilterrapediA \u00e8 un progetto del governo di Gibilterra, un territorio britannico d'oltremare nel sud della penisola iberica, per migliorare la copertura degli argomenti relativi a Gibilterra su Wikipedia. Si basa su MonmouthpediA, un progetto simile che mira a far rivivere la cittadina di Monmouth nel sud del Galles sulla grande Wikipedia. Il progetto Gibilterrapedia \u00e8 stato annunciato nel luglio 2012 dal governo di Gibilterra.\nTra settembre e ottobre 2012 il progetto \u00e8 divenuto oggetto di una controversia pubblica sul ruolo del comitato del turismo di Gibilterra nel progetto, infatti le accuse che piovono sono in primo luogo che il progetto sia stato utilizzato per promuovere gli interessi commerciali del comitato del turismo e in seconda accusa che vi sia un conflitto di interessi derivante da un contratto di consulenza a pagamento tra il governo di Gibilterra e un fiduciario di Wikimedia UK.\nProgetto.\nScopo e struttura.\nSecondo il sito di Gibilterrapedia, il progetto \u00abmira a coprire ogni singolo posto notevole, persona, artefatto, pianta e animale di Gibilterra nel maggior numero di lingue possibili.\u00bb Il suo campo di applicazione si estende anche allo stretto di Gibilterra, i comuni spagnoli lungo la costa della Baia di Gibilterra, la costa settentrionale del Marocco e la citt\u00e0 spagnola di Ceuta, sulla costa africana di fronte a Gibilterra. Il progetto \u00e8 strutturato come un WikiProgetto, coinvolgendo redattori volontari, il Governo di Gibilterra, il Comitato del Turismo di Gibilterra, il Museo di Gibilterra e Roger Bamkin (ex amministratore di Wikimedia UK).\nFormazione.\nIl progetto Gibilterrapedia \u00e8 stato annunciato nel luglio 2012 dal Governo di Gibilterra. L'idea per Gibilterrapedia origin\u00f2 con Tyson Lee Holmes, un Gibilterriano che contribuisce a Wikipedia. Holmes lesse di Monmouthpedia e credette che Gibilterra potesse prendere la scia di un simile progetto. Holmes contatt\u00f2 Stewart Finlayson del Museo di Gibilterra e Finlayson, quindi fu contattato dai rappresentanti di Wikimedia UK. Gli organizzatori di Monmouthpedia vennero invitati a Gibilterra per discutere la proposta.\nIl Governo di Gibilterra vedeva Gibilterrapedia come un mezzo per promuovere il turismo, ma \u00e8 stato il Comitato del Turismo di Gibilterra a svolgere un ruolo chiave nella formazione del progetto. Il Ministro del Turismo di Gibilterra, Neil Costa, ha detto a un quotidiano gallese, \u00abNoi come governo abbiamo sempre detto che occorre essere reattivi e pronti a cogliere le opportunit\u00e0 come e quando arrivano.\u00bb Costa ha organizzato incontri a Gibilterra per gli utenti di Wikipedia, che comprendono tour guidati dei siti storici da parte del personale del Museo di Gibilterra.\nIl Governo era inizialmente preoccupato riguardo al fatto che i redattori di Wikipedia \u00abnon avendo a cuore gli interessi di Gibilterra, possano scrivere voci svisate o deleterie.\u00bb Tali preoccupazioni sono state fugate dalle rassicurazioni di Wikimedia UK. Un funzionario del governo ha detto al \"Gibraltar Chronicle\": \u00abLe persone di Wikipedia UK ci hanno garantito che Wikipedia ha un elemento di autoregolamentazione, ma noi vogliamo incoraggiare molti volontari locali a tenere d'occhio ci\u00f2 che succede, e se le cose diventano offensive, allora \u00e8 molto facile per loro tornare alla pagina di prima in pochi secondi.\u00bb\nA giugno 2012 il Governo di Gibilterra ha firmato una lettera d'intenti con Roger Bamkin (uno dei creatori di Monmouthpedia e direttore di Wikimedia UK) e John Cummings (un redattore di Wikipedia). Bamkin ha fornito la consulenza sulla produzione di codici QR e la formazione per i collaboratori del progetto. Ha anche detto al \"Western Mail\" a luglio 2012 che ha scelto Gibilterra come il suo progetto successivo \u00abdopo esser stato inondato di inviti dai luoghi di tutto il mondo nella speranza di essere la seconda cittadina Wikipedia.\u00bb\nSeminari formativi.\nSono stati pianificati a Gibilterra a fine luglio 2012 dei seminari per facilitare i contributi a Wikipedia e pi\u00f9 specificamente a Gibraltarpedia. Tyson Lee Holmes, coordinatore di Gibilterrapedia, ha detto alla Gibraltar Broadcasting Corporation che il progetto spera \u00abdi ottenere persone interessate a redigere le pagine, tra le altre cose, di periodi storici, costruzioni prominenti, biografie.\u00bb\nPiani d'uso dei codici QR.\nIl progetto ha in programma di utilizzare i codici QR (codici a risposta rapida) via QRpedia per fornire accesso multilingue alle voci di Wikipedia che riguardano argomenti importanti di Gibilterra. Una volta implementato, i codici avranno lo scopo di consentire ai visitatori di recuperare le voci di Wikipedia nelle loro lingue predefinite utilizzando i loro cellulari intelligenti per leggere i codici QR. Il progetto prevede la posa di placche contenenti i QRpedia sulle o nelle costruzioni significative di Gibilterra. Roger Bamkin ha descritto il sistema come la \"tecnologia del colpetto\" poich\u00e9 consente ai visitatori di \"colpicchiare\" un codice QRpedia tramite telefono cellulare.\nControversia.\nArticolo della BBC.\nIl 18 settembre 2012, \"BBC News\" ha pubblicato un rapporto su Gibilterrapedia. La BBC ha riferito che il turismo \u00e8 \u00abuna grande parte dell'economia di Gibilterra\u00bb e ha notato che le autorit\u00e0 di Gibilterra erano \u00abpronte a cogliere ogni opportunit\u00e0 per aumentare il cespite.\u00bb La BBC ha in ogni caso riferito che i volontari avevano prodotto \u00abfino a 20 articoli al giorno in varie lingue\u00bb e che Roger Bamkin era a Gibilterra per la settimana \u00abin cerca di pi\u00f9 persone pronte a contribuire con foto, mappe e informazioni sulla storia del territorio\u00bb.\nAccuse di conflitto d'interessi.\nInoltre, il 18 settembre 2012 un articolo di CNET asserisce che Bamkin \u00absembrava adoperare la funzione \"Lo sapevi che\u2026\" della pagina principale di Wikipedia e le risorse dell'iniziativa GLAM - WikiProgetto di Wikipedia\u00bb per promuovere \u00abil progetto del suo cliente\u00bb. \"Fox News\" ha riportato che Gibilterra \u00abera apparsa nell'agognata sezione \"Lo sapevi che\u2026\" della pagina principale di Wikipedia diciassette volte in agosto [\u2026] dando a Gibilterra un invidiabile centinaio di milioni di visite al mese.\u00bb Dappoi si \u00e8 sviluppato un litigioso dibattito intorno al rapporto di consulenza a pagamento tra Bamkin e il Governo di Gibilterra che ha portato ad una copertura critica di molti media, incluso \"Forbes\", \"Le Monde\", \"El Pa\u00eds\",\"Berliner Zeitung\", \"International Business Times\", \"The Daily Telegraph\", \"Frankfurter Rundschau\", \"PC World\", \"Tribune de Gen\u00e8ve\", \"20 minuti\", e \"Computerworld\".\nLa rivista \"Slate\" ha sintetizzato le preoccupazioni di alcuni come segue:\nNotando che la controversia \u00e8 stata rivelata internamente da parte dei redattori di Wikipedia, \"Forbes\" ha osservato che \u00abl'incidente rafforza il potere della comunit\u00e0 di Wikipedia di monitorare se stessa e autodisciplinare le violazioni alle sue norme.\u00bb \"Brandchannel\" ha scritto sulla controversia e ha notato che il pagamento di soldi ai redattori di Wikipedia rappresenta \u00abla pi\u00f9 grande minaccia al marchio [Wikipedia] vista fin'oggi.\u00bb Il sito inglese \"The Register\" ha scritto sulle preoccupazioni che lo \u00abscandalo che coinvolge un gruppo affiatato di amici e colleghi di lavoro che gestiscono Wikimedia UK pu\u00f2 mettere in pericolo il suo status di beneficenza.\u00bb\nReazioni alla controversia.\nVari organi di stampa hanno scritto sulla reazione alla controversia del fondatore di Wikipedia Jimmy Wales. Wales ha osservato che \u00ab\u00e8 altamente inappropriato che un membro del consiglio, o chiunque altro con un ruolo ufficiale di qualunque tipo in un ente benefico associato a Wikipedia, si faccia pagare dai clienti in cambio di assicurare una posizione vantaggiosa sulla prima pagina di Wikipedia o da un'altra parte.\u00bb\nIn un'affermazione di dichiarazioni di interessi a Wikimedia UK, Bamkin ha negato il coinvolgimento in qualsiasi modifica a pagamento. Bamkin ha osservato: \u00abAlla fine di Giugno Roger ha firmato un contratto con il Governo di Gibilterra. Non c'\u00e8 nessun noto CDI [conflitto di interessi] come pure WMUK [Wikimedia UK] non ha relazioni con questo Governo, ma si spera che possano svilupparsi. [\u2026] Il contratto prevede la fornitura di formazione e la creazione di placche QRpedia - non c'\u00e8 nessuna modifica a pagamento coinvolta.\u00bb\nIl 20 settembre 2012 Wikimedia UK ha annunciato che Bamkin si era dimesso da amministratore. Chris Keating, il presidente di Wikimedia UK, ha dichiarato che \u00abRoger si \u00e8 sempre comportato con franchezza e onest\u00e0 per quanto riguarda i suoi interessi commerciali. [\u2026] Tuttavia insieme abbiamo raggiunto la decisione che \u00e8 meglio se Roger faccia un passo indietro dal Consiglio, quindi il Consiglio ha accettato le sue dimissioni.\u00bb\nIl 21 settembre 2012 il \"Gibraltar Chronicle\" ha pubblicato un comunicato del Governo di Gibilterra affermando che non vi fosse alcuna base per l'affermazione che essa avesse pagato Bamkin per aumentare il profilo di voci su Gibilterra. Il Governo ha osservato che Bamkin ha continuato a fornire consulenza sulla produzione di QRpedia e sulla formazione ai contributori volontari al \"sito Wikipedia di Gibilterra\". Il quotidiano ha anche osservato che il Governo \u00abmira a creare il proprio sito Wikipedia di Gibilterra\u00bb e che aveva identificato Bamkin come una persona che \u00abgiocava un ruolo di primo piano nello sviluppo\u00bb dell'originale Wikipedia.\nSempre il 21 settembre 2012 Wikimedia UK ha pubblicato un comunicato stampa in cui dichiarava di non avere legami formali con Gibilterrapedia. Pur esprimendo il desiderio di fornire un supporto formale a Gibilterrapedia se un protocollo d'intesa possa esser raggiunto con il Governo di Gibilterra, \u00abche definisce obiettivi e finalit\u00e0 comuni\u00bb, il comunicato ha dichiarato che la beneficenza non ha finanziato il progetto e ha osservato che il suo \u00absolo coinvolgimento materiale \u00e8 stato quello di fornire alcuni volantini \"come modificare Wikipedia\" che sono il tipo di cose che faremmo per qualsiasi altra istituzione.\u00bb\nIndagine della Wikimedia Foundation.\nIl 2 ottobre 2012 il Daily Telegraph ha riferito che, a seguito della controversia di Gibilterrapedia, Wikimedia UK aveva \u00abproibito l'elaborazione di alcune donazioni\u00bb e affrontato \u00abun'indagine su presunti conflitti di interesse\u00bb. Il vicepresidente della Wikimedia Foundation ha dichiarato che l'indagine \u00e8 stata provocata da \u00abuna serie di attivit\u00e0 (altamente) irregolari\u00bb, ma successivamente ha precisato che intendeva dire \u00ababbastanza insolite da giustificare ulteriori revisioni\u00bb pi\u00f9 che improprie. Il 7 febbraio 2013 il rapporto \u00e8 stato stilato e pubblicato individuando Gibilterrapedia come uno degli incidenti che hanno portato all'indagine. Fra le scoperte \u00e8 venuto fuori che WMUK non poteva gestire in modo appropriato tali conflitti di interesse, e che l'accettazione di Bamkin delle spese di consulenza forniva il pretesto per danneggiare la reputazione dell'ente benefico.\nRestrizioni.\nJimmy Wales ha suggerito una moratoria di cinque anni sui contenuti relativi a Gibilterra che appaiono sulla pagina principale di Wikipedia, ma l'idea \u00e8 stata respinta dalla comunit\u00e0 di Wikipedia, che invece ha accettato le linee guida che limitano la frequenza di apparizione di argomenti relativi a Gibilterra nella pagina principale di Wikipedia, limitando anche il numero di voci al giorno e richiedendo a due revisori di verificare la presenza di problemi di conflitto d'interesse o promozionalismo. Tali norme restrittive sono state revocate a settembre 2013.\nFreopediA.\nFreopediA \u00e8 un progetto emergente, lanciato il 26 maggio 2013 volto a installare i codici QRpedia in vari siti intorno a Fremantle, Australia Occidentale. Il progetto prende spunto da MonmouthpediA, progetto sviluppato nel corso del 2012. Si tratta di una collaborazione tra la Fremantle Society e Wikimedia Australia patrocinato dalla Citt\u00e0 di Fremantle, State Records Office e sponsorizzato dalla Fremantle Business Improvement District (BID) e altre organizzazioni di Fremantle. Il lancio ufficiale del progetto ha avuto luogo presso il complesso W D Moore &amp; Co Warehouse il 26 maggio 2013 durante il \"Fremantle Heritage Festival\".\nIn occasione del lancio del progetto il sindaco di Fremantle, Brad Pettitt, ha detto che \u00abchiunque con un telefono intelligente sar\u00e0 in grado di farsi un tour guidato di Fremantle con le informazioni disponibili a portata di mano\u00bb e il coordinatore del progetto Roel Loopers ha aggiunto che \u00abFremantle ha una storia cos\u00ec ricca e interessante che vogliamo per assicurarci che quante pi\u00f9 persone possibili possano godere nello scoprire di pi\u00f9 su Fremantle\u00bb.\nL'appellativo \"FreopediA\" riflette sia il nome gergale di Fremantle che la tradizione dell'aggiunta del suffissoide \"-pediA\" a progetti di questa natura. Finora comunque sono gi\u00e0 state installate 70 placche che porteranno a un aumento del turismo e traffico su Wikipedia.\nSestopediA.\nNel 2013 il progetto SestopediA \u00e8 stato messo in gestazione dalla citt\u00e0 di Sesto San Giovanni, in collaborazione con Wikimedia Italia e l'Associazione Lavoro e Integrazione ONLUS e sotto il patrocinino del Comune di Sesto San Giovanni, con l'intento di far conoscere la storia e gli aspetti reconditi della citt\u00e0 tramite la . Il progetto \u00e8 nato da un'idea della regista e sceneggiatrice Giusi Castelli.\nIl progetto si ispira all'esperienza di MonmouthpediA e chiede agli abitanti della citt\u00e0 \u00abdi essere i redattori di questo programma di ricostruzione della storia e della memoria collettiva a partire dalle storie e memorie dei singoli\u00bb come afferma Rita Innocenti, (assessore alla cultura di Sesto San Giovanni) che continua dicendo: \u00abCi piace pensare a una storia di Sesto, plurale e composita, come un tessuto fatto di tante piccole storie, memorie, racconti, ricordi, immagini magari sentiti raccontare o conservati dal nonno, dal professore a scuola, dalla vicina di casa\u00bb.\nIl progetto si comporr\u00e0 di quattro fasi. Nella prima la ricerca di informazioni per realizzare voci su Wikipedia, la creazione di un repertorio di video storici, la creazione del logo, la creazione di voci in alcune altre lingue di Wikipedia. Nella seconda fase verranno inoltre organizzate \"tavole rotonde\" per far conoscere l'iniziativa e per ricercare investitori. Nella terza fase si sensibilizzer\u00e0 ogni cittadino a diventare \"redattore volontario\" di Sestopedia e si raccoglieranno testimonianze orali da parte di tutti coloro che non hanno la possibilit\u00e0 di utilizzare internet. Inoltre verranno revisionate le voci gi\u00e0 create e create voci derivanti dalle testimonianze orali. Nell'ultima e quarta fase, invece, verranno posate le targhe QRpedia relative alle voci create da tale iniziativa.\nProgetto pilota di Berna.\nIl progetto pilota di Berna, Svizzera, \u00e8 un progetto finalizzato a migliorare l'usabilit\u00e0 dei codici QRpedia all'interno di spazi museali. \u00c8 stato lanciato a maggio 2013 e ha previsto l'installazione di 20 QRpedia in 20 diorami del Polo museale di storia naturale di Berna. Il progetto si basa \u00e8 stato svolto con un approccio olistico. Sono stati effettuati i primi test su 30 visitatori che sono stati intervistati per tarare il progetto pilota e ancora; dopo la taratura del progetto sono state effettuate verifiche d'impatto delle modifiche che hanno portato al consolidamento della tecnica progetto pilota e all'avvio del sondaggio.\nSono emersi i vantaggi d'uso del sistema:\nTuttavia sono emersi anche degli svantaggi:\nJoburgpediA.\nJoburgpediA \u00e8 un progetto di mappamento QRpedia della citt\u00e0 di Johannesburg che utilizza gli stessi strumenti e finalit\u00e0 di MonmouthpediA per creare voci riguardanti Johannesburg in inglese e afrikaans e nelle lingue locali isiZulu, xiTsonga, sesotho e isiXhosa. Il progetto che \u00e8 stato lanciato il 1 febbraio 2013 da Dumisani Ndubane, David Richfield e Douglas Scott \u00e8 finanziato da Wikimedia Sudafrica, dalla Johannesburg Heritage Foundation ed \u00e8 patrocinato dal dipartimento d'Arte, Cultura e Patrimonio della Citt\u00e0 di Johannesburg.\nIn particolare lo scopo di questo progetto \u00e8 quello di aumentare la copertura delle voci di Wikipedia riguardanti gli edifici-icona storici di Johannesburg. Questo progetto combina il successo delle placche QRpedia utilizzate per MonmouthpediA con l'intrinseco valore storico delle placche blu (utilizzate per commemorare i siti pi\u00f9 importanti di Johannesburg). Codici QRpedia e placche blu verranno installati nella citt\u00e0 l'uno accanto all'altro nel tentativo di creare la prima MetropediA al mondo in Africa tra il 2013 e il 2016.\nIl progetto sar\u00e0 attuato in quattro fasi tra il 2013 e il 2016. Nella prima fase verr\u00e0 effettuata la selezione di dieci edifici nei dintorni di Johannesburg, il caricamento di metadati di base e di immagini a bassa risoluzione per le voci di Wikipedia in inglese e infine l'installazione delle piastrelle in ceramica o metallo, fatte a Monmouth, ospitanti i QRpedia. Nelle altre tre fasi verranno effettuate le stesse attivit\u00e0 della prima fase ma in sobborghi diversi di Johannesburg quali Inner City, Skyline e Jozi Townships.\nDelle preoccupazioni sono state sollevate circa la mancata fruizione delle risorse di conoscenza presenti sui QRpedia. In Sudafrica i cellulari intelligenti sono infatti generalmente visti come dispositivi della classe media e non sono usati dalla maggioranza delle persone sudafricane per cui \u00e8 molto limitato l'impatto dei codici QR che obbligatoriamente necessitano cellulari intelligenti per funzionare e di conseguenza, al momento, la distribuzione delle conoscenze derivanti dall'uso dei QRpedia \u00e8 molto limitata.\nTartupediA.\nTartupediA (in estone: \"TartupeediA\") \u00e8 un progetto monmouthpediano che intende utilizzare i codici QRpedia in sinergia con Wikipedia per veicolare conoscenze sulla citt\u00e0 di Tartu in Estonia. Il progetto \u00e8 stato lanciato a febbraio 2013 da un'idea di Raul Veede di Wikimedia Estonia e con la collaborazione della stessa e mira a entrare nel vivo nel 2014.\nHa avuto una fase iniziale che ha portato a far partire un progetto pilota per studiarne i risultati nel Museo dello Sport estone a giugno 2012. Successivamente sono emersi 6 obiettivi principali del progetto che riassunti sono: mappamento delle voci preesistenti, caricamento di file multimediali sui luoghi pi\u00f9 importanti, progettazione e distribuzioni dei QRpedia nella citt\u00e0, organizzazione di seminari formativi per la partecipazione della popolazione al progetto e traduzione delle neovoci in altre lingue.\nNell'ambito di questo progetto sono stati creati una serie di concorsi fotografici intesi ad arricchire di documenti storici e foto attuali la citt\u00e0 di Tartu. Sono previste collaborazioni con i musei della citt\u00e0 e con gli enti istituzionali, in particolare con i sindaci, per implementare le voci e la conoscenza sul luogo e la sua storia.\nIl successo del progetto TartupediA \u00e8 il futuro dello spazio urbano di Tartu infatti il progetto prevede di attirare e far conoscere la citt\u00e0 anche ai turisti che non parlano estone. Dopo aver terminato la scrittura delle principali voci relative alla citt\u00e0 vi sar\u00e0 l'opportunit\u00e0 di installare pannelli informativi comprendenti codici QRpedia che si riferiscono alle relative voci su Wikipedia. Nonostante ci\u00f2 il progetto si focalizza principalmente sulla storia della citt\u00e0 in lingua estone. TartupediA render\u00e0 anche pi\u00f9 visibile su internet la citt\u00e0 di Tartu.\nUmepediA.\nUmepediA \u00e8 un progetto monmouthpediano volto a migliorare la presenza digitale di Ume\u00e5, Svezia e a renderla una cittadina QRpedia nel corso del 2014 quando diverr\u00e0 la Capitale europea della cultura. L'obiettivo \u00e8 quello di consentire a visitatori e cittadini l'accesso alle informazioni sulla cultura di Ume\u00e5 in chiave moderna, dove la stragrande maggioranza delle persone \u00e8 alla ricerca di informazioni su Wikipedia, il sesto sito pi\u00f9 grande in Svezia.\nIl progetto nasce da una collaborazione tra Wikimedia Svezia, Universit\u00e0 di Ume\u00e5, Comune di Ume\u00e5, Consiglio Nazionale dei Beni Culturali di Svezia, Common Culture of Ume\u00e5, R\u00f6d\u00e5sel Bygdeg\u00e5rdsf\u00f6rening e Nykterhetsr\u00f6relsens Bildningsverksamhet Norr (NBV). Il progetto ha ricevuto 20.014 corone svedesi (equivalenti a circa 2.240 euro) di finanziamenti statali per estendere la propria collaborazione con altri cooperatori di Ume\u00e5.\nNel 2013 i partecipanti al progetto fecero l'inventario della cultura di Ume\u00e5 (in senso lato) per quanto riguarda ci\u00f2 che \u00e8 attualmente descritto su Wikipedia, principalmente in svedese. Questo inventario \u00e8 la base per il lavoro che prender\u00e0 avvio il 16 febbraio 2014, quando saranno prodotte nuove voci e saranno migliorate quelle preesistenti in svedese. Se possibile le voci saranno tradotte in pi\u00f9 lingue, soprattutto in quelle scandinave, inglese, tedesco e francese, ma anche in lingue minori, importanti per le minoranze di Ume\u00e5. Il progetto \u00e8 suddiviso in pi\u00f9 sottoprogetti per organizzarne meglio il lavoro: applicazione QRpedia, concorso di scrittura, seminari formativi. La realizzazione del progetto \u00e8 temporalmente divisa in due fasi; nella prima si appronteranno miglioramenti alle voci di Wikipedia esistenti e si creeranno neovoci sui beni culturali della cittadina, nella seconda si mira ad un triplice obiettivo: migliorare la copertura in altre lingue, ottenere altri cooperatori e affiggere i codici QRpedia nei luoghi prestabiliti.\nIl progetto pone le sue fondamenta su vari studi di fattibilit\u00e0 che si basano su alcune valutazioni. Queste valutazioni si rivolgono a quattro categorie di persone: giovani, turisti, immigrati, vedenti. La prima di queste \u00e8 che in un rapporto della Comviq viene rilevato che: \u00abGli smartphone sono diventati una parte sempre pi\u00f9 importante nella vita dei giovani di oggi, il 65% di tutti i giovani di et\u00e0 compresa tra i 15-24 anni ha uno smartphone, e di questi, quasi la met\u00e0 (46%) ha detto che avrebbero trovato difficolt\u00e0 a vivere senza il proprio smartphone\u00bb. Quindi i codici QRpedia possono essere uno strumento prezioso per servire come canale d'informazione dei giovani per una migliore conoscenza della cultura e storia locale. Con i QRpedia infatti si legano insieme il mondo digitale e quello reale. La minoranza dei giovani svedesi che non possiede uno smartphone non pu\u00f2 invece beneficiare del progetto. La seconda evidenzia che il progetto \u00e8 anche un bene per il turismo poich\u00e9 una voce tradotta render\u00e0 pi\u00f9 semplice l'accesso alle informazioni per i turisti. La terza valutazione \u00e8 di carattere sociale, infatti il progetto porter\u00e0 benefici anche all'integrazione degli immigrati che potranno assorbire storia e cultura della nuova citt\u00e0 pi\u00f9 facilmente. Infine una quarta valutazione rileva che anche le persone non vedenti potranno beneficiare del progetto data l'esistenza di strumenti di lettura vocale in grado di ottenere le informazioni da Wikipedia.\nQRpedia a Esino Lario.\nIl paese di Esino Lario, in provincia di Lecco, nel 2016 ha ospitato la dodicesima edizione di Wikimania, il raduno/conferenza internazionale dei contributori dei progetti Wikimedia. A un anno di distanza, nel corso del progetto \"Wikimania Esino Lario - protagonismo culturale offline e online\" finanziato da Fondazione Cariplo, il 24 giugno 2017 \u00e8 stata organizzata una giornata di \"QRpedizzazione\" del paese. Sono stati inizialmente prodotti 31 QRpedia che sono stati applicati in parte all'interno del Museo delle Grigne, su targhette in cartoncino, e in parte presso i principali luoghi d'interesse del paese e dei suoi dintorni, su targhette in Forex.\nControversia in WMUK.\nUn conflitto di interessi che coinvolge QRpedia \u00e8 stato identificato come uno dei \"principali incidenti\" che nel 2012 hanno condotto Wikimedia UK (WMUK) alla revisione della sua gestione. Dalla revisione \u00e8 emerso che la quantit\u00e0 di tempo impiegato a risolvere la disputa sulla propriet\u00e0 intellettuale del codice QRpedia ha causato il rischio che gli estranei percepissero un potenziale conflitto di interessi, e che l'accettazione da parte di Roger Bamkin delle spese di consulenza nei progetti (finanziati congiuntamente da WMUK) coinvolgendo QRpedia abbia fornito l'occasione per ledere la reputazione di WMUK. Questo conflitto di interessi ha portato alle dimissioni del membro di WMUK Joscelyn Upendran. Poco prima delle sue dimissioni, il 31 agosto 2012, Upendran ha dichiarato che \u00abl'associazione ha in effetti accettato di assumersi la responsabilit\u00e0 [...] per un servizio che \u00e8 'una co-propriet\u00e0' di un membro\u00bb, e ha suggerito che \u00abil conflitto di interessi pu\u00f2 presentare un rischio legale secondo il diritto relativo alle associazioni senza scopo di lucro e societario\u00bb.\nIl 9 febbraio 2013, WMUK ha annunciato che la propriet\u00e0 intellettuale nel QRpedia, e i domini qrpedia.org e qrwp.org, dovevano essere trasferiti al WMUK a costo zero. Il 12 febbraio 2013, Michael Peel ha registrato due nomi di dominio relativi a QRpedia per conto della WMUK. Il 2 aprile 2013, WMUK ha annunciato che Roger Bamkin e Terence Eden stavano trasferendo la propriet\u00e0 del QRpedia a Wikimedia UK.\n Al 2 ottobre 2013, i domini QRpedia non erano ancora stati trasferiti a WMUK. Pi\u00f9 di un capitolo di Wikimedia ha ricevuto lettere che sostenevano che QRpedia violerebbe diversi brevetti. Bench\u00e9 WMUK ritenga che questo non sia il caso e che il rischio di contenzioso non sia elevato, \u00e8 stata costituita una societ\u00e0 per azioni per detenere la propriet\u00e0 intellettuale del QRpedia al fine di difendere WMUK qualora ci sia bisogno. Il 16 novembre 2013 WMUK ha annunciato che l'accordo per la cessione era stato firmato e che i diritti di propriet\u00e0 intellettuale del QRpedia sono stati mantenuti da Wikimedia UK, e che a seguito dell'accordo, il trasferimento dei nomi di dominio \u00e8 un processo amministrativo che potrebbe iniziare immediatamente."}
{"id": "3634489", "revid": "767487", "url": "https://it.wikipedia.org/wiki?curid=3634489", "title": "Ritratto di un ecclesiastico", "text": "Il Ritratto di un ecclesiastico \u00e8 un dipinto a olio su tela (101,5x78 cm) del Moretto, databile al 1545 circa e conservato nell'Alte Pinakothek di Monaco di Baviera.\nStoria.\nL'opera, riferibile all'ultima fase del pittore, venne acquistata nel 1838 dal marchese Canova a Venezia.\nDescrizione e stile.\nUn uomo sulla quarantina, in abito da ecclesiastico scuro, sta seduto di tre quarti verso destra vicino a un tavolo dove, su un tappeto usato come copertura, sta un libro aperto. L'uomo, che tiene un braccio appoggiato sul libro e con l'altra mano regge un fazzoletto, ha un'espressione velata di malinconia, tipica dei ritratti dell'artista, e sembra immerso in pensieri profondi, come suggerisce anche la clessidra posta dietro di lui, quale monito del tempo che trascorre.\nLo sfondo rappresenta sinteticamente una stanza con un'alta boiserie lignea, sulla quale sono appoggiati libri, sullo sfondo di una finestra con vetri piombati: potrebbe benissimo trattarsi di una canonica, in accordo con la tipologia del soggetto.\nRobert Oertel scrisse una significativa pagina sull'opera, collocandola tra i capolavori della ritrattistica nord-italiana del Cinquecento: \"Saggezza e umanit\u00e0 sono le caratteristiche salienti della personalit\u00e0 del sacerdote; il suo portamento rilassato potrebbe essere un'espressione del suo carattere o parimenti un atteggiamento verso la vita di quei tempi, sul finire del Rinascimento\".\nLa posa mostra un'impostazione classica, che tradisce una tensione verso la ricerca di armonia ed equilibrio. Alla scuola bresciana rimandano la tavolozza smorzata, accesa appena dai rossi del tappeto e del telo sul ripiano della clessidra. Straordinari effetti materici si registrano nel trattamento dell'abito, dove pieghette vicine alle cuciture rendono alla perfezione la pesante consistenza del tessuto lucido, con memorie del particolare trattamento del panneggio di un altro pittore bresciano, Savoldo."}
{"id": "3634499", "revid": "599013", "url": "https://it.wikipedia.org/wiki?curid=3634499", "title": "Cimitero acattolico di Capri", "text": "Il cimitero acattolico di Capri \u00e8 un cimitero acattolico situato sull'isola di Capri, nel comune di Capri.\nNel cimitero sono presenti 204 tombe di persone che provengono da un totale di 21 nazioni diverse (1994); nel cimitero sono sepolte persone professanti una religione non cattolica (quali anglicani, ebrei, ortodossi). \nLa maggior parte delle persone sepolte nel cimitero \u00e8 di nazionalit\u00e0 inglese, tedesca, russa o americana.\nStoria.\nNel XIX secolo Capri era una rinomata meta di villeggiatura per i turisti stranieri in visita in Italia, oltre ad una stazione termale per la cura della tubercolosi, e nel 1878 l'inglese George Hayward, insieme ad altri artisti e notabili inglesi e tedeschi, cre\u00f2 il piccolo cimitero. Cofondatore della struttura fu il pittore inglese James Talmage White, che per diversi anni ne fu anche il presidente.\nIl cimitero sorse su un terreno di propriet\u00e0 del caprese Ignazio Cerio, che lo cedette ad un prezzo simbolico, e nel 1936 Edwin Cerio, figlio di Ignazio, don\u00f2 altri 600 m\u00b2 per permettere l'allargamento della struttura.\nDalla fine della seconda guerra mondiale agli anni ottanta il cimitero visse un periodo di grande abbandono, che termin\u00f2 nel 1986 quando il Comune di Capri inizi\u00f2 i lavori di restauro delle tombe, senza alterare le caratteristiche del cimitero, in modo da salvaguardare la struttura e la sua testimonianza della storia dell'isola tra il XIX e il XX secolo.\nPersonalit\u00e0 sepolte nel cimitero.\nDi seguito una tabella illustrante alcune personalit\u00e0 sepolte nel cimitero acattolico:"}
{"id": "3634504", "revid": "1310927", "url": "https://it.wikipedia.org/wiki?curid=3634504", "title": "Bogdan Straton", "text": "Carriera.\nClub.\nDebutta con il Politehnica Ia\u0219i il 14 marzo 2009 nella sconfitta fuori casa per 1-0 contro lo Steaua Bucure\u0219t. Segna il primo gol con il Politehnica il 21 marzo 2010 nella sconfitta fuori casa per 2-1 contro l'Universitatea Craiova, dove segna il gol della bandiera e viene anche ammonito. L'ultima partita con il Politehnica viene disputata il 5 maggio 2010 nel pareggio fuori casa per 1-1 contro il Pandurii T\u00e2rgu Jiu.\nA gennaio del 2011 firma un contratto biennale per il Widzew \u0141\u00f3d\u017a. \u00c8 stato svincolato un anno e mezzo dopo.\nCSMS Ia\u0219i.\nA luglio del 2011 firma un contratto biennale per il CSMS Ia\u0219i. Debutta con il CSMS Ia\u0219i il 27 agosto 2011 nella vittoria fuori casa per 1-2 contro il Delta Tulcea. Segna il primo gol con il CSMS Ia\u0219i l'8 ottobre 2011 nella vittoria casalinga per 1-0 contro il Viitorul Constan\u021ba."}
{"id": "3634508", "revid": "486946", "url": "https://it.wikipedia.org/wiki?curid=3634508", "title": "CFR Bucarest", "text": ""}
{"id": "3634513", "revid": "767487", "url": "https://it.wikipedia.org/wiki?curid=3634513", "title": "Il mostro del pianeta perduto", "text": "Il mostro del pianeta perduto (\"Day the World Ended\") \u00e8 un film horror fantascientifico statunitense del 1955 diretto da Roger Corman.\nTrama.\nIn un'epoca successiva ad una guerra atomica che ha annientato buona parte degli esseri umani e ha provocato la nascita di uomini e animali mutanti affetti dalle radiazioni, un gruppo di persone, tra cui un geologo, il criminale Tony e la sua fidanzata ex spogliarellista Ruby, cercano di sopravvivere tra le montagne al riparo delle stesse radiazioni in un rifugio costruito da Jim, un ex militare. Le difficolt\u00e0 non sono poche anche tra gli stessi sopravvissuti a causa del cibo che manca e a causa di Tony che continua a creare problemi con il suo comportamento bullesco e irresponsabile.\nAd un certo punto si troveranno ad affrontare un essere mostruoso che riesce ad entrare in contatto telepatico con Louise, una sopravvissuta del gruppo.\nDistribuzione.\nAlcune delle uscite internazionali sono state:\nProduzione.\nIl film \u00e8 stato prodotto dalla Golden State Productions e girato per la maggior parte delle riprese esterne nelle \"Bronson Caves\", una zona desolata e brulla all'interno del Griffith Park di Los Angeles, denominata anche \"Bronson Canyon\" e nelle propriet\u00e0 dello Sportsmen's Lodge, un hotel ristorante vicino ad un lago (per le sequenze nei pressi del lago), Los Angeles, California.\nIl mostro \u00e8 stato creato ed interpretato dall'esperto di effetti speciali e make-up Paul Blaisdell.\nRemake.\nNel 1967 \u00e8 stato realizzato un remake per la TV intitolato \"In the Year 2889\". Nel 2001 \u00e8 stato realizzato il film TV di fantascienza dal titolo originale molto simile, \"Il giorno in cui il mondo fin\u00ec\" (\"The Day the World Ended\") che non \u00e8 un remake ma un omaggio della Cinemax al film del 1955."}
{"id": "3634514", "revid": "46931", "url": "https://it.wikipedia.org/wiki?curid=3634514", "title": "Day the World Ended", "text": ""}
{"id": "3634519", "revid": "367445", "url": "https://it.wikipedia.org/wiki?curid=3634519", "title": "Don Rico", "text": ""}
{"id": "3634524", "revid": "977364", "url": "https://it.wikipedia.org/wiki?curid=3634524", "title": "Volo United Airlines 585", "text": "Il volo United Airlines 585 era un volo di linea domestico della United Airlines tra Peoria, Illinois, e Colorado Springs, Colorado, con scali a Moline, Illinois, e Denver, Colorado. Il 3 marzo 1991, il Boeing 737-291 Advanced che operava il volo precipit\u00f2 durante l'avvicinamento alla pista 35 dell'aeroporto di Colorado Springs, provocando la morte di tutte le 25 persone a bordo.\nL'aereo.\nIl velivolo coinvolto era un Boeing 737-200, marche N999UA, numero di serie 22742, numero di linea 875. Vol\u00f2 per la prima volta nel maggio 1982 e venne consegnato lo stesso mese a Frontier Airlines. Pass\u00f2 alla United Airlines nel giugno 1986 ed era configurato per trasportare 109 persone. Era equipaggiato con 2 motori turboventola Pratt &amp; Whitney JT8D-17. Al momento dell'incidente, l'aereo aveva quasi nove anni e aveva accumulato ore di volo in cicli di pressurizzazione.\nL'equipaggio.\nL'equipaggio era composto dal comandante Harold Green (52), dal primo ufficiale Patricia Eidson (42) e da 3 assistenti di volo. Il comandante, che aveva pi\u00f9 di 10.000 ore come pilota della United Airlines (comprese 1.732 ore sui Boeing 737), era considerato dai colleghi un pilota conservatore che seguiva sempre le procedure operative standard. Il primo ufficiale aveva accumulate oltre 4.000 ore di volo (comprese 1.077 ore sui Boeing 737) ed era considerata dal comandante Green un pilota molto competente.\nL'incidente.\nAlle 09:23 Mountain Standard Time, il volo 585 part\u00ec da Denver con 20 passeggeri e 5 membri dell'equipaggio a bordo e l'arrivo previsto a Colorado Springs era alle 09:46. Alle 09:37, l'aereo venne autorizzato per un avvicinamento visivo alla pista 35. Tuttavia, l'aereo roll\u00f2 improvvisamente a destra e inclin\u00f2 il muso verso il basso. L'equipaggio cerc\u00f2 di avviare un riattaccata estendendo i flap a 15 gradi e aumentando la spinta dei motori. Nonostante i loro sforzi, l'altitudine diminu\u00ec rapidamente e l'accelerazione aument\u00f2 superando i 4G fino a quando l'aereo si schiant\u00f2 vicino a Widefield Park, a meno di 6 km dalla testata della pista, a una velocit\u00e0 di . Il Boeing esplose all'impatto in un'enorme palla di fuoco. Secondo il rapporto sull'incidente, lo schianto e l'esplosione risultanti crearono un cratere di 12 m \u00d7 7,3 m e profondo 5 m. Tutti a bordo rimasero uccisi sul colpo; una bambina di otto anni che viveva vicino al jet in caduta venne scaraventata a terra dalla forza dell'impatto, riportando lievi ferite.\nLe indagini.\nL'inchiesta iniziale.\nLe indagini condotte dal National Transportation Safety Board (NTSB) durarono complessivamente 21 mesi. Il Flight Data Recorder (FDR) fu ritrovato in pessime condizioni, ma fortunatamente gli investigatori riuscirono comunque ad estrarne i dati di volo, anche se purtroppo fra essi non vi era niente che potesse far risalire alla causa dell'incidente. Gli investigatori ipotizzarono che ci potesse essere stato un malfunzionamento della servovalvola di comando del timone (che avrebbe potuto causare un funzionamento anomalo del timone stesso) oppure che l'aereo potesse essere incappato in un'onda orografica proveniente dalle vicine Montagne Rocciose, ma non riuscirono a trovare nessuna prova di ci\u00f2.\nAlla fine delle indagini venne emesso un rapporto che dichiarava che:\nRiapertura del caso.\nL'NTSB riapr\u00ec il caso del volo 585 tre anni dopo, quando un altro Boeing 737, il volo USAir 427, si schiant\u00f2 nelle stesse circostanze. Nel 1996, un altro Boeing 737, il volo Eastwind Airlines 517, riscontr\u00f2 le stesse anomalie al timone, ma in questo caso i piloti riuscirono a recuperare l'assetto e ad atterrare in sicurezza.\nDopo anni di indagini, gli investigatori riuscirono a risalire alla probabile causa dei tre incidenti: la servovalvola di controllo del timone, prodotta dalla Parker Hannifin, poteva incepparsi o inclinare il timone dalla parte opposta rispetto a quella comandata dai piloti a causa di uno shock termico causato dal fluido idraulico caldo che attraversava il corpo freddo della servovalvola stessa.\nNella cultura di massa.\nL'incidente del volo 585 della United Airlines \u00e8 stato analizzato nell'episodio \"Pericolo nascosto\" della quarta stagione del documentario Indagini ad alta quota trasmesso dal National Geographic Channel."}
{"id": "3634526", "revid": "92723", "url": "https://it.wikipedia.org/wiki?curid=3634526", "title": "Gasparro Fuscolillo", "text": "Biografia.\nPoche sono le notizie su di lui: nel silenzio totale dei documenti, l'unica fonte biografica \u00e8 la sua stessa cronaca, dalla quale sappiamo, ad esempio, che era figlio di tali Giovanni (\"Ioanni Fusculillu\") e Maria.\nEgli stesso, a pi\u00f9 riprese, informa orgoglioso il lettore della sua carica di canonico del capitolo della cattedrale Sessa Aurunca.\nData post quem per l'attribuzione del canonicato \u00e8 il 1542, anno in cui, con il titolo di canonico, racconta di essere egli stesso comparso quale testimone in una successione testamentaria. Altra punto fermo del suo status religioso appartiene al 1555.\nLa cronologia della sua vita \u00e8 incardinata a un altro dato biografico anteriore, quando egli si trova a Napoli nel 1531, e si premura di procurarsi copia di un bando sul valore delle monete: questo ha fatto pensare che a quell'epoca doveva essere gi\u00e0 iniziata la raccolta di materiali in seguito trasfusa in scritti. La redazione vera e propria del manoscritto tramandato potrebbe essere iniziata dopo il 17 agosto 1546.\nLa morte dovette avvenire sicuramente non prima del 1571, anno in cui terminano le annotazioni e in cui egli stesso \u00e8 citato in una notizia\nUn terminus ante quem pu\u00f2 essere indicato con certezza nel 1581, con un'argomentazione \"e silentio\": il suo nome \u00e8 infatti taciuto da un \"Registro ed elenco dei canonici della cattedrale di Sessa dal 1581\".\nIl suo profilo letterario era piuttosto basso: la sua figura si caratterizza come di un semicolto, come mostra l'uso linguistico, le sviste e le banalizzazioni di dati storico-geografici cui si fa protagonista, l'incerta dimestichezza con il latino incerto e corrotto.\nDalle sue scritture si ricavano anche, su base onomastica, figure di probabili suoi parenti, familiari, o omonimi: oltre ai genitori, un giudice e un medico.\nDal gi\u00e0 citato \"Registro ed elenco dei canonici della cattedrale di Sessa dal 1581\", possono desumersi altri religiosi capitolari con lo stesso cognome, possibili suoi discendenti.\nOpere.\nCronaca del Fuscolillo.\nIl canonico di Sessa Aurunca fu autore di una compilazione di materiali storiografici, quasi interamente in volgare, alcuni dei quali scritti di propria mano, altri ripresi o adattati da altri autori.\nStruttura e contenuti.\nLa silloge di Fuscolillo \u00e8 composta da tre libri, scritti quasi interamente in volgare napoletano (salvo l'occasionale comparsa di un latino alquanto corrotto), preceduti da un'epitome di storia del Regno di Napoli in lingua latina:\nL'opera \u00e8 suddivisa come segue:\nLa compilazione contiene materiali eterogenei: in parte si compone di annotazioni di carattere cronachistico/annalistico, vergate di propria mano dal canonico e relative all'epoca in cui egli visse (intorno alla met\u00e0 del Cinquecento), in parte \u00e8 un repertorio di notizie raccolte dall'autore su un ampio arco di tempo relativo a epoche precedenti, in parte riproduzione di una narrazione storiografica scritta da altri, in epoca anteriore (la Cronaca che figura nella parte iniziale del primo libro, opera di autore ignoto di fine Quattrocento, o la parte attinta dalla \"Breve Informazione\" di Bartolomeo Caracciolo, inserita all'inizio del terzo libro).\nEdizioni.\nLa sua opera ha ricevuto finora due edizioni, una ottocentesca a cura di Bartolommeo Capasso (1876) e una seconda nel 2008, l'edizione critica di Nadia Ciampaglia, scaturita da una tesi di dottorato del 1997, confluita poi, con gli auspici dell'Istituto Storico Italiano per il Medio Evo, in una pubblicazione all'interno della collana editoriale \u00ab\"Testis temporum\": Fonti e studio sul medioevo dell'Italia centrale e meridionale\u00bb, curata da Fulvio Delle Donne per la casa editrice \"Nuovi Segnali\":\nAltre opere.\nOltre a quello che \u00e8 tramandato, egli stesso dichiara di essere autore di altri scritti e di appunti sparsi e non ancora organizzati in libri. Tali materiali vengono da lui indicati come a disposizione del lettore che vi volesse cercare ci\u00f2 che non era stato in grado di trovare nel suo manoscritto. Di tali opere, tuttavia, non \u00e8 stato tramandato nulla."}
{"id": "3634531", "revid": "287204", "url": "https://it.wikipedia.org/wiki?curid=3634531", "title": "Sh2-47", "text": "Sh2-47 \u00e8 una nebulosa a emissione visibile nella costellazione del Serpente.\nSi individua nella parte sudorientale della costellazione, a circa 1,5\u00b0 a sud della celebre Nebulosa Aquila (M16); si estende per 5 minuti d'arco in direzione di una regione della Via Lattea parzialmente oscurata da dense nubi di polveri. Il periodo pi\u00f9 indicato per la sua osservazione nel cielo serale ricade fra giugno e novembre; trovandosi a declinazioni moderatamente australi, la sua osservazione \u00e8 facilitata dall'emisfero australe.\nSi tratta di una regione H II situata a circa 2000\u00a0parsec (circa 6500 anni luce) di distanza dal sistema solare, in una regione fra il Braccio del Sagittario e il Braccio Scudo-Croce; la stella responsabile della sua ionizzazione sarebbe S-47/3, una gigante blu di classe spettrale B0.5III. Nella nube sarebbero attivi fenomeni di formazione stellare, com'\u00e8 testimoniato dalla presenza della sorgente di radiazione infrarossa IRAS\u00a018153-1536, cui sono associate emissioni alla lunghezza d'onda del CO, e dalla sorgente di onde radio situata alle coordinate galattiche 15.20\u00a0+00.18."}
{"id": "3634535", "revid": "599013", "url": "https://it.wikipedia.org/wiki?curid=3634535", "title": "Adrian Budka", "text": ""}
{"id": "3634542", "revid": "1784492", "url": "https://it.wikipedia.org/wiki?curid=3634542", "title": "Miro Varvodi\u0107", "text": "Figlio in arte di Zoran Varvodi\u0107."}
{"id": "3634544", "revid": "94582144", "url": "https://it.wikipedia.org/wiki?curid=3634544", "title": "Sacra Famiglia Barberini", "text": "La Sacra Famiglia Barberini \u00e8 un dipinto a olio su tavola (140x104 cm) di Andrea del Sarto, databile al 1528 circa e conservato nella Galleria nazionale d'arte antica di Palazzo Barberini a Roma.\nStoria.\nVasari ricord\u00f2 l'opera come eseguita subito dopo la \"Sacra Famiglia Bracci\" per il medesimo committente, Zanobi Bracci patrizio fiorentino. Le due opere hanno molte caratteristiche stilistiche comuni, cos\u00ec come appartiene alla stessa serie la \"Sacra Famiglia Medici\", di identiche dimensioni della versione \"Barberini\".\nQuest'ultima si trovava nella cappella della villa del committente a Rovezzano, negli immediati dintorni di Firenze. Suo figlio, monsignor Antonio Bracci, la vendette a Jacopo Salviati nel 1580 e in seguito fece parte delle collezioni Colonna e Barberini, prima di essere acquistata dallo Stato nel 1935. \nNe esistino varie copie antiche che ne testimoniano la notoriet\u00e0.\nDescrizione e stile.\nLe opere di questi anni mostrano il tentativo di Andrea del Sarto di unificare, in uno stile personalissimo, l'esempio dei grandi maestri della generazione precedente, in particolare la precisione del disegno e il rilievo scultoreo delle figure alla Michelangelo, lo sfumato leonardesco e il classicismo compositivo di Raffaello. A quest'ultimo Andrea dovette guardare per creare il serrato gruppo familiare, col san Giuseppe pensoso ripreso dalla \"Sacra Famiglia di Francesco I\", che probabilmente l'artista aveva studiato direttamente in Francia.\nMaria, con le gambe plasticamente mosse e l'anatomia sicura e monumentale, stringe a s\u00e9 il Bambino, il quale ricorda nella fisionomia e nell'atteggiamento pensoso quello di Raffaello nella \"Madonna del Granduca\".\nI colori smorzati, intonati ad accostamenti insoliti, hanno sfumature che si fanno ora tenui, ora scintillanti e accese dalla luce, soprattutto nelle figure di Maria e del Bambino, secondo la particolarissima tecnica \"sartesca\", dalle sfumature sabbiose."}
{"id": "3634548", "revid": "43021370", "url": "https://it.wikipedia.org/wiki?curid=3634548", "title": "Gaspare Fuscolillo", "text": ""}
{"id": "3634549", "revid": "493092", "url": "https://it.wikipedia.org/wiki?curid=3634549", "title": "Ellen DeGeneres Show", "text": ""}
{"id": "3634550", "revid": "43021386", "url": "https://it.wikipedia.org/wiki?curid=3634550", "title": "Gasparo Fuscolillo", "text": ""}
{"id": "3634551", "revid": "2043251", "url": "https://it.wikipedia.org/wiki?curid=3634551", "title": "Peter Bryan Wells", "text": "Biografia.\nNasce a Tulsa, sede vescovile in Oklahoma, il 12 maggio 1963.\nFormazione e ministero sacerdotale.\nIl 12 luglio 1991 \u00e8 ordinato presbitero per la diocesi di Tulsa.\nCompleta i suoi studi in filosofia presso \"San Meinrado Seminary College\" in Indiana e quelli in teologia come studente del Pontificio collegio americano del Nord a Roma. Nel 1990 consegue il baccalaureato in teologia alla Pontificia Universit\u00e0 Gregoriana, ottenendo successivamente la licenza in teologia presso il Pontificio istituto Giovanni Paolo II nel 1992. Consegue la licenza e un dottorato in diritto canonico dalla Pontificia Universit\u00e0 Gregoriana nel 1998 e 1999. Allo stesso tempo frequenta la Pontificia accademia ecclesiastica.\nIn seguito ricopre i seguenti incarichi: vicario parrocchiale presso la cattedrale della Sacra Famiglia di Tulsa, segretario particolare del vescovo e vicario per l'educazione religiosa della diocesi.\nEntrato nel servizio diplomatico della Santa Sede il 1\u00ba luglio 1999, lavora nella nunziatura apostolica in Nigeria e, dal 2002, presso la Sezione per gli Affari Generali della Segreteria di Stato.\nIl 16 luglio 2009 papa Benedetto XVI lo nomina assessore per gli Affari Generali della Segreteria di Stato; succede a Gabriele Giordano Caccia, nominato nunzio apostolico in Libano. Il 31 agosto 2013 papa Francesco lo conferma nel suo incarico.\nIl 24 giugno 2013 papa Francesco lo nomina segretario della Pontificia commissione referente sull'Istituto per le opere di religione.\nMinistero episcopale.\nIl 9 febbraio 2016 papa Francesco lo nomina arcivescovo titolare di Marcianopoli e nunzio apostolico in Sudafrica e Botswana, e il successivo 13 febbraio anche nunzio apostolico in Lesotho e Namibia; succede a Mario Roberto Cassari, precedentemente nominato nunzio apostolico a Malta. Il 19 marzo riceve l'ordinazione episcopale, nella basilica di San Pietro in Vaticano, con il vescovo Miguel \u00c1ngel Ayuso Guixot, per imposizione delle mani dello stesso pontefice, coconsacranti l'arcivescovo Giovanni Angelo Becciu, sostituto per gli Affari Generali della Segreteria di Stato e il cardinale Fernando Filoni, prefetto della Congregazione per l'evangelizzazione dei popoli. Nella sua missione il prelato si \u00e8 particolarmente distinto sia nel sostegno ai vescovi locali, sia nel dialogo interreligioso.\nIl 13 giugno 2016 papa Francesco lo nomina anche nunzio apostolico in Swaziland (Stato che nel 2018 prende il nome di eSwatini).\nOltre all'inglese parla italiano, francese, tedesco e spagnolo.\nGenealogia episcopale.\nLa genealogia episcopale \u00e8:"}
{"id": "3634552", "revid": "43021426", "url": "https://it.wikipedia.org/wiki?curid=3634552", "title": "Reazione di Nelson-Mayer", "text": ""}
{"id": "3634553", "revid": "43021440", "url": "https://it.wikipedia.org/wiki?curid=3634553", "title": "Test di Nelson", "text": ""}
{"id": "3634556", "revid": "112086465", "url": "https://it.wikipedia.org/wiki?curid=3634556", "title": "Fotbal Club \u0218oimii Sibiu", "text": "Il Fotbal Club \u0218oimii Sibiu \u00e8 stata una societ\u00e0 calcistica rumena con sede nella citt\u00e0 di Sibiu, fondata nel 1910 (secondo alcune fonti nel 1913). In circa novant'anni di storia ha partecipato a 5 edizioni del massimo campionato prima di sciogliersi, nel 2001, a causa di problemi finanziari.\nStoria.\nDalla fondazione alla seconda guerra mondiale.\nIl club venne fondato da Teodor Romul Popescu nel 1910, anche se secondo altre fonti la fondazione risale al 1913. Partecipa al campionato a partire dal 1914 e la sua prima apparizione alle finali nazionali risale alla Divizia A 1923-1924 dove per\u00f2 non riesce a superare il turno preliminare. Il miglior risultato del club giunge nel 1927-28 quando sconfigge ai quarti di finale i pluricampioni del Chinezul Timi\u0219oara venendo per\u00f2 eliminato in semifinale 3-0 a tavolino per non essersi presentato all'incontro.\nCon il passaggio al girone unico il club viene ammesso in divizia A. Nel primo campionato termina all'ultimo posto del proprio girone ma si salva essendoci solo una retrocessione in totale. Non va meglio il campionato successivo quando le retrocessioni sono 4 e, avendo terminato all'ultimo posto realizzando solo 2 punti in 14 incontri, passa in Divizia B.\nSi ritira durante il girone di ritorno del 1937-38 ma mantiene il diritto a giocare il campionato. L'anno successivo si ritira nuovamente a nove giornate dalla fine e viene retrocesso in Divizia C\nDal 1946 al ritiro dai campionati.\nCon la ripresa delle attivit\u00e0 dopo la seconda guerra mondiale, nella stagione 1946-1947, il club partecipa alla Divizia C e dopo un solo anno di permanenza nella terza serie viene promosso.Al secondo anno nella seconda serie si consorzia con la compagnia ferroviaria statale e diventa CFR Sibiu e conquista la promozione al massimo campionato distanziando la seconda classificata di 7 punti. Il campionato di Divizia A 1950, giocato col nome \"Locomotiva Sibiu\", \u00e8 l'ultimo in massima serie, immediatamente retrocesso avendo terminato all'ultimo posto e l'anno successivo arriva la retrocessione in terza serie.\nGli anni cinquanta e anni sessanta vedono il club militare nei gironi provinciali delle serie minori. Torna a chiamarsi \"\u0218oimii Sibiu\" all'inizio degli anni settanta con la squadra che torna in Divizia B. Disputa buoni campionati sfiorando in qualche caso la promozione. Nel 1981 viene rilevato dalla societ\u00e0 \"\u00centreprinderea de Piese Auto Sibiu\" e diventa \"\u0218oimii IPA Sibiu\" e alterna stagioni in Divizia B ad altre in Divizia C, perdendo il primato cittadino in favore dell'Inter Sibiu. Dopo la Rivoluzione rumena del 1989 la crisi del club si accentua e nel 1998 la Compa, proprietaria del club, annuncia la riduzione del finanziamento e lo scioglimento giunge a met\u00e0 della stagione 2000-2001 della Divizia C a causa di problemi finanziari.\nStadio.\nIl club gioc\u00f2 le partite interne nello stadionul Campa, impianto dotato di 4.000 posti\nNomi ufficiali della squadra.\nNel corso della sua esistenza il club ha avuto i seguenti nomi ufficiali:"}
{"id": "3634558", "revid": "767487", "url": "https://it.wikipedia.org/wiki?curid=3634558", "title": "Mindaugas Panka", "text": "Carriera.\nClub.\nSegna il primo gol nel Widzew \u0141\u00f3d\u017a il 23 febbraio 2008 nella vittoria casalinga per 4-3 contro l'Odra Wodzis\u0142aw \u015al\u0105ski.\nNazionale.\nDebutta in Nazionale il 22 novembre 2008 nel pareggio fuori casa per 1-1 contro l'Estonia."}
{"id": "3634563", "revid": "120751927", "url": "https://it.wikipedia.org/wiki?curid=3634563", "title": "P3 (inchiesta)", "text": "P3 \u00e8 stata un'inchiesta giudiziaria condotta dalla Procura della Repubblica di Roma su una presunta associazione segreta e cos\u00ec denominata dalla stampa, in riferimento alla loggia P2 di Licio Gelli.\nSecondo la procura la presunta associazione sarebbe finalizzata al pilotaggio di appalti, sentenze e al dossieraggio. Nel registro degli indagati stilato dalla procura figurano l'ex-coordinatore del PdL Denis Verdini, il senatore Marcello Dell'Utri, il sottosegretario alla Giustizia Giacomo Caliendo, il presidente della Regione Sardegna Ugo Cappellacci, il coordinatore del PdL in Campania Nicola Cosentino, il faccendiere Flavio Carboni, l'imprenditore Arcangelo Martino e il magistrato tributarista Pasquale Lombardi. Questi ultimi tre, arrestati l'8 luglio 2010, vengono considerati i vertici dell'organizzazione.\nStoria.\nNel maggio 2010, il faccendiere sardo Flavio Carboni, gi\u00e0 imputato durante il processo Calvi, viene indagato per concorso in corruzione, nell'ambito di un'inchiesta sugli appalti per l'energia eolica in Sardegna, insieme ad alcuni personaggi di spicco della politica locale e nazionale. Secondo gli investigatori Carboni avrebbe influenzato decisioni riguardanti il settore delle energie rinnovabili, arrivando a indicare la nomina del presidente dell'Agenzia regionale per la protezione ambientale, Ignazio Farris, anch'egli indagato. Dalle indagini emersero diversi incontri tra gli indagati, alcuni dei quali, secondo lo stesso Carboni, alla presenza del senatore Marcello Dell'Utri. Ulteriori sviluppi hanno in seguito portato i magistrati inquirenti a ipotizzare i reati di riciclaggio e associazione per delinquere, in relazione alla scoperta di consistenti fondi (circa cinque milioni di euro) provenienti da aziende collegate alla criminalit\u00e0 organizzata.\nL'8 luglio 2010 Carboni, Martino e Lombardi vengono arrestati. Il gip giustifica l'ordinanza affermando che la sfera di influenza di Carboni non agiva solamente con iniziative volte a realizzare impianti di produzione di energia eolica in Sardegna, ottenendo la nomina di persone a lui gradite e in contatto con Cappellacci e Verdini. Sempre secondo il gip, infatti, Carboni avrebbe pi\u00f9 volte, coadiuvato da Arcangelo Martino e dall'ex componente di commissioni tributarie Pasquale Lombardi, provato a entrare nell'attivit\u00e0 delle istituzioni, anche per quanto riguarda le decisioni giudiziarie. Nel settembre 2009 Carboni avrebbe fatto pressioni sui giudici della Corte Costituzionale per essere a conoscenza in anticipo dell'esito della sentenza sul Lodo Alfano, legge che prevedeva la sospensione del processo penale nei confronti delle alte cariche dello Stato, tra le quali il Presidente del Consiglio Silvio Berlusconi. Carboni, a questo fine, avrebbe dato vita, nel marzo 2010, a riunioni private con Verdini, Dell'Utri, il sottosegretario alla Giustizia, Giacomo Caliendo e i magistrati Antonio Martone e Arcibaldo Miller. Carboni avrebbe agito per sostenere la riammissione della lista del Pdl del candidato di centrodestra per le elezioni regionali del 2010 e presidente della regione Lombardia Roberto Formigoni presso il TAR e, sempre per quanto riguarda le elezioni regionali italiane del 2010, tentando di supportare Nicola Cosentino come candidato presidente della Campania, screditando allo stesso tempo l'altro possibile candidato, divenuto poi Presidente della Regione, Stefano Caldoro, attraverso la realizzazione di dossier su presunte frequentazioni di transessuali da parte dello stesso presidente della regione. Gli accusati sono sospettati anche di aver favorito la promozione a presidente della Corte d'appello di Milano del pm Alfonso Marra.\nNell'agosto 2011 la Procura delle Repubblica di Roma annunci\u00f2 di aver chiuso l'inchiesta. Risultavano indagati, oltre a Flavio Carboni, Arcangelo Martino e Pasquale Lombardi anche Denis Verdini, Marcello Dell'Utri, Ugo Cappellacci, Giacomo Caliendo e Nicola Cosentino.\nProcesso.\nIl 16 marzo 2018 arrivano le sentenze di primo grado: 6 anni e 6 mesi per Carboni, 10 mesi per diffamazione e violenza privata nei confronti di Caldoro per l\u2019ex sottosegretario Cosentino e l'ex assessore regionale Sica, 2 anni per abuso d'ufficio all'ex Presidente della Cassazione Carbone, 1 anno e 10 mesi per corruzione per l\u2019ex presidente Arpa Sardegna Farris e per il presidente del consorzio Tea Cossu, assoluzioni per Verdini (condannato solo per finanziamento illecito), Massimo Parisi e per il direttore Unicredit di Iglesias Porcu, prescrizione per Cappellacci mentre l\u2019ex giudice tributarista Lombardi \u00e8 deceduto la settimana prima (la Procura aveva chiesto 8 anni) e per Dell'Utri il procedimento \u00e8 stralciato (verr\u00e0 poi prescritto l\u2019anno seguente).\nRicostituzione.\nIl 15 dicembre 2019, ad Arezzo, si \u00e8 formalmente ricostituita la \"Nuova Loggia Propaganda Massonica 3\", presieduta dal generale dell'esercito romeno Bartolomeu Constantin Savoiu, gi\u00e0 membro della Grande Loggia Nazionale Romena e iniziato al massimo grado del rito.\nNome, sede dell'atto costitutivo e la direzione spirituale dell'erede testamentario massonicamente designato da Gelli nel 2015 richiamano apertamente una continuit\u00e0 storica e operativa con la loggia P2 e la precedente Propaganda, alla quale i piduisti come lo stesso ragioniere aretino dichiaravano di ispirarsi.\nDieci anni prima, Gelli aveva sconfessato il primo tentativo di ripristinare la Loggia, definendolo come un sodalizio fra affaristi.\nPer la prima volta nella storia italiana del dopoguerra, un generale di un esercito regolare estero, membro di vertice di una loggia massonica regolare estera, \u00e8 il successore al vertice dell'erede di una delle societ\u00e0 segrete eversive dell'ordinamento costituzionale pi\u00f9 influenti a partire dagli anni '70-'80."}
{"id": "3634566", "revid": "298055", "url": "https://it.wikipedia.org/wiki?curid=3634566", "title": "Lenny Meyer", "text": ""}
{"id": "3634568", "revid": "1543377", "url": "https://it.wikipedia.org/wiki?curid=3634568", "title": "RCW 159", "text": "RCW 159 \u00e8 una resto di supernova visibile nella costellazione del Sagittario.\nSi individua circa un grado a est della ben nota Nebulosa Omega (M17), in un campo ricchissimo della Via Lattea, oscurato in parte da dense nubi di polveri. Trovandosi a declinazioni moderatamente australi, la sua osservazione \u00e8 leggermente pi\u00f9 semplice dalle regioni dell'emisfero australe terrestre, mentre dall'emisfero boreale pu\u00f2 essere osservata senza difficolt\u00e0 a sud del 70\u00ba parallelo nord.\nSi tratterebbe di un resto di supernova, situato probabilmente in corrispondenza del Braccio Scudo-Croce a una distanza di circa 5700\u00a0parsec (18600 anni luce) dal sistema solare; possiede una forma vagamente triangolare e appare parzialmente oscurata da polveri oscure."}
{"id": "3634570", "revid": "729019", "url": "https://it.wikipedia.org/wiki?curid=3634570", "title": "Shestopyor", "text": "Lo Shestopyor (\u0428\u0435\u0441\u0442\u043e\u043f\u0451\u0440 in lingua russa) era una variante pi\u00f9 grande e massiccia del pernach, la mazza ferrata a testa flangiata inventata dai russi di Kiev. Interamente realizzato in metallo, con testa a sei flange, lo \"shestopyor\" pu\u00f2 a pieno titolo essere considerato la controparte orientale della mazza pesante in uso alle forze di cavalleria dell'Europa Occidentale. Come molte altre armi manesche da cavallo, rest\u00f2 in uso in Russia e Polonia sino al XVIII secolo."}
{"id": "3634571", "revid": "380453", "url": "https://it.wikipedia.org/wiki?curid=3634571", "title": "VKP Bratislava", "text": ""}
{"id": "3634584", "revid": "716642", "url": "https://it.wikipedia.org/wiki?curid=3634584", "title": "Velibor \u0110uri\u0107", "text": "Carriera.\nClub.\nIl 16 luglio 2011 si svincola dal Widzew \u0141\u00f3d\u017a.\nNazionale.\nDebutta in nazionale il 1\u00ba giugno 2009 nel pareggio fuori casa a reti inviolate contro l'Uzbekistan."}
{"id": "3634586", "revid": "126257", "url": "https://it.wikipedia.org/wiki?curid=3634586", "title": "Ferrari Tasmania", "text": ""}
{"id": "3634588", "revid": "81321585", "url": "https://it.wikipedia.org/wiki?curid=3634588", "title": "Andr\u00e9 Dumont", "text": "Biografia.\nVentenne, nel 1832, con la sua memoria dal titolo \"Descrizione geologica della provincia di Liegi\", ha vinto un concorso dell'Accademia Reale del Belgio. Tre anni pi\u00f9 tardi, ha vinto un dottorato di ricerca in scienze matematiche e fisiche nell'Universit\u00e0 di Liegi, presso la quale nello stesso anno \u00e8 stato nominato professore di geologia e mineralogia, incarico che ha mantenuto per tutto il resto della vita. Dell'ateneo belga \u00e8 stato anche rettore. \nLe indagini stratigrafiche, litologiche e paleontologiche cui ha atteso per un ventennio, e da cui sono variamente scaturite anche denominazioni accettate dalla letteratura geologica, specie in ordine alla scala dei tempi, come nel caso di famenniano, maastrichtiano, rupeliano, tournaisiano, vis\u00e9ano e ypresiano, sono confluite nella compilazione della carta geologica del Belgio, la sua opera principale, pubblicata nel 1849. La morte gli ha impedito di veder realizzato il progetto di una carta geologica d'Europa, i cui lavori stava preparando, dopo lo studio sul campo della geomorfologia e struttura geologica - tra l'altro - delle Ardenne e del Bosforo. \nSocio corrispondente dell'Accademia delle Scienze di Torino, nel 1840 la Societ\u00e0 Geologica di Londra gli ha conferito la medaglia Wollaston. A lui sono dedicati il minerale dumontite e due sculture (un busto e una statua) realizzate da Louis-Eug\u00e8ne Simonis."}
{"id": "3634589", "revid": "1305772", "url": "https://it.wikipedia.org/wiki?curid=3634589", "title": "SN 2011fe", "text": "SN 2011fe (originariamente indicata come PTF 11kly) \u00e8 una supernova di tipo Ia esplosa nella Galassia Girandola (M101), ad una distanza di circa 21 milioni di anni luce dalla Terra.\n\u00c8 stata scoperta dal rilevamento automatico Palomar Transient Factory (PTF) il 24 agosto 2011, poco dopo l'esplosione della stella progenitrice, una nana bianca, sulla base di immagini raccolte nei due giorni precedenti. \u00c8 la pi\u00f9 giovane supernova di tipo Ia mai individuata. Nella prima parte del mese di settembre 2011 ha raggiunto, al massimo della luminosit\u00e0, la magnitudine 10.\nLa prima immagine della supernova successiva alla scoperta, ma precedente all'annuncio da parte del PTF, \u00e8 stata ripresa dalla genovese Marina Costa dell'Osservatorio Astronomico del Righi (Genova) dal cielo di Rossiglione la sera del 24 agosto, alle 19h 45m UTC."}
{"id": "3634590", "revid": "213136", "url": "https://it.wikipedia.org/wiki?curid=3634590", "title": "Andr\u00e9 Hubert Dumont", "text": ""}
{"id": "3634597", "revid": "767487", "url": "https://it.wikipedia.org/wiki?curid=3634597", "title": "\u0141ukasz Grzeszczyk", "text": "Carriera.\nClub.\nGioca l'ultima con il Wis\u0142a P\u0142ock il 3 settembre 2008 nella sconfitta fuori casa per 3-2 contro il Warta Pozna\u0144.\nDebutta con il Widzew \u0141\u00f3d\u017a il 2 agosto 2009 nella vittoria fuori casa per 0-2 contro il G\u00f3rnik \u0141\u0119czna. Segna il primo gol con il Widzew l'11 settembre 2009 nella vittoria casalinga per 3-0 contro il Wis\u0142a P\u0142ock, dove sigla il risultato finale al 68'. Segna l'ultimo gol con il Widzew il 26 maggio 2010 nella vittoria per 2-1 contro il Pogo\u0144 Stettino, dove \u00e8 lui ad aprire le marcature al 41'. L'ultima partita con il Widzew \u0141\u00f3d\u017a viene disputata il 5 marzo 2011 nella vittoria casalinga per 3-1 contro il Korona Kielce.\nDebutta con il Warta Pozna\u0144 il 18 marzo 2012 nella vittoria casalinga per 1-0 contro il G\u00f3rnik Polkowice. Segna il primo gol con il Warta il 7 aprile 2012 nel pareggio fuori casa per 2-2 contro il Nieciecza."}
{"id": "3634600", "revid": "300067", "url": "https://it.wikipedia.org/wiki?curid=3634600", "title": "Nika Metreveli", "text": ""}
{"id": "3634606", "revid": "709565", "url": "https://it.wikipedia.org/wiki?curid=3634606", "title": "Mister E (Timely Comics)", "text": "Mister E (abbreviato anche in Mr. E) il cui vero nome \u00e8 Victor J. Goldstein conosciuto anche come Victor Jay, \u00e8 un personaggio dei fumetti, creato da Joe CalCagno (testi) e Al Carreno (disegni e chine), pubblicato dalla Timely Comics (che \u00e8 diventata la Marvel Comics). La sua prima apparizione \u00e8 nell'albo \"Daring Mystery Comics\" n. 2 (febbraio 1940).\nBiografia del personaggio.\nIn poche settimane quattro dei pi\u00f9 importanti capitani d'industria americani sono giunti a una fine prematura. Le loro morti non sembrano accomunate da alcun elemento evidente ma un uomo \u00e8 riuscito ad individuare una qualche connessione: si tratta di Victor Jay, atleta milionario, che indossando le vesti di Mister E combatte il crimine e le creature degli inferi.\nPoich\u00e9 i quattro defunti erano tutti soci della Snead Oil Company, Mister E decide di far visita a J.P. Snead. L'uomo si trova nella biblioteca di casa sua e sembra estremamente angosciato: dopo aver letto un biglietto, lo getta nel fuoco. Mister E si introduce nella stanza, stordisce Snead, e recupera il testo. Si tratta di un biglietto di ricatto: qualcuno chiede un milione di dollari entro la mezzanotte del giorno seguente e diffida dal chiamare la polizia.\nMister E si allontana dalla residenza di Snead, la sua auto viene spinta gi\u00f9 dalla scogliera da uno sconosciuto, che si rivela essere Vampire, il nemico giurato di Mister E. \u00c8 proprio lui a ricattare Snead e, convinto di essere riuscito a eliminare l'eroe, se ne va. Mister E non \u00e8 morto, per\u00f2, e decide di pedinare Snead durante la consegna del denaro al ricattatore. Vampire riesce, per\u00f2, a scoprire Mister E e a farlo prigioniero; confessa quindi di aver ucciso i capitani d'industria, nonostante avessero accettato di pagare quanto chiesto, per impedire loro di rivelare il ricatto.\nAnche Snead sta per ricevere lo stesso trattamento: una capsula contenente un gas che accelera i battiti del cuore al punto da farlo esplodere per la pressione. Per Mister E, invece, Vampire pensa di utilizzare un metodo diverso: lo lascia legato ad una sedia in un edificio abbandonato con una carica di dinamite destinata a esplodere in un'ora. Mister E riesce a liberarsi facendo precipitare la sedia da una rampa di scale e mandandola cos\u00ec in mille pezzi.\nNel frattempo Vampire informa Snead di aver preso in ostaggio sua figlia Betty ed esige che l'uomo firmi un contratto per cedergli gli interessi della Snead Oil Company. Per salvare la figlia, Snead accetta. Vampire, soddisfatto, gli rivela le sue intenzioni: uccider\u00e0 comunque il vecchio e terr\u00e0 Betty con s\u00e9 come sposa. Il tempestivo intervento di Mister E consente ai due prigionieri di fuggire con il contratto. Per evitare di essere colti sul luogo dalla polizia, anche Vampire e Mister E si allontanano."}
{"id": "3634620", "revid": "729019", "url": "https://it.wikipedia.org/wiki?curid=3634620", "title": "Sindrome di Warkany 2", "text": "La sindrome di Warkany 2, o trisomia 8, \u00e8 una patologia genetica molto rara con un'incidenza di 1:30.000 nati vivi. La condizione spesso si conclude con un aborto spontaneo, tra i nati vivi sono presenti ritardi mentali, anormalit\u00e0 cranio-facciali e dell'apparato muscolo scheletrico, nonch\u00e9 problemi ai vari organi. Da non confondere con l'omonima sindrome cromosomica recessiva legata al cromosoma X. Entrambe le sindromi prendono il nome dal genetista e pediatra austro-americano Joseph Warkany che la descrisse nel 1961. In Italia \u00e8 conosciuta anche come la sindrome Strafella-Andreone-Ferrarelli (unici detentori italiani).\nEziologia.\nGeneralmente la trisomia 8 deriva da una non-disgiunzione mitotica post-zigotica a carico del cromosoma 8.\nCaratterizzazione.\nLa trisomia 8 completa provoca gravi effetti sul feto in via di sviluppo e pu\u00f2 essere una causa di aborto spontaneo, tuttavia, la condizione a mosaicismo risulta meno grave e gli individui con una bassa percentuale di cellule colpite possono esibire una serie relativamente non grave di anomalie fisiche e di ritardo dello sviluppo.\nIl fenotipo dei pazienti affetti da trisomia 8 \u00e8 molto vario e dipende in parte dalla percentuale di cellule trisomiche presenti. Clinicamente si riscontra nella maggioranza dei casi un ritardo mentale di gravit\u00e0 variabile che pu\u00f2 per\u00f2, in una minoranza, essere del tutto assente. Tra i segni facciali si nota volto allungato, fronte prominente, occhi infossati, si riscontrano frequentemente dismorfismi a carico dei padiglioni auricolari che tendono ad essere ampi, labbra carnose ed eversione del labbro inferiore. La sindrome colpisce anche l'apparato scheletrico e quello muscolare. Frequenti scoliosi, ipotrofia muscolare, scapole alate, contratture articolari, alterazioni a carico di coste e sterno e piede torto. Il segno patognomonico di questa sindrome sono per\u00f2 profondi solchi sulla superficie plantare anteriore del piede, talvolta presenti anche sulla superficie palmare delle mani, accompagnati da profonde pliche palmari. Si possono riscontrare malformazioni a carico dell'apparato cardiovascolare, gastrointestinale, nervoso (agenesia del corpo calloso) e renale.\nLa trisomia 8 \u00e8 uno dei principali fattori di rischio per lo sviluppo della sindrome mielodisplastica, malattia mieloproliferativa pre-neoplastica. Infatti le cellule mielodisplastiche presentano spesso quale anomalia cromosomica proprio la trisomia 8. Nei pazienti affetti da sindrome di Warkany 2 la sindrome mielodisplastica si verifica gi\u00e0 in et\u00e0 giovanile.\nDiagnosi.\nL'anomalia cromosomica si riscontra in particolare nei linfociti durante i primi anni di vita, per cui il loro esame cromosomico effettuato dopo prelievo di sangue venoso \u00e8 uno strumento fondamentale per la diagnosi della patologia. Tuttavia la trisomia si pu\u00f2 presentare anche in altre linee cellulari, come i fibroblasti, il cui esame cromosomico \u00e8 effettuabile solo dopo una biopsia cutanea. La diagnosi differenziale deve essere fatta con la osteo-onicodisplasia ereditaria, l'artrogriposi e la sindrome oto-palato-digitale."}
{"id": "3634629", "revid": "767487", "url": "https://it.wikipedia.org/wiki?curid=3634629", "title": "Krzysztof Ostrowski", "text": ""}
{"id": "3634634", "revid": "5376", "url": "https://it.wikipedia.org/wiki?curid=3634634", "title": "Amalia Liana Cambiasi Negretti Odescalchi", "text": ""}
{"id": "3634647", "revid": "92723", "url": "https://it.wikipedia.org/wiki?curid=3634647", "title": "Open GDF SUEZ 42 2011 - Doppio", "text": "Il doppio del torneo di tennis Open GDF SUEZ 42 2011, facente parte della categoria ITF Women's Circuit, ha avuto come vincitrici Darija Jurak e Valerija Savinych che hanno battuto in finale Kiki Bertens e Rich\u00e8l Hogenkamp 6-3, 7-6(0)."}
{"id": "3634651", "revid": "729019", "url": "https://it.wikipedia.org/wiki?curid=3634651", "title": "Sine materia", "text": "Sine materia \u00e8 una locuzione latina che significa \"senza causa\". \n\u00c8 spesso utilizzata in ambito medico per indicare patologie che non abbiano evidenziato negli esami diagnostici (risonanza magnetica, TAC, angiografia etc.) particolari alterazioni morfo-strutturali come causa della patologia stessa."}
{"id": "3634652", "revid": "1904508", "url": "https://it.wikipedia.org/wiki?curid=3634652", "title": "Pietro Colonna Pamphili", "text": "Biografia.\nTerzo di sedici figli del principe Fabrizio II Colonna e di Caterina Zefirina Salviati, nacque a Roma il 7 dicembre 1725. Assunse il cognome Pamphili al momento della sua elezione al cardinalato. Numerosi furono i cardinali della famiglia Colonna: tra questi uno dei fratelli, Marcantonio Colonna.\nStudi\u00f2 all'Universit\u00e0 la Sapienza, ove ottenne il dottorato \"in utroque iure\" il 9 luglio 1750.\nIntrapresa la carriera ecclesiastica, il 23 luglio 1750 fu nominato referendario del tribunale della Segnatura; nel dicembre 1751 divenne relatore della Congregazione dell'immunit\u00e0 ecclesiastica e a novembre 1753 fu nominato chierico della Camera Apostolica e presidente delle \"Ripe\" e delle \"Acque\".\nIl 25 novembre 1759 ricevette gli ordini minori; il 30 novembre e il 22 dicembre 1759 fu ordinato suddiacono e diacono; e il 27 gennaio 1760 fu ordinato sacerdote.\nIl 28 gennaio 1760 venne eletto arcivescovo titolare di Colossi; il 16 febbraio successivo ricevette l'ordinazione episcopale a Roma nel palazzo del Quirinale dalle mani di papa Clemente XIII. Il 4 marzo 1760 fu nominato nunzio apostolico in Francia, ove rimase per sei anni, durante i quali assistette all'espulsione dei Gesuiti dal regno.\nFu creato cardinale-presbitero da papa Clemente XIII nel concistoro del 26 settembre 1766. Il 1\u00ba dicembre 1768 ottenne il titolo di Santa Maria in Trastevere.\nNell'aprile 1767 ricevette in commenda l'abbazia delle Tre Fontane. Partecip\u00f2 a due conclavi: quello del 1769, che port\u00f2 all'elezione di papa Clemente XIV; e quello del 1774-1775, che port\u00f2 all'elezione di papa Pio VI. Nel 1772 fu incaricato di fare la visita apostolica della diocesi di Nepi e Sutri. Fu camerlengo del collegio dei cardinali dal 17 febbraio 1777 al 30 marzo 1778.\nMor\u00ec a Verona il 4 dicembre 1780. I suoi resti, inizialmente inumati nella cattedrale di Verona, furono in seguito trasferiti nella basilica di Santa Maria Maggiore a Roma.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3634653", "revid": "486946", "url": "https://it.wikipedia.org/wiki?curid=3634653", "title": "Citt\u00e0 di Brindisi", "text": ""}
{"id": "3634660", "revid": "599013", "url": "https://it.wikipedia.org/wiki?curid=3634660", "title": "Rafa\u0142 Grzelak", "text": ""}
{"id": "3634682", "revid": "1442080", "url": "https://it.wikipedia.org/wiki?curid=3634682", "title": "Ace Sports Group Tennis Classic 2011 - Doppio", "text": "Ahsha Rolle e Mashona Washington hanno battuto in finale Gabriela Dabrowski e Sharon Fichman 6-4, 6-4."}
{"id": "3634687", "revid": "287204", "url": "https://it.wikipedia.org/wiki?curid=3634687", "title": "Mateos", "text": ""}
{"id": "3634689", "revid": "287204", "url": "https://it.wikipedia.org/wiki?curid=3634689", "title": "Madonna del Sacco (Andrea del Sarto)", "text": "La Madonna del Sacco \u00e8 un affresco (191x403 cm) di Andrea del Sarto, databile al 1525 e conservato nel Chiostro dei morti della basilica della Santissima Annunziata di Firenze.\nStoria.\nL'opera venne dipinta dopo il rientro a Firenze nel 1525, in seguito all'allontanamento dovuto ai rischi di un'epidemia di peste. Vasari ricord\u00f2 come l'opera fu richiesta da un certo frate Jacopo de' Servi, in attuazione del voto di una devota che aveva lasciato una somma per l'impresa.\nDell'opera esistono due disegni preparatori, al British Museum di Londra (1912-12-14-2) e uno al Cabinet des Dessins del Louvre (n. 1675). Se ne conoscono inoltre sei copie antiche: due a Firenze (convento della Calza e presso l'Ufficio Esportazioni della SBAS), due a Londra (collezioni di Lord Clifforded e del Duca di Gloucester) e due a Roma (Galleria Spada e Palazzo Giustiniani).\nDescrizione e stile.\nL'opera, che oggi \u00e8 in uno stato di conservazione non ottimale per via della collocazioni in esterno (e difficilmente fruibile per il vetro di protezione), si trova sopra la porta che collega il chiostro con il transetto della chiesa e fu il primo ad essere realizzato nelle lunette, decorate poi da un ciclo all'inizio del XVII secolo.\nL'opera \u00e8 tra le pi\u00f9 celebrate dell'artista, che seppe fondere una visione monumentale con una elegante composizione, ambientata in una terrazza scorciata in maniera ottimizzata per la visione dal basso, tra le estremit\u00e0 di uno zoccolo su cui si appoggiano pilastri, dove si trova anche la firma dell'artista. Maria, tenendo il Bambino in grembo, si sporge in maniera teatrale verso lo spettatore, oltrepassando la cornice ideale con l'amplissimo panneggio della sottana, animato da increspature accartocciate e da riflessi brillanti derivati dall'esempio delle stampe di D\u00fcrer.\nLeggermente arretrato, di profilo, sta un giovane san Giuseppe, posto di profilo e distratto dalla lettura di un libro, le cui pagine sono rivolte anche verso lo spettatore in un \"tour de force\" compositivo. Egli sta appoggiato su un sacco, che d\u00e0 il nome tradizionale del dipinto, e che qualifica la scena come un \"Riposo durante la fuga in Egitto\". Non \u00e8 chiaro perch\u00e9 in alcune opere fiorentine di quegli anni si inizi a rappresentare Giuseppe giovane, come ad esempio anche nello \"Sposalizio della Vergine\" di Rosso Fiorentino: tra le ipotesi espresse \u00e8 che si tratti di un'allusione alla \"renovatio\" della Chiesa promossa da Leone X e portata avanti da Clemente VII.\nL'idea dell'ambientazione proviene forse dalle tre \"Virt\u00f9\" di Raffaello nella Stanza della Segnatura, mentre l'atteggiamento delle figure ricorda i gruppi degli \"Antenati di Cristo\" nelle vele e nelle lunette della Cappella Sistina, di Michelangelo.\nIl risultato finale \u00e8 all'insegna di un solenne equilibrio e di un'eleganza suprema, che ne fa una delle conquiste pi\u00f9 alte della fase ultima dell'artista."}
{"id": "3634694", "revid": "287204", "url": "https://it.wikipedia.org/wiki?curid=3634694", "title": "Gli occhi di Venezia", "text": "Gli occhi di Venezia \u00e8 un romanzo di Alessandro Barbero, pubblicato nel 2011 da Arnoldo Mondadori Editore.\nIl libro \u00e8 stato scritto nel corso dell'intero 2009, ma \u00e8 stato pubblicato solamente due anni dopo per non coincidere con l'uscita del saggio \"Lepanto: la battaglia dei tre imperi\". Ha vinto il Premio al romanzo storico \"Alessandro Manzoni - Citt\u00e0 di Lecco\" nel 2011.\nTrama.\nAmbientato nella Venezia del Cinquecento, il romanzo narra la vicenda di Michele, un giovane muratore veneziano, che vive con la madre, Zanetta, la giovanissima moglie Bianca e il padre, Matteo, con cui condivide il mestiere di operaio. Matteo e Michele lavorano alla costruzione di palazzo Lippomano fino a quando Girolamo Lippomano, senatore della Repubblica di Venezia e committente del cantiere, non decide di interrompere i lavori, lasciando gli operai disoccupati e privi di soldi. Matteo se ne lamenta pubblicamente e per questo viene denunciato segretamente al Consiglio dei Dieci. Quando le guardie giungono per arrestarlo, Matteo \u00e8 insieme a Michele, i due oppongono resistenza e Matteo finisce in un canale, affogando senza che nessuno cerchi di soccorrerlo. Michele, allora, sconvolto dalla paura, fugge dalle guardie e s'imbarca su una galera portavalori diretta a Creta, la \"Loredana\", dove lavora come vogatore. Inizia cos\u00ec un viaggio attraverso il Mediterraneo, durante il quale, su un'isola nei pressi di Zara, assiste ad un delitto commesso dal comito della nave, che uccide, insieme a tre archibugieri, due galeotti che avevano rubato i diecimila zecchini trasportati dalla galera e seppellisce il denaro per tornare a prelevarlo insieme ai suoi complici. Spaventato, torna sull'imbarcazione ma decide di non rivelare nulla di ci\u00f2 che ha visto. Dopo l'omicidio, la Loredana abborda una feluca turca guidata da mercanti ebrei, che deruba ed affonda insieme all'equipaggio. All'arrivo a Creta, sapendo di essere stato visto da Michele, il comito commissiona il suo omicidio ad un galeotto chiamato Lupo, che fallisce nel suo intento perch\u00e9 visto dal sopracomito, il nobile Loredan. Venuto a conoscenza del bando sulla testa del giovane, il padrone della nave decide di venderlo ad una galea genovese, l\"'Aquila\", dove Michele \u00e8 assunto come buonavoglia. \nNel frattempo, a Venezia, Bianca e Zanetta sono costrette a svolgere i lavori pi\u00f9 umili per sopravvivere: dapprima, entrambe riescono a impiegarsi come lavandaie, ma ben presto, a causa dell'affitto troppo elevato e del rischio concreto, per Bianca, di finire nel mondo della prostituzione, le due donne decidono di abbandonare la casa in cui vivevano con i mariti e ritirarsi all'ospizio dei Derelitti. Qui sono assistite da pr\u00e8 Anzolo, un sacerdote che trova una sistemazione per Zanetta ed un lavoro per Bianca, che divenne domestica presso la ricca vedova Margherita Trevisan. Durante questo periodo di lavoro, la ragazza viene vessata dalla padrona, che la obbliga a restare fuori casa mentre riceve il suo amante. Entrata in una casa di donne sole, Bianca si d\u00e0 all'accattonaggio, fino a quando non incontra il nobile Lippomano. La ragazza decide quindi di tornare da pr\u00e8 Anzolo, dove si fa leggere una lettera che Michele aveva dettato ad uno scrivano, per poi trovare lavoro presso Palazzo Bernardo, dove stringe amicizia con la padrona di casa, Clarice. Questa, prendendo a cuore la storia di Bianca, premendo sul marito, il nobile Lorenzo Bernardo, perch\u00e9 usi la propria influenza sul Consiglio dei Dieci per concedere la grazia a Michele. Questi, intanto, dopo aver navigato sull\"'Aquila\" nell'Italia Meridionale al fianco del galeotto africano Ahmed, viene catturato da un equipaggio turco ma riesce a fuggire grazie all'aiuto di Ahmed e a recarsi a Costantinopoli per raccontare la propria storia al bailo veneziano, ignorando che si trattava proprio del Lippomano.\nFrattanto, da Venezia parte una delegazione diretta a Costantinopoli, guidata da Lorenzo Bernardo, con lo scopo di arrestare il Lippomano, accusato di imbrogliare sulle forniture di grano a Venezia. Arrivato a Costantinopoli, ser Lorenzo prende il posto di Girolamo Lippomano e riceve Michele, del quale ascolta il racconto e per il quale firma un salvacondotto per tornare a Venezia. Il Lippomano e Michele vengono imbarcati sulla stessa nave e rimpatriati, ma prima dell'arrivo il senatore si getta in mare morendo. Una volta tornato, Michele viene interrogato dal Consiglio dei Dieci, che lo scambia per un impostore e lo fa recludere, finch\u00e9 il ragazzo non riesce a provare che i due ladri della Loredana sono stati sepolti sull'isola dove il comito gli sottrasse i diecimila zecchini della refurtiva. Grazie all'influsso di donna Clarice, Michele viene liberato e pu\u00f2 finalmente ricongiungersi con Bianca.\nStile.\nL'autore ha riconosciuto nei \"Promessi sposi\" di Alessandro Manzoni un precedente diretto per \"Gli occhi di Venezia\", come storia di due giovani amanti separati dalle avversit\u00e0. Alessandro Barbero ha tratto lo spunto per quest'opera da un fatto realmente accaduto, e cio\u00e8 l'arresto del bailo Lippomano a Costantinopoli."}
{"id": "3634696", "revid": "87327228", "url": "https://it.wikipedia.org/wiki?curid=3634696", "title": "Tram ATM serie 4100", "text": "Le vetture tranviarie serie 4100 dell'ATM di Milano erano una piccola serie di vetture articolate, derivate dalla trasformazione delle vetture 4000.\nSi trattava di 8 unit\u00e0, numerate da 4101 a 4108, a cui gli originari 2 motori CGE tipo CT 139 erano stati sostituiti da 4 motori TIBB tipo GTM 3/4.\nLe 4100 rimasero in servizio fino al 1976, quando vennero accantonate e demolite."}
{"id": "3634702", "revid": "767487", "url": "https://it.wikipedia.org/wiki?curid=3634702", "title": "Backlot", "text": "Un backlot \u00e8 un'area adiacente a uno studio cinematografico, contenente edifici permanenti o spazi adatti alla costruzione temporanea del set per le scene all'aperto nella realizzazione di prodotti cinematografici e televisivi.\nAlcuni studi preparano set differenti in un solo backlot, i quali a loro volta sono modificati a seconda delle esigenze di rappresentazione.\nSono scenari che possono includere da montagne, foreste, navi, alla ricostruzione di piccoli villaggi come quelli del vecchio West americano, sino alla riproduzione degli ambienti delle metropoli moderne.\nVi sono strade che costituiscono un vero e proprio assortimento di stili architettonici; ne \u00e8 un esempio lo stabilimento Forty Acres a Culver City, California, o, per quanto riguarda gli Universal Studios, la casa di Norman Bates nel film \"Psyco\" diretto da Alfred Hitchcock\nL'ossatura o facciata di un backlot \u00e8 solitamente edificata a partire da tre lati e un tetto sovrastante, con la parete posteriore e una/due laterali mancanti.\nGli interni sono uno spazio non definito senza stanze, da cui peraltro sono visibili sul retro fili elettrici, cavi, travi, ponteggi.\nLe scale, generalmente, sono integrate nella struttura, per permettere agli attori di salire sulla finestra del piano superiore o sul tetto.\nNon tutti gli edifici sono \"scheletri\", tanto che alcuni presentano un quarto muro che chiude l'ambiente.\nQuando non in uso, tali spazi fungono da infrastrutture per il mantenimento dell'impianto di illuminazione e di altre attrezzature di produzione; quando in uso, vi si aggiungono porte e finestre, con elementi decorativi e paesaggi sullo sfondo.\nLe pareti \"a elle\" vengono collocate entro gli accessi, affinch\u00e9 si fornisca l'illusione di un interno.\n\"Mezzogiorno e mezzo di fuoco\" di Mel Brooks (1974) d\u00e0 la possibilit\u00e0 allo spettatore di osservare il backlot utilizzato dalla Warner Bros., cos\u00ec come le serie televisive \"Moonlighting\" e \"It's Garry Shandling's Show\".\nTutti i backlot sono costruiti in modo tale che le aree che dallo schermo sembrano di grandi dimensioni in realt\u00e0 occupino pochi acri.\nMolte strutture di questo tipo sono andate in disuso, giacch\u00e9 i proprietari delle location cinematografiche, tra le quali spicca per importanza Los Angeles, sono stati attirati dagli elevati guadagni provenienti dalla vendita dei terreni.\nNel loro periodo di maggiore uso, i backlot arrivavano a coprire centinaia di acri nell'estensione e raramente i registi li lasciavano.\nSebbene alcune case di produzione cinematografica, come la Metro-Goldwyn-Mayer e la 20th Century Fox abbiano venduto diverse propriet\u00e0 negli anni sessanta e settanta, molti set storici continuano a essere rasi al suolo, dato lo scarso interessamento per la loro conservazione."}
{"id": "3634705", "revid": "599013", "url": "https://it.wikipedia.org/wiki?curid=3634705", "title": "ITF Women's $25,000 tennis Tournament Muzaffarnagar 2011 - Doppio", "text": "Il doppio del torneo di tennis ITF Women's $25,000 tennis Tournament Muzaffarnagar 2011, facente parte della categoria ITF Women's Circuit, ha avuto come vincitrici Rushmi Chakravarthi e Poojashree Venkatesha che hanno battuto in finale Miki Miyamura e Mari Tanaka 3-6, 6-4, [14-12]."}
{"id": "3634708", "revid": "410660", "url": "https://it.wikipedia.org/wiki?curid=3634708", "title": "Help - A Day in the Life", "text": ""}
{"id": "3634717", "revid": "196390", "url": "https://it.wikipedia.org/wiki?curid=3634717", "title": "Nazionale di pallacanestro dell'Italia juniores", "text": ""}
{"id": "3634721", "revid": "767487", "url": "https://it.wikipedia.org/wiki?curid=3634721", "title": "Claude Robert (storico)", "text": "Biografia.\nOrdinato presbitero attorno al 1587, fu precettore del giovane Andr\u00e9 Fr\u00e9ymot (1573-1641) il quale nel 1604 divenne arcivescovo di Bourges e nomin\u00f2 Robert suo consigliere nell'amministrazione della diocesi. Dopo che Fr\u00e9ymot lasci\u00f2 Bourges, Robert fu arcidiacono e vicario generale della Diocesi di Langres. In quest'ultima sede nel 1626 Robert pubblic\u00f2 una prima edizione di \"Gallia christiana\" con l'approvazione del cardinale Cesare Baronio. L'opera aveva l'intento di presentare i dati relativi a tutte le diocesi cattoliche e a tutti i monasteri della Francia, divisi per province; in particolare forniva una breve storia delle sedi metropolitane, delle cattedrali e delle abbazie oltre a fornire dati biografici su vescovi, abati e badesse.\nSuccessivamente lo stesso Robert progett\u00f2 una versione riveduta dell'opera dando incarico ai fratelli Sc\u00e9vole II e Louis de Sainte-Marthe, storiografi del re di Francia, di procedere a un rimaneggiamento dell'opera \"Gallia christiana\". L'impresa sar\u00e0 portata a termine, un ventennio dopo la morte di Robert, dai tre figli di Sc\u00e9vole II (Pierre, Abel e Nicole-Charles) con una edizione in quattro volumi."}
{"id": "3634724", "revid": "1543377", "url": "https://it.wikipedia.org/wiki?curid=3634724", "title": "Tram ATM serie 4500 (1984)", "text": "La vettura tranviaria 4500II dell'ATM di Milano era una vettura articolata sperimentale a pianale ribassato, ottenuta dall'unione di due vetture serie 1500.\nStoria.\nNella prima met\u00e0 degli anni ottanta, l'UNIFER promosse l'istituzione di una commissione di studio sulla nuova tecnologia del tram a pianale ribassato (TPR), allo scopo di definire degli standard costruttivi per le aziende del settore.\nLa commissione defin\u00ec un modello di vettura articolata a due casse, di rodiggio B'2'B'; la sezione ribassata era quella compresa fra i due carrelli motori d'estremit\u00e0, mentre la giostra Urbinati di collegamento fra le due casse era sostenuta da un carrello di tipo innovativo.\nAgli inizi del 1984 le Officine Meccaniche della Stanga, grazie a un finanziamento del CNR, realizzarono un primo prototipo di carrello a ruote indipendenti di 550\u00a0mm di diametro, e grazie all'interessamento dell'ATM di Milano, che forn\u00ec due vetture serie 1500 danneggiate per incidente, fu possibile allestire un primo esemplare di tram a pianale ribassato.\nLe due vetture furono tagliate, eliminando una testata e una coda, e le porte originarie furono spostate nella parte centrale ribassata. Alle due estremit\u00e0 rialzate furono creati due salottini, ripristinando l'arredamento degli anni trenta. I carrelli motori furono potenziati e dotati di freni a pattino.\nLa nuova vettura, la prima a pianale ribassato circolante in Italia, fu numerata 4500, riprendendo il numero di serie dei primi tram articolati di Milano; \nLe prove della 4500 iniziarono nel novembre 1984; la vettura fu presentata ufficialmente il successivo 14 dicembre. Durante le prove si rilevarono problemi alle sospensioni pneumatiche, che spinsero la Stanga a riprogettare il carrello usando delle sospensioni di diverso tipo; il prototipo milanese non ebbe alcun seguito, sia per il disinteresse dell'ATM, sia per la fine della Stanga."}
{"id": "3634738", "revid": "1305772", "url": "https://it.wikipedia.org/wiki?curid=3634738", "title": "Invizimals", "text": "Invizimals \u00e8 un videogioco d'azione sviluppato da Novarama e pubblicato da SCE. Il gioco utilizza la tecnologia della GO!Cam per vedere delle creature altrimenti invisibili all'occhio umano, questo videogioco rappresenta anche un secondo tentativo di interazione con la realt\u00e0 aumentata da parte di Sony dopo la diversa esperienza di Eye of the Judgment.\nTrama e modalit\u00e0 di gioco.\nAll'inizio del gioco si incontrer\u00e0 un esperto della Sony di Tokyo, Kenichi Nakamura (chiamato nel seguito del gioco Keni). Durante il gioco bisogner\u00e0 aiutare Keni a catturare tutti gli Invizimals.\nPer prendere gli Invizimals bisogna andare in parti del mondo che si adeguano alle loro ambientazioni (come il Polo Nord per Icelion). Una volta che il giocatore avr\u00e0 catturato e addomesticato il suo primo Invizimals, Keni gli chieder\u00e0 di andare in America da un suo collega: il dottor Bob Dawson (che ha aiutato Keni a comprendere il comportamento degli Invizimals). Dawson spiegher\u00e0 al giocatore come si comportano gli Invizimals e cosa pi\u00f9 importante che sono fatti di energia, pi\u00f9 precisamente di scintille d'onda. Pi\u00f9 avanti Keni partir\u00e0 per Mumbai, su richiesta del suo capo, per collaborare con degli scienziati sullo studio degli Invizimals; intanto invita il giocatore a provare il primo torneo Invizimals di Tokyo, sulla cui cima c'\u00e8 Akira, un ragazzo le cui continue vittorie gli hanno fatto perdere la testa; ci\u00f2 nonostante il giocatore batter\u00e0 lui e il suo Bearserker.\nArrivato a Mumbai il giocatore incontra Jazmin Nayar (una vecchia amica di Keni), che lo informa che Keni \u00e8 stato arrestato dalla polizia e che il centro di ricerca di Tokyo \u00e8 stato sabotato da un pirata informatico. Fortunatamente Keni viene liberato da Sebastian Campbell (un miliardario inglese, vecchio compagno del capo di Keni, esperto in mitologia e crede che gli Invizimals siano legati ad essa). Per far continuare le ricerche in segreto Campbell porta Keni e Jazmin nel suo castello in Inghilterra; tra l'altro, tramite degli agganci, Campbell scopre il nome del pirata informatico: Axel Kaminsky, che vuole usare gli Invizimals come nuove armi per conto del suo cliente. A causa per\u00f2 della sbadataggine di Keni (che voleva usare l'impianto del castello per trovare gli Invizimals) il castello rimane senza corrente, e durante la notte Kaminsky li cattura, ma grazie a Keni Jazmin si salver\u00e0 e portata in un'area segreta. Pi\u00f9 avanti, in Egitto, Campbell scopre in una tomba antica che il dio Ra era un Invizimal e decifra una profezia, la quale cita \"l'illuminato\", colui che controlla la luce e quindi gli Invizimals (infatti gli Invizimals sono composti da scintille, e quindi da luce); arriva alla conclusione che probabilmente \u00e8 il giocatore ad essere l'illuminato, dato che ha catturato molti Invizimals.\nPi\u00f9 tardi Kaminski proporr\u00e0 uno scambio: portargli i pi\u00f9 forti Invizimals in cambio della libert\u00e0 di Keni. Nel frattempo Dawson \u00e8 nel suo studio distrutto e saccheggiato da Axel e viene raggiunto anche da Jazmin. Insieme scopriranno che Kaminsky \u00e8 il vero campione del torneo di Tokyo, avendo usato Akyra come copertura, e che forse vuole tradire persino il suo cliente. Arrivati al Nido della Vipera, il nascondiglio del pirata informatico, questi rifiuter\u00e0 di liberare Keni e lo si dovr\u00e0 affrontare insieme al suo Thunderwulfe mutato. Una volta sconfitto Axel arriver\u00e0 Campbell, che rimprovera il pirata informatico per averlo deluso: si scopre quindi che \u00e8 Campbell stesso ad essere dietro le malefatte di Kaminski e aveva fatto il doppio gioco solo per far fare il lavoro sporco (ovvero catturare gli Invizimals) al giocatore. A questo punto si dovr\u00e0 affrontare Campbell e il suo Bratbat mutato. Alla fine Keni lotta contro Campbell per impedirgli di fuggire, ma quando l'uomo prende la sua PSP da essa si sprigiona un'energia che, apparentemente, lo vaporizza. L'avventura finisce con Dawson, Jazmin e Keni che ringraziano il giocatore per averli aiutati. O meglio non ancora: Jazmin, infatti, racconter\u00e0 che nello Sri Lanka \u00e8 stato avvistato un Invizimal raro: un Tigershark, l'Invizimal pi\u00f9 ricercato da tutti i giocatori.\nInvizimals.\nGli Invizimals (come dice il nome) sono mostri invisibili di cui molti sono simili ad animali domestici o selvatici, ma molti altri ancora sono riconducibili anche a creature leggendarie, mitologiche o estinte. Molti di essi vivono anche nel mondo umano e nei primi 3 giochi possono essere catturati con l'utilizzo di una carta magica (chiamata anche trappola). Quando con essa si riesce a trovare un invizimal, per catturarlo bisogna intraprendere una sfida diversa per ogni specie, se no esso scapper\u00e0.\nSerie TV.\nDal dicembre 2014 \u00e8 andata in onda nelle televisioni di tutto il mondo la serie tv animata degli Invizimals, prodotta da BRB Internacional, che permette agli spettatori di sbloccare contenuti esclusivi sui videogiochi della saga. In Italia \u00e8 andata in onda su K2.\nEpisodi.\nGli episodi di \"Invizimals\" sono:\nAccoglienza.\nLa rivista \"Play Generation\" diede alla versione per PlayStation Portable un punteggio di 82/100, trovandolo un titolo insolito, caratterizzato da una buona giocabilit\u00e0 e da un'elevatissima longevit\u00e0."}
{"id": "3634742", "revid": "1305772", "url": "https://it.wikipedia.org/wiki?curid=3634742", "title": "Salvador D\u00edaz Iraola", "text": "Carriera.\nD\u00edaz Iraola fu commissario tecnico della Spagna per una sola partita nel 1922. Egli era il fratello maggiore di Benito D\u00edaz Iraola, bandiera della Real Sociedad."}
{"id": "3634744", "revid": "1573940", "url": "https://it.wikipedia.org/wiki?curid=3634744", "title": "Fluda", "text": "Fluda \u00e8 un genere di ragni appartenente alla famiglia Salticidae.\nDistribuzione.\nLe 11 specie oggi note di questo genere sono state rinvenute in America meridionale: quattro specie sono endemiche del Brasile e tre del Venezuela.\nTassonomia.\nQuesto genere \u00e8 un sinonimo anteriore di \"Keyserlingella\" a seguito di un lavoro dell'aracnologa Galiano del 1971.\nA giugno 2011, si compone di 11 specie:"}
{"id": "3634746", "revid": "400694", "url": "https://it.wikipedia.org/wiki?curid=3634746", "title": "Circondario di Casoria", "text": "Il circondario di Casoria era uno dei circondari in cui era suddivisa la provincia di Napoli.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Casoria venne soppresso nel 1926 e il territorio assegnato al circondario di Napoli.\nSuddivisione in mandamenti.\nElenco dei mandamenti e dei relativi comuni:"}
{"id": "3634748", "revid": "400694", "url": "https://it.wikipedia.org/wiki?curid=3634748", "title": "Circondario di Castellammare di Stabia", "text": "Il circondario di Castellammare di Stabia era uno dei circondari in cui era suddivisa la provincia di Napoli.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Castellammare di Stabia venne soppresso nel 1926 e il territorio assegnato al circondario di Napoli.\nSuddivisione in mandamenti.\nElenco dei mandamenti e dei relativi comuni:"}
{"id": "3634751", "revid": "1993636", "url": "https://it.wikipedia.org/wiki?curid=3634751", "title": "Slesia austriaca", "text": "Il Ducato dell'Alta e Bassa Slesia (in tedesco: \"Herzogtum Ober- und Niederschlesien\") fu una regione autonoma del Regno di Boemia e dell'Impero austriaco e una terra della corona della Cisleitania in Austria-Ungheria. \u00c8 anche conosciuta come Slesia austriaca (in tedesco: \"\u00d6sterreichisch Schlesien\"; in ceco: \"Rakousk\u00e9 Slezsko\"; in polacco: \"\u015al\u0105sk Austriacki\"), e nonostante il nome ufficiale, comprendeva solo parti dell'Alta Slesia, e nessuna della Bassa Slesia. La regione corrisponde all'attuale Slesia ceca, ed \u00e8 stata storicamente parte della regione conosciuta semplicemente come Slesia.\nGeografia.\nLa Slesia austriaca consisteva di due territori, separati dalla striscia di terra morava di Moravsk\u00e9 Ostrava, tra i fiumi Ostravice e Oder.\nL'area ad est dell'Ostravice intorno a Cieszyn raggiungeva le cime dei Carpazi Occidentali (Beschidi Slesiani) a sud, mentre a nord confinava con il Regno d'Ungheria e con la Slesia prussiana, lungo il fiume Olza e l'alta Vistola. Ad est, il fiume Bia\u0142a, presso Bielsko, la separava dalle terre della Confederazione Polacco-Lituana, dal 1772 il Regno di Galizia e Lodomiria austriaco.\nIl territorio ad ovest dell'Oder, intorno alla citt\u00e0 di Opava confinava a sud con la catena montuosa Jesen\u00edk dei Sudeti orientali, che lo separavano dalla Moravia, e il fiume Opava formava il confine nord.\nStoria.\nIn quanto parte del regno di Boemia, la Slesia fu ereditata dall'Arciduca Ferdinando I d'Asburgo dalla Casa degli Asburgo nel 1526, dopo la morte dell'ultimo re Jagellone Luigi II nella Battaglia di Moh\u00e1cs. Con l'ascesa al trono di Maria Teresa d'Austria nel 1740, re Federico II di Prussia reclam\u00f2 la provincia slesiana, e, senza aspettare la risposta, il 16 dicembre diede inizio alla prima guerra di Slesia, aprendo quindi alla guerra di successione austriaca. La sua campagna si concluse nel 1742 con la vittoria prussiana alla Battaglia di Chotusitz che port\u00f2 al Trattato di Breslau, con il quale fu divisa la Slesia.\nSecondo i termini del trattato, il Regno di Prussia ricevette gran parte del territorio, tra cui la Contea di Kladsko, mentre solo una piccola parte della Slesia sud-orientale rimase all'interno della Monarchia asburgica, consistente di:\nche formarono il Ducato dell'Alta e Bassa Slesia, una Terra della Corona Boema con capitale ad Opava. Nel 1766 il titolo di Duca di Teschen fu assegnato ad Alberto di Sassonia-Teschen, genero di Maria Teresa, mentre il titolo di Duca di Troppau e J\u00e4gerndorf rimase ai Principi del Liechtenstein. L'ex territorio del Neisse fu mantenuto dalla Arcidiocesi di Breslavia al castello dello J\u00e1nsk\u00fd Vrch \"(Johannisberg)\".\nQuando nel 1804 l'imperatore Francesco II d'Asburgo-Lorena istitu\u00ec l'Impero austriaco, il suo titolo avrebbe incluso la dicitura \"Duca dell'Alta e Bassa Slesia\". La Slesia austriaca fu collegata con una ferrovia con la capitale Vienna, quando la Ferrovia del Nord fu estesa fino a Bohum\u00edn nel 1847. Nel corso del Compromesso austro-ungherese del 1867 essa divenne una terra della corona dell'Austria cisleitana.\nNel 1918 la monarchia austriaca fu abolita, e la gran parte della Slesia austriaca fu ceduta al neo-creato stato della Cecoslovacchia con il Trattato di Saint-Germain-en-Laye nel 1919, con l'eccezione della Slesia di Cieszyn (l'ex Ducato di Teschen) che, dopo la guerra polacco-cecoslovacca, fu diviso nel 1920 lungo il fiume Olza, con la parte orientale che fu assegnata al Voivodato Autonomo della Slesia, facente parte della Seconda Repubblica di Polonia. Piccole parti del ducato divennero altres\u00ec parte della Polonia, mentre la Regione di Hlu\u010d\u00edn della Provincia della Slesia prussiana and\u00f2 alla Cecoslovacchia.\nDemografia.\nSecondo un censimento austriaco, la Slesia austriaca nel 1910 era abitata da 756.949 persone, che parlavano le seguenti lingue:\nPrincipali citt\u00e0.\nCitt\u00e0 con pi\u00f9 di 5.000 persone nel 1880:"}
{"id": "3634752", "revid": "287204", "url": "https://it.wikipedia.org/wiki?curid=3634752", "title": "Circondario di Catanzaro", "text": "Il circondario di Catanzaro era uno dei quattro circondari in cui era suddivisa la provincia di Catanzaro, esistito dal 1861 al 1927.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Catanzaro fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Catanzaro.\nSuddivisione amministrativa.\nNel 1863, la composizione del circondario era la seguente:"}
{"id": "3634754", "revid": "119818327", "url": "https://it.wikipedia.org/wiki?curid=3634754", "title": "Circondario di Cotrone", "text": "Il circondario di Cotrone era uno dei quattro circondari in cui era suddivisa la provincia di Catanzaro, esistito dal 1861 al 1927.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Cotrone fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Catanzaro.\nSuddivisione amministrativa.\nNel 1863, la composizione del circondario era la seguente:"}
{"id": "3634761", "revid": "767487", "url": "https://it.wikipedia.org/wiki?curid=3634761", "title": "Circondario di Monteleone di Calabria", "text": "Il circondario di Monteleone di Calabria era uno dei circondari in cui era suddivisa la provincia di Catanzaro.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Monteleone di Calabria fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Catanzaro. Con l'istituzione della provincia di Vibo Valentia i comuni del circondario entrarono a far parte di essa."}
{"id": "3634764", "revid": "1543377", "url": "https://it.wikipedia.org/wiki?curid=3634764", "title": "Lunar (singolo)", "text": "Lunar \u00e8 il secondo singolo promozionale di David Guetta, con la partecipazione di Afrojack, estratto dal quinto album in studio di Guetta, intitolato \"Nothing but the Beat\"."}
{"id": "3634765", "revid": "767487", "url": "https://it.wikipedia.org/wiki?curid=3634765", "title": "Circondario di Cosenza", "text": "Il circondario di Cosenza era uno dei circondari in cui era suddivisa l'omonima provincia.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Cosenza fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Cosenza."}
{"id": "3634774", "revid": "767487", "url": "https://it.wikipedia.org/wiki?curid=3634774", "title": "Circondario di Castrovillari", "text": "Il circondario di Castrovillari era uno dei circondari in cui era suddivisa la provincia di Cosenza.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Castrovillari fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Cosenza."}
{"id": "3634775", "revid": "767487", "url": "https://it.wikipedia.org/wiki?curid=3634775", "title": "Circondario di Paola", "text": "Il circondario di Paola era uno dei circondari in cui era suddivisa la provincia di Cosenza.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Paola fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Cosenza."}
{"id": "3634776", "revid": "767487", "url": "https://it.wikipedia.org/wiki?curid=3634776", "title": "Circondario di Rossano", "text": "Il circondario di Rossano era uno dei circondari in cui era suddivisa la provincia di Cosenza.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Rossano fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Cosenza."}
{"id": "3634779", "revid": "155634", "url": "https://it.wikipedia.org/wiki?curid=3634779", "title": "Circondario di Bari delle Puglie", "text": "Il circondario di Bari delle Puglie era uno dei tre circondari in cui era suddivisa la provincia di Bari delle Puglie, esistito dal 1861 al 1927.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nNel 1926 al circondario di Bari furono aggregati i comuni sino ad allora facenti parte del soppresso circondario di Altamura. \nNel 1927 il circondario di Bari delle Puglie fu abolito, come tutti i circondari italiani, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Bari delle Puglie."}
{"id": "3634786", "revid": "11266", "url": "https://it.wikipedia.org/wiki?curid=3634786", "title": "Circondario di Altamura", "text": "Il circondario di Altamura era uno dei tre circondari in cui era suddivisa la provincia di Bari delle Puglie, esistito dal 1861 al 1926.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Altamura venne soppresso nel 1926 e il territorio assegnato al circondario di Bari delle Puglie. L'anno successivo, nell'ambito della riorganizzazione della struttura statale voluta dal regime fascista, tutti i circondari italiani furono aboliti e i Comuni che faevano parte di quello di Bari delle Puglie rimasero nella provincia omonima."}
{"id": "3634790", "revid": "121158984", "url": "https://it.wikipedia.org/wiki?curid=3634790", "title": "Circondario di Barletta", "text": "Il circondario di Barletta era uno dei tre circondari in cui era suddivisa la provincia di Bari delle Puglie, esistito dal 1861 al 1927.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Barletta fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Bari delle Puglie.\nMandamenti.\nTutti i mandamenti erano composti dell'unico comune di cui hanno il nome."}
{"id": "3634791", "revid": "1305772", "url": "https://it.wikipedia.org/wiki?curid=3634791", "title": "West Ryder Pauper Lunatic Asylum", "text": "West Ryder Pauper Lunatic Asylum \u00e8 il terzo album in studio del gruppo musicale britannico Kasabian, pubblicato il 5 giugno 2009.\nL'album ha vinto i premi come miglior album e miglior artwork dell'anno agli NME Awards 2010.\nPubblicazione.\nL'album, prodotto da Dan the Automator, \u00e8 stato pubblicato il 5 giugno 2009, debuttando subito al primo posto della classifica britannica.\nIl primo singolo estratto dall'album \u00e8 stato il fortunato \"Fire\" (terzo posto nella Official Singles Chart), seguito da \"Where Did All the Love Go?\" e \"Underdog\". Il 15 febbraio 2010 viene pubblicato come singolo anche \"Vlad the Impaler\", precedentemente reso disponibile per il download gratuito dal 31 marzo al 3 aprile 2009, prima dell'uscita dell'album.\nL'8 giugno 2009 viene pubblicata in Europa un'edizione limitata dell'album, contenente un doppio DVD con alcuni estratti da due concerti della band e dei contenuti speciali, tra cui il making of del video di \"Vlad the Impaler\". In Giappone \u00e8 stata invece pubblicata un'altra edizione limitata con tre tracce bonus e un DVD contenente parte dell'esibizione della band all'iTunes Festival del 2009.\nStile e influenze.\nL'album rappresenta una notevole crescita stilistica dei Kasabian, che si distaccano dai loro classici brani tra l'indie e l'elettronica per passare a un suono pi\u00f9 psichedelico e sperimentale. Mentre le prime due tracce, \"Underdog\" e \"Where Did All the Love Go?\", mostrano rispettivamente una l'influenza elettronica e l'altra quella psichedelica tipiche della band, quasi il resto dell'album \u00e8 corredato da spunti \"revival western\" e melodie quasi inedite per la band; ne \u00e8 esempio \"West Ryder Silver Bullet\" (che vede la partecipazione come cantante ospite dell'attrice Rosario Dawson), vagamente riconducibile a una colonna sonora western. Tuttavia sono presenti anche le influenze britpop e indie dei Beatles e degli Oasis che hanno caratterizzato da sempre la band, come in \"Ladies and Gentleman, Roll the Dice\" e \"Happiness\". \"Vlad the Impaler\" \u00e8 sicuramente il brano pi\u00f9 controverso dell'album e presenta una forte influenza elettronica, al contrario del resto dell'album, mentre \"Fire\", una delle canzoni di maggior successo del gruppo, \u00e8 un misto di indie rock e atmosfere country e alternative.\nNell'album sono presenti due campionamenti: \"West Ryder Silver Bullett\" contiene un estratto dal film \"Sans Soleil\", mentre \"Secret Alphabet\" presenta delle parti strumentali del brano popolare \"Sakura Sakura\", prese della versione di Helmut Zacharias."}
{"id": "3634793", "revid": "767487", "url": "https://it.wikipedia.org/wiki?curid=3634793", "title": "Circondario di Foggia", "text": "Il circondario di Foggia era uno dei circondari in cui era suddivisa l'omonima provincia.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Foggia fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Foggia."}
{"id": "3634794", "revid": "599013", "url": "https://it.wikipedia.org/wiki?curid=3634794", "title": "Jean-Michel Lesage", "text": "Carriera.\nInizi\u00f2 la sua carriera giocando come ala sinistra, per poi essere accentrato. Ha vinto il titolo di capocannoniere della Ligue 2 nel 2005-2006 con 16 goal a pari merito con Steve Savidan del Valenciennes."}
{"id": "3634797", "revid": "74801", "url": "https://it.wikipedia.org/wiki?curid=3634797", "title": "Circondario di Bovino", "text": "Il circondario di Bovino era uno dei circondari in cui era suddivisa la provincia di Foggia.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Bovino venne soppresso nel 1926 e il territorio assegnato al circondario di Foggia."}
{"id": "3634799", "revid": "767487", "url": "https://it.wikipedia.org/wiki?curid=3634799", "title": "Circondario di San Severo", "text": "Il circondario di San Severo era uno dei tre circondari in cui era suddivisa la provincia di Foggia, esistito dal 1861 al 1926.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di San Severo venne soppresso nel 1926 e il territorio assegnato al circondario di Foggia."}
{"id": "3634804", "revid": "1573940", "url": "https://it.wikipedia.org/wiki?curid=3634804", "title": "Pseudofluda", "text": "Pseudofluda \u00e8 un genere di ragni appartenente alla famiglia Salticidae.\nEtimologia.\nIl nome del genere \u00e8 composto, per la prima parte, dal prefisso greco , \"ps\u00e8udo-\", che significa \"falso, fasullo, ingannevole\", seguito da \"Fluda\" , con cui ha varie caratteristiche in comune.\nCaratteristiche.\nGli esemplari maschili rinvenuti non superano i 2,5 millimetri. Il cefalotorace ha un colore variabile dal marrone al nero, con una cospicua macchia color castagno nella parte posteriore; inoltre una linea bianca lo attraversa nel senso della lunghezza. La parte posteriore dell'opistosoma \u00e8 bruna con riflessi metallici viola e verdi.\nDistribuzione.\nL'unica specie oggi nota di questo genere \u00e8 stata rinvenuta in Brasile, nei pressi della citt\u00e0 di Petr\u00f3polis.\nTassonomia.\nA giugno 2011, si compone di una specie:"}
{"id": "3634807", "revid": "889336", "url": "https://it.wikipedia.org/wiki?curid=3634807", "title": "Roly Bonevacia", "text": "Carriera.\nClub.\nArrivato nelle giovanili dell' nel 2001, debutta in campionato il 14 agosto 2010 contro l'. Con i lancieri il 15 maggio vince l'Eredivisie nello scontro diretto vinto per 3-1 contro il . Nell'estate del 2011 viene ceduto in prestito al NAC Breda. Debutta ufficialmente alla prima di campionato da titolare contro il (0-1). Tornato all'Ajax dopo 18 presenze di campionato, il 2 gennaio 2013, in scadenza coi lancieri a giugno, passa al Roda JC firmando un contratto fino al 2015. Debutta da titolare in campionato il 20 gennaio nella vittoria per 2-0 contro il NEC. Segna il suo primo gol nella Eredivisie il 5 maggio seguente in NAC-Roda 5-3. Conclude la sua prima stagione al Roda con 15 presenze e 1 gol pi\u00f9 i playout.\nIl 25 luglio 2014 si trasferisce ai Wellington Phoenix, squadra che milita nella A-League.\nIl 16 maggio 2017 passa al Western Sydney Wanderers.\nNazionale.\nTra il 2007 e il 2008 ha collezionato 9 presenze in Under-17, dal 2009 al 2011 in Under-19 e dall'estate del 2011 in quella Under-21 allenata da Cor Pot."}
{"id": "3634808", "revid": "486946", "url": "https://it.wikipedia.org/wiki?curid=3634808", "title": "Erico", "text": ""}
{"id": "3634812", "revid": "767487", "url": "https://it.wikipedia.org/wiki?curid=3634812", "title": "Carit\u00e0 (Andrea del Sarto)", "text": "La Carit\u00e0 \u00e8 un dipinto a olio su tavola trasferita su tela (185x137 cm) di Andrea del Sarto, firmato, datato 1518 e conservato nel Museo del Louvre di Parigi.\nStoria.\nL'opera \u00e8 una delle scarse testimonianze dell'opera di Andrea del Sarto in Francia, alla scuola di Fontainebleau di Francesco I, dove era stato chiamato a sostituire l'anziano Leonardo da Vinci. In particolare \u00e8 l'unica opera sicuramente attribuibile a quel periodo, circoscritto tra il giugno 1518 e il marzo 1519, grazie all'iscrizione nel cartiglio in basso a sinistra: .\nDescrizione e stile.\nSi tratta di una personificazione della Carit\u00e0, accompagnata dai suoi attributi tradizionali: i bambini che protegge e allatta, il vaso ardente ai suoi piedi e la melagrana in primo piano, simbolo d'abbondanza.\nLa scena \u00e8 costruita secondo lo schema principe dell'arte toscana del periodo, quello piramidale, gi\u00e0 sfruttato da Leonardo e da Raffaello. La figura della Carit\u00e0 sta seduta con le gambe piegate verso destra, due fanciulli in grembo (uno si sta allattando) e un terzo che riposa su un masso, appoggiato su un lembo di tessuto azzurro. La plasticit\u00e0 delle figure ricorda le opere di Michelangelo.\nIl paesaggio idealizzato nello sfondo mostra una montagnola che decresce verso destra, dove si trovano alberelli, un castello e alcune figurette.\nMolto originale appare la stesura del colore, dotata di una qualit\u00e0 pittorica gessosa, in cui si ravvisano i primi segni di una crisi, che i contemporanei Rosso Fiorentino e Pontormo indirizzarono nelle deformazioni manieristiche."}
{"id": "3634815", "revid": "124841353", "url": "https://it.wikipedia.org/wiki?curid=3634815", "title": "Stazione di Tropea", "text": "La stazione di Tropea \u00e8 una stazione ferroviaria posta sulla vecchia tratta costiera (detta appunto via Tropea) della ferrovia Tirrenica Meridionale; serve l'omonima citt\u00e0.\nStoria.\nLa stazione fu aperta il 6 giugno 1894 all'attivazione della tratta Ricadi\u2013Pizzo della ferrovia Tirrenica Meridionale.\nDal 1972, con l'apertura della variante diretta Eccellente\u2013Rosarno, l'importanza della stazione di Tropea \u00e8 diminuita in quanto la vecchia linea costiera \u00e8 utilizzata quasi esclusivamente dal traffico regionale.\nMovimento.\nLa stazione \u00e8 servita dai treni regionali operanti sulla relazione Lamezia Terme-Rosarno (che in occasione della stagione estiva assumono la denominazione di \"Tropea Express\" o \"Tropea Line\"), e dall'InterCity Notte Reggio Calabria-Torino e vv.\nCaratteristiche.\nLa stazione ha all'attivo 3 binari con servizio prevalentemente passeggeri. Sono presenti monitor informativi e obliteratrice.\nRiproduzione in plastico.\nNel 2010 i soci del \"Gruppo Fermodellistico Tropeano\" hanno realizzato in scala 1/87 il plastico della stazione di Tropea riprodotto come era durante i primi anni '70, esponendolo presso la sede sociale dell'associazione.\nServizi.\nLa stazione dispone di:"}
{"id": "3634816", "revid": "428624", "url": "https://it.wikipedia.org/wiki?curid=3634816", "title": "Heckler &amp; Koch PSG-1", "text": ""}
{"id": "3634819", "revid": "1345932", "url": "https://it.wikipedia.org/wiki?curid=3634819", "title": "Forrest Gump (romanzo)", "text": "Forrest Gump \u00e8 un romanzo scritto da Winston Groom pubblicato nel 1986 in cui si narrano le vicende del personaggio omonimo, un uomo con un basso quoziente d'intelligenza, soli 75 punti, ma con un incredibile percorso di vita che lo porter\u00e0 a incrociare figure e a vivere eventi storici che concorreranno a influenzare la cultura popolare, pur rimanendo inconsapevole della loro importanza a causa del suo basso livello cognitivo. Dal libro verr\u00e0 tratto anche un omonimo lungometraggio cinematografico di grande successo con numerose differenze dalla trama originale. Dopo l'uscita del film, Groom pubblic\u00f2 un seguito del romanzo, \"Gump and Co\".\nGenesi dell'opera.\nGroom inizi\u00f2 a lavorare al romanzo nel 1985; l'idea del personaggio di Forrest Gump gli venne suggerita dal padre che gli raccont\u00f2 di un ragazzo che abitava l\u00ec vicino soprannominato \u201clento\u201d ma che era in grado di suonare molto bene il pianoforte. Groom la notte stessa inizi\u00f2 a scrivere il romanzo, terminandone una prima bozza dopo sei settimane.\nTrasposizioni.\nCinema\nIl film si distanzia dal testo in alcune parti: per esempio, Forrest Gump e Jennifer Curran (Jenny) vivono a Mobile mentre nel film sono residenti nell'immaginaria citt\u00e0 di Greenbow, in Alabama. Nel romanzo non v'\u00e8 alcun accenno alla morte di Jenny, n\u00e9 a quella di sua madre e vi \u00e8 inoltre un personaggio estraneo alla versione cinematografica: la signorina French la quale abita nella stessa casa di Forrest e di sua madre, come pensionante, e, durante una notte di pioggia, si apparta con il giovane Forrest (fresco di diploma) e gli fa delle avances sessuali."}
{"id": "3634820", "revid": "767487", "url": "https://it.wikipedia.org/wiki?curid=3634820", "title": "The Rum Diary - Cronache di una passione", "text": "The Rum Diary - Cronache di una passione (\"The Rum Diary\") \u00e8 un film drammatico del 2011, diretto da Bruce Robinson, interpretato da Johnny Depp e basato sul romanzo autobiografico di Hunter S. Thompson intitolato \"Cronache del rum\".\nTrama.\nAnni sessanta. Paul Kemp \u00e8 un giornalista freelance squattrinato e alcolizzato, il quale non \u00e8 stato in grado di vendere nessun libro. Appena trasferitosi da New York a Porto Rico, inizia a scrivere per un giornale locale, il \"The San Juan Star\". Qui viene catturato da un vortice di alcool, donne ed eccessi di ogni tipo che trasformano la sua vita in una sfida continua a pi\u00f9 livelli. Paul incontra Bob Sala, uno dei suoi nuovi colleghi, anch'egli con una forte dipendenza da alcolici, il quale lo invita a cena e gli rivela che probabilmente il loro giornale verr\u00e0 chiuso presto. Dopo aver fatto il check-in in un hotel ed essersi messo a poltrire su una barca in mezzo al mare, Paul incontra la bellissima Chenault, la quale sta facendo il bagno nuda per non partecipare a un festino della Union Carbide. Paul ne rimane affascinato e si innamora subito di lei.\nKemp e Sala quindi si rincontrano e vanno in un locale per sbronzarsi, il che far\u00e0 aumentare l'inimicizia tra Kemp e il suo nuovo datore di lavoro, Lotterman, il quale non vede di buon occhio la passione per il rum dei suoi impiegati. Nei giorni successivi Kemp fa anche la conoscenza di Moburg, un reporter fannullone il quale si \u00e8 dedicato completamente all'abuso di alcol e non scrive pi\u00f9 niente da anni; sebbene lo si veda spesso scontrarsi con Lotterman, questi non pu\u00f2 licenziarlo. Mentre attende per un'intervista, Paul incontra Sanderson, un ambizioso agente immobiliare che gli offre di scrivere degli articoli pubblicitari per lui e per i suoi soci in affari. Poco dopo Paul scopre che Sanderson \u00e8 sposato con la sua adorata Chenault, la quale fa finta di non conoscerlo agli occhi del marito.\nPaul, a causa della sua dipendenza, non pu\u00f2 pi\u00f9 continuare a sprecare soldi e perci\u00f2 si trasferisce nel piccolo appartamento dei suoi amici Sala e Moburg, situato in un quartiere fetido e degradato di Porto Rico. Durante questo soggiorno, che si prolungher\u00e0 di varie settimane nonostante le difficolt\u00e0 economiche di tutti e tre, Paul sperimenta la povert\u00e0 e l'abbandono in cui vivono i cittadini di San Juan e vuole rendere pubblica questa realt\u00e0 cercando di fare pressione su Lotterman, il quale per\u00f2 si rifiuta e gli proibisce di scrivere un articolo riguardo a ci\u00f2, dal momento che potrebbe essere dannoso per il mercato del turismo portoricano. Dopo un violento litigo tra Moburg e Lotterman, a cui l'alcolizzato ha strappato il parrucchino dalla testa, Moburg torna a casa trionfante e porta con s\u00e9 dei filtri avanzati da un impianto di produzione del rum, i quali contengono una grande quantit\u00e0 di alcol. Dopo questo ultimo affronto Moburg \u00e8 stato licenziato e inizia a farneticare, dicendo di voler uccidere Lotterman.\nPaul torna a far visita a Sanderson e lo spia mentre ha un rapporto sessuale con Chenault. Sanderson lo presenta quindi a due suoi collaboratori, Zimburger e Segarra, i quali necessitano dell'aiuto di Kemp per mettere in pratica una truffa immobiliare. Pi\u00f9 tardi Kemp e Sala vanno a cenare in un ristorante, dove per\u00f2 litigano con il proprietario perch\u00e9 non li vuole servire; mentre se ne stanno andando, Kemp ha il presentimento che il proprietario li voglia ammazzare, motivo per cui si mettono alla guida dell'auto di Sala e scappano di corsa, inseguiti da una folla di paesani infuriati. La polizia interviene e divide le due fazioni, portando Kemp e Sala in carcere. Interviene quindi Sanderson per pagare la loro cauzione, sicuro del fatto che Kemp ricambier\u00e0 il favore in altro modo.\nIl giorno seguente Kemp si incontra con Sanderson e i suoi colleghi, rivelandogli che l'esercito americano sta cedendo l'affitto di molti immobili di prima qualit\u00e0, e gli viene chiesto di andare a prendere Chenault, la quale \u00e8 ancora a casa. Kemp quindi prende in prestito la macchina di Sanderson e la va a prendere come da richiesta; in un primo momento i due sembrano volersi baciare, ma Kemp resiste alla tentazione. Durante il viaggio di ritorno i due sembrano comunque divertirsi e Kemp le svela i piani criminali del marito.\nZimburger porta Kemp e Sala a vedere la propriet\u00e0 dell'isola, dopodich\u00e9 si dirigono verso Saint Thomas dove si sta festeggiando il carnevale. Kemp alla festa trova anche Chenault e insieme salgono sulla barca di Sanderson, il quale lo rimprovera di aver portato sull'isola anche Sala. Ormai che si \u00e8 fatta notte, il gruppo si dirige in una discoteca, dove Chenault, ubriaca, inizia a ballare sensualmente con alcuni dei nativi dell'isola per provocare Sanderson, il quale se ne va. Kemp cerca di intervenire, temendo che a Chenault possa essere fatto del male, ma i nativi gli impediscono di entrare e gli ordinano di tornare a casa; Kemp si arrabbia ancora di pi\u00f9 ma Sala lo trattiene e lo convince che \u00e8 meglio andarsene.\nLa mattina dopo Sanderson dice a Kemp che la loro collaborazione \u00e8 terminata. Tornati a casa esausti, Sala e Kemp vengono informati da Moburg che Lotterman si \u00e8 dimesso e che il \"The San Juan Star\" sta per chiudere i battenti. Gli vende anche delle droghe allucinogene, che i due decidono di sperimentare insieme. Dopo alcuni attacchi di panico dovuti alle allucinazioni, Kemp ha una rivelazione durante il \"trip\" e decide di mettersi alla macchina da scrivere per denunciare i loschi affari di Sanderson.\nLotterman ritorna a dirigere il giornale ma non vuole pubblicare il nuovo articolo di Kemp. Dopo giorni di assenza, Chenault si rif\u00e0 viva a casa di Kemp, ripudiata dal marito. Per ripicca Sanderson revoca la cauzione, il che significa che Paul e Sala adesso sono ricercati dalla polizia. Dopo questo drammatico addio, Kemp accoglie Chenault in casa di Sala, mentre Moburg rivela che Lotterman ha chiuso il giornale. Kemp si rimette al lavoro, pianificando di voler pubblicare un ultimo numero del \"The San Juan Star\", in cui vuole svelare la verit\u00e0 su Lotterman e su Sanderson, aggiungendo anche tutti gli articoli sul degrado sociale di Porto Rico che Lotterman gli aveva rifiutato.\nI tre coinquilini tuttavia sono al verde e per racimolare il denaro necessario alla pubblicazione dell'ultimo numero iniziano a scommettere sui combattimenti di galli. Per assicurasi che il loro gallo vinca ogni battaglia, Moburg e Kemp fanno visita ad un \"curandero\" nativo chiamato \"Papa Nebo\", il quale sarebbe anche un ermafrodito. Papa Nebo lancia una benedizione sul galletto di Sala, rendendolo, almeno apparentemente, imbattibile. I tre vincono tutti i combattimenti di galli a cui fanno partecipare il loro galletto, ma una volta tornati nell'ufficio del giornale scoprono che i macchinari e i torchi calcografici sono gi\u00e0 stati confiscati.\nKemp non si abbatte e continua con la sua inchiesta, rubando la barca a Sanderson. I titoli di coda spiegano che Kemp ha fatto ritorno a New York, si \u00e8 sposato con Chenault ed \u00e8 diventato un giornalista di successo, avendo finalmente trovato la propria voce come scrittore.\nProduzione.\nNel 2000 la Shooting Gallery e la SPi film, due societ\u00e0 cinematografiche indipendenti, espressero il desiderio di adattare il romanzo di Hunter S. Thompson \"The Rum Diary\" sul grande schermo. Il progetto, tuttavia, non entr\u00f2 mai in porto. In seguito i diritti del romanzo vennero acquisiti dalla Warner Independent Pictures per poi essere venduti alla Infinitum Nihil.\nJohnny Depp fu assunto in qualit\u00e0 di produttore e, successivamente, venne rivelato che avrebbe interpretato Paul Kemp, il protagonista del romanzo.\nLe riprese del film sono iniziate ufficialmente il 25 marzo 2009.\nPromozione.\nIl primo trailer \u00e8 uscito il 26 agosto 2011.\nIl trailer italiano \u00e8 stato invece diffuso online dalla 01 Distribution il 15 aprile 2012.\nDistribuzione.\nIl film \u00e8 uscito negli Stati Uniti il 28 ottobre 2011, mentre in Italia viene distribuito da 01 Distribution dal 24 aprile 2012."}
{"id": "3634823", "revid": "43025241", "url": "https://it.wikipedia.org/wiki?curid=3634823", "title": "I veri acchiappafantasmi", "text": ""}
{"id": "3634825", "revid": "106456", "url": "https://it.wikipedia.org/wiki?curid=3634825", "title": "Madonna degli Angeli", "text": "La Madonna degli Angeli \u00e8 un dipinto a olio su tavola (141x106 cm) di Andrea del Sarto, databile al 1516 e conservato nel Museo del Louvre di Parigi. Dell'opera esiste una seconda versione, ritenuta autografa, nell'Alte Pinakothek di Monaco di Baviera.\nStoria.\nL'opera, che si trova al Louvre tramite le collezioni di Francesco I di Francia, \u00e8 quasi certamente una delle due Madonne che Vasari ricord\u00f2 come spedite nel 1516 al sovrano francese, il quale in tutta risposta invit\u00f2 Andrea del Sarto a Fontainebleau, dove stette tra il 1518 e il 1519.\nDescrizione e stile.\nIl tema dell'opera \u00e8 la visita di san Giovannino e sant'Elisabetta a Ges\u00f9 Bambino durante la fuga in Egitto, episodio descritto nei vangeli apocrifi che godette di un grande successo iconografico nel Rinascimento.\nL'opera, ispirandosi alle opere fiorentine di Raffaello, \u00e8 composta in due studiatissimi gruppi affiancati, quello di Elisabetta e Giovannino a destra e quello della Madonna col Bambino a sinistra, dietro la quale si trovano due angioletti vivacemente in movimento. Il fulcro della composizione \u00e8 il dito del Battista, che indica l'alto, alludendo alla natura divina di Cristo e quindi alla sua futura Passione. Tale premonizione appanna i volti pensierosi di Maria ed Elisabetta e sembra causare negli angeli un moto di rammarico.\nLa ricchezza di posizioni utilizzate per le figure e la sovrapposizione di gesti e sguardi dimostra ormai le caratteristiche del primo manierismo fiorentino.\nIn basso si vede la croce di canne del Battsita, appoggiata a terra; lo sfondo \u00e8 scuro e uniforme.\nLa sovrapposizione di figure ed espressioni intensit\u00e0 studiosi sono caratteristici del primo manierismo fiorentino di Andrea del Sarto. Molto originale appare la stesura del colore, dotata di una qualit\u00e0 pittorica gessosa, in cui si ravvisano i primi segni di una crisi, che i contemporanei Rosso Fiorentino e Pontormo indirizzarono nelle deformazioni manieristiche."}
{"id": "3634826", "revid": "36426", "url": "https://it.wikipedia.org/wiki?curid=3634826", "title": "Madonna degli angeli", "text": ""}
{"id": "3634828", "revid": "124831231", "url": "https://it.wikipedia.org/wiki?curid=3634828", "title": "Eva Wilma", "text": "Biografia.\nFin dagli anni cinquanta lavor\u00f2 per il teatro, il cinema e la televisione, quando aveva gi\u00e0 raggiunto la fama come ballerina classica. In Italia si fece conoscere per le prove di attrice nelle telenovelas di Rede Globo, dove dimostr\u00f2 il suo lato umoristico interpretando il personaggio di Rebecca in \"Piume e paillettes\" (1981) e le sue capacit\u00e0 drammatiche dando vita alla problematica figura di Laura in \"Ciranda de pedra\" (1981). Recit\u00f2 anche in \"Adamo contro Eva\" (1983), \"Potere\" (1986), \"Terra nostra 2 - La speranza\" (2002) e \"Fina estampa\" (2011).\nTra le prove cinematografiche, si ricorda la sua presenza in un film tedesco, \"T\u00d6dlicher Karneval\", accanto a un'altra attrice brasiliana, Marly Marley.\nSi spos\u00f2 due volte: con John Herbert (matrimonio conclusosi con un divorzio dopo 23 anni) e con Carlos Zara.\nEva Wilma \u00e8 morta nel 2021 per un tumore alle ovaie."}
{"id": "3634829", "revid": "339392", "url": "https://it.wikipedia.org/wiki?curid=3634829", "title": "Pamela Pam Douglas", "text": ""}
{"id": "3634830", "revid": "287204", "url": "https://it.wikipedia.org/wiki?curid=3634830", "title": "Claude Robert", "text": "Per Claude Robert si pu\u00f2 intendere:"}
{"id": "3634837", "revid": "428624", "url": "https://it.wikipedia.org/wiki?curid=3634837", "title": "Heckler &amp; Koch Mark23", "text": ""}
{"id": "3634839", "revid": "428624", "url": "https://it.wikipedia.org/wiki?curid=3634839", "title": "Heckler &amp; Koch MP 5", "text": ""}
{"id": "3634841", "revid": "428624", "url": "https://it.wikipedia.org/wiki?curid=3634841", "title": "Heckler &amp; Koch MP 7", "text": ""}
{"id": "3634846", "revid": "287204", "url": "https://it.wikipedia.org/wiki?curid=3634846", "title": "Alba de Cespedes", "text": ""}
{"id": "3634854", "revid": "339392", "url": "https://it.wikipedia.org/wiki?curid=3634854", "title": "Sarah Scazzi", "text": ""}
{"id": "3634857", "revid": "76963", "url": "https://it.wikipedia.org/wiki?curid=3634857", "title": "Alessandro Ajmone Marsan", "text": "Fu fratello di Riccardo (III) ed Annibale (II), figlio di un finanziatore del club, l'imprenditore Marco Ajmone Marsan, che era originario di Crosa.\nIl suo cognome nei tabellini \u00e8 riportato talvolta come \"Aimone\" o \"Aymone\".\nCarriera.\nFu un giocatore della Juventus all'inizio del primo decennio del 1900, nella sua unica stagione in prima squadra in \"bianconero\" collezion\u00f2 una sola presenza.\nDivenuto socio-giocatore nel 1903, con la squadra riserve \"bianconera\" vinse nel 1905 la Seconda Categoria.\nConclusa l'attivit\u00e0 agonistica nella Juventus, Ajmone Marsan pass\u00f2 alla , con cui vincer\u00e0 tre campionati consecutivi, dal 1910-1911 al 1912-1913.\nInfine, divenne consigliere della societ\u00e0 polisportiva Juventus e, ulteriormente, direttore della sezione boccistica sino alla propria morte nel 1941."}
{"id": "3634858", "revid": "36426", "url": "https://it.wikipedia.org/wiki?curid=3634858", "title": "Salvatore (Andrea del Sarto)", "text": "Il Salvatore \u00e8 un dipinto a olio su tavola (47x27 cm) di Andrea del Sarto, databile al 1525 circa e conservato nella basilica della Santissima Annunziata di Firenze.\nStoria.\nIl primo a ricordare l'opera fu Vasari. La datazione \u00e8 incerta. Se Franckel e Wagner l'attribuirono alla prima maniera del pittore (ante 1514), Freedberg pens\u00f2 al 1516 circa, Venturi e Sinibaldi al 1517, e il resto della critica al 1525 circa, vicino alla \"Madonna del Sacco\".\nSe ne conoscono almeno sette copie antiche: a Bergamo (collezione Locatelli), a Camloops negli Stati Uniti (British Columbia A.W. Greenwood), a Columbus nell'Ohio, a Firenze (sacrestia della Santissima Annunziata, residenza del priore della chiesa di San Felice a Ema e depositi degli Uffizi) e a San Pietroburgo (Ermitage).\nDescrizione e stile.\nL'opera copre il tabernacolo tra gli ex voto nel coretto della Cappella dell'Annunziata, la prima a sinistra di chi entra. Mostra il busto del Cristo risorto su sfondo scuro, riprodotto con una stretta inquadratura, volto di tre quarti verso destra e con lo sguardo rivolto direttamente allo spettatore. Le mani sono incrociate sul petto e mostrano i chiari segni della crocifissione.\nIl rosso intenso della veste e il volto sfumano dolcemente nell'ombra dello sfondo, secondo una tecnica sperimentata da Leonardo da Vinci che ebbe un largo seguito, soprattutto a Firenze, Milano e Venezia. La mano del Sarto si riconosce nel tipo fisico di Ges\u00f9, nell'espressione malinconia e al tempo stesso intensa, nella sicurezza della pennellata e nel pathos della rappresentazione."}
{"id": "3634862", "revid": "1442080", "url": "https://it.wikipedia.org/wiki?curid=3634862", "title": "Jakarta Challenger 1990 - Doppio", "text": "Il doppio del torneo di tennis Jakarta Challenger 1990, facente parte dell'ATP Challenger Series, ha avuto come vincitori Il tabellone di doppio del Jakarta Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto dagli statunitensi Eric Amend e Tom Mercer (tds n. 4). In finale hanno sconfitto il malese Adam Malik e lo statunitense Joseph Russell con il punteggio di 6-4, 6-7, 6-3."}
{"id": "3634865", "revid": "36426", "url": "https://it.wikipedia.org/wiki?curid=3634865", "title": "Ultima cena (Andrea del Sarto)", "text": ""}
{"id": "3634866", "revid": "110157", "url": "https://it.wikipedia.org/wiki?curid=3634866", "title": "Johannes Bergemann", "text": "Biografia.\nTra il 1978 e il 1987 Johannes Bergemann ha studiato archeologia classica, storia antica e archeologia cristiana a Gottinga, Bonn e Monaco di Baviera. Dopo aver conseguito il dottorato con Paul Zanker a Monaco di Baviera nel 1987, ha collaborato come assistente con Klaus Fittschen e Marianne Bergmann a Gottinga, citt\u00e0 in cui si abilit\u00f2 (1994).\nDal 1998 al 2000 \u00e8 stato docente universitario presso l'Universit\u00e0 di Lipsia. Successivamente insegn\u00f2 archeologia classica presso la Ruhr-University di Bochum, in cui ha ricoperto la carica di preside della facolt\u00e0 di storia dal 2003 al 2005.\nDal 2002 al 2008 ha condotto un'ispezione archeologica col metodo \"survey\" nel territorio dell'antica Gela (\"Gela Survey\"), in Sicilia. Nel 2009 ha iniziato un'indagine \"survey\" nell'entroterra dell'antica citt\u00e0 greca di Akragas (\"Agrigent Survey\"), nei territori comunali di Alessandria della Rocca, Bivona, Cianciana e Santo Stefano Quisquina.\nDal 1\u00ba agosto 2009 \u00e8 professore di archeologia classica e direttore dell'istituto di archeologia dell'Universit\u00e0 di Gottinga. \u00c8, inoltre, redattore del forum archeologico \"G\u00f6ttinger\" per gli studi classici."}
{"id": "3634872", "revid": "599013", "url": "https://it.wikipedia.org/wiki?curid=3634872", "title": "Pieve di San Michele Arcangelo (Santo Stefano di Magra)", "text": "La pieve di San Michele Arcangelo \u00e8 un luogo di culto cattolico situato nella frazione di Ponzano Superiore, in via San Michele, nel comune di Santo Stefano di Magra in provincia della Spezia. La chiesa \u00e8 sede della parrocchia omonima del vicariato di Sarzana della diocesi della Spezia-Sarzana-Brugnato.\nStoria e descrizione.\nAlle dipendenze della pieve di Santo Stefano di Cerreto, l'attuale parrocchiale di Santo Stefano di Magra, \u00e8 menzionata per la prima volta in documenti del XIII secolo. L'edificio religioso venne consacrato nel 1528 dal vescovo di Nebbio, quest'ultima antica diocesi della Corsica.\nLa chiesa doveva avere gi\u00e0 nel XVI secolo, cos\u00ec come da descrizione del visitatore apostolico monsignor Angelo Peruzzi, che la visit\u00f2 nel 1584, un'unica volta con cinque altari laterali, pi\u00f9 l'altare maggiore.\nNel corso del XVIII secolo il sito religioso sub\u00ec un sostanziale rinnovamento, soprattutto nel 1723 con la donazione dai marchesi Remedi dei materiali di costruzione e della manodopera. Fu eletta al titolo di arcipretura nel 1767.\nCon la nuova dominazione napoleonica, nel 1798, la chiesa venne spogliata dai Francesi delle varie decorazioni in oro e argento.\nConserva alcuni dipinti, non ancora attribuiti e catalogati, e un organo (realizzato da Filippo Tronci) del 1825."}
{"id": "3634874", "revid": "729019", "url": "https://it.wikipedia.org/wiki?curid=3634874", "title": "Luciano Galbo", "text": "Professionista dal 1964 al 1968, conta un successo di tappa al Giro d'Italia e un Giro del Veneto.\nCarriera.\nNella stagione dell'esordio tra i professionisti, il 1964, fu terzo alla Coppa Bernocchi. Nel 1965 vinse una tappa al Giro d'Italia e fu secondo al Trofeo Laigueglia. Il 1967 lo vide imporsi nel Giro del Veneto e arrivare secondo nella Corsa Coppi."}
{"id": "3634878", "revid": "47767", "url": "https://it.wikipedia.org/wiki?curid=3634878", "title": "Feliciana", "text": ""}
{"id": "3634880", "revid": "486946", "url": "https://it.wikipedia.org/wiki?curid=3634880", "title": "Ferdinanda", "text": ""}
{"id": "3634881", "revid": "486946", "url": "https://it.wikipedia.org/wiki?curid=3634881", "title": "Fernanda", "text": ""}
{"id": "3634884", "revid": "533647", "url": "https://it.wikipedia.org/wiki?curid=3634884", "title": "Cipollini", "text": ""}
{"id": "3634888", "revid": "47767", "url": "https://it.wikipedia.org/wiki?curid=3634888", "title": "Filomeno", "text": ""}
{"id": "3634892", "revid": "47767", "url": "https://it.wikipedia.org/wiki?curid=3634892", "title": "Flaviana", "text": ""}
{"id": "3634893", "revid": "4106", "url": "https://it.wikipedia.org/wiki?curid=3634893", "title": "Cantele", "text": ""}
{"id": "3634896", "revid": "287204", "url": "https://it.wikipedia.org/wiki?curid=3634896", "title": "Judit Kajdacsi", "text": ""}
{"id": "3634900", "revid": "47767", "url": "https://it.wikipedia.org/wiki?curid=3634900", "title": "Fulgenzia", "text": ""}
{"id": "3634905", "revid": "1372005", "url": "https://it.wikipedia.org/wiki?curid=3634905", "title": "Corona de Logu", "text": "La Corona de Logu riuniva i poteri, in et\u00e0 giudicale, della Corte di giustizia, del Consiglio dei maggiorenti (\"magiorendes\" o \"majorales\", rappresentanti dei distretti amministrativi detti curatorie, \"curadorias\") e di alti prelati (\"p\u00ecscamos\"), nominati dal giudice-sovrano (\"judiche\") che attribuiva loro la somma potest\u00e0, mantenendo tuttavia il potere di ratificare gli atti e gli accordi che riguardassero l'intero territorio (\"su Logu\"). \nL'istituzione, pertanto, deteneva il possesso del giudicato ed era depositaria della sovranit\u00e0.\nLa Corona de Logu come organo politico.\nSupremo magistrato della corona era lo stesso giudice-sovrano che, talvolta, poteva essere sostituito da un \"curadore\" (capo delle curatorie) o dal \"majore\" (presiedeva le \"ville\"). Le assemblee venivano convocate nella \"capitale\" (dove comunque dimorasse il giudice) o nei paesi in cui esistevano seri problemi, caratterizzandosi come corte itinerante. Questo accadde durante il 1146 nella chiesa di Santa Maria a Bonarcado, dove si riunirono i quattro giudici sardi (Barisone I di Arborea, Costantino II Salusio III di Cagliari, Costantino III de Lacon-Gunale di Gallura, Gonario II di Torres), unitamente agli arcivescovi e maggiorenti.\nCome organo politico la Corona aveva il compito di nominare il giudice e di controllare il suo operato.\nDurante \"su collectu\" (il collegio) si riunivano nella \"capitale\" un rappresentante di ciascuna curatoria, i pi\u00f9 autorevoli membri della gerarchia ecclesiastica, i castellani, due rappresentanti del capoluogo eletti da \"jurados\" delegati dalla \"Coronas de Curadoria\" (precedentemente radunata nella principale \"villa\" distrettuale); quindi lo \"judex sive rex\" era investito con un sistema misto elettivo-ereditario seguendo la linea diretta maschile e, solo in via alternativa, quella femminile (portatrice di titolo).\nIl giudice governava sulla base di un patto col popolo (il \"bannus-consensus\"), venuto meno il quale il sovrano poteva essere esautorato ed anche, nei casi di gravi atti di tirannide e di sopruso, legittimamente giustiziato dal popolo medesimo, senza che questo incidesse sulla trasmissione ereditaria del titolo all'interno della dinastia regnante: \u00e8 storicamente attestato che ci\u00f2 sia avvenuto nei giudicati di Arborea e di Torres.\nIl patrimonio del regno era diviso da quello personale del giudice che reggeva il governo, assistito da un cancelliere (solitamente un prelato) e dai \"majores\".\nLa Corona de Logu come organo di giustizia.\nL'amministrazione della giustizia era delegata ai \"majores de bidda\" (paese), \"de scolca\" (per la vigilanza delle zone campestri), \"de armentos\" (per il controllo dell'allevamento del bestiame): ogni cosa, per\u00f2, faceva capo alla Corona de Logu e al giudice che seguivano le norme giuridiche stabilite dalle Carte de Logu, delle quali la pi\u00f9 nota e completa fu quella del giudicato di Arborea, emanata da Mariano IV e aggiornata dai figli Ugone III e Eleonora. La Corona de Logu arborense, massimo organo politico collegiale, si riuniva a Oristano nella chiesa di San Francesco"}
{"id": "3634907", "revid": "73843", "url": "https://it.wikipedia.org/wiki?curid=3634907", "title": "Triplici confini tra regioni italiane", "text": "Le linee di confine fra le regioni italiane si incrociano nell'entroterra in quattordici punti geografici, che costituiscono i \"triplici confini\" tra queste unit\u00e0 amministrative.\nI maggiori ravvicinamenti tra i punti, dunque le zone dove i confini tra quattro regioni si avvicinano sensibilmente, si hanno:"}
{"id": "3634910", "revid": "47767", "url": "https://it.wikipedia.org/wiki?curid=3634910", "title": "Fortunia", "text": ""}
{"id": "3634915", "revid": "287204", "url": "https://it.wikipedia.org/wiki?curid=3634915", "title": "Ed McGuinness", "text": "\u00c8 noto per aver disegnato serie come \"Superman\", \"Deadpool\", \"Superman/Batman\" e \"Hulk\" e per i suoi lavori con lo scrittore Jeph Loeb, con il quale ha creato personaggi come Hulk Rosso e Bomba-A. Le sue tavole\nsono state spesso inchiostrate da Dexter Vines.\nCarriera.\nInizia la sua carriera alla Wildstorm dove disegna una serie di storie su Mister Majestic. Grazie a queste viene notato dalla DC Comics, per la quale disegna prima alcune storie sulla testata di \"Superman\" e co-crea la testata \"Superman/Batman\" insieme a Jeph Loeb, e poi la serie \"JLA Classified\" con Grant Morrison. Nel 1997 passa alla Marvel Comics, per la quale realizza, su testi di Joe Kelly, un'apprezzata run sul personaggio di Deadpool, sulla quale lavorer\u00e0 fino al 2002 per un totale di 69 numeri. Nel maggio del 2006 firma un contratto d'esclusiva con la Marvel realizzando copertine per serie come \"Civil War\", \"Thor\" e \"\". Nel 2008 collabora nuovamente con Jeph Loeb sulla testata di \"Hulk\", durante la quale fa la sua prima apparizione l'Hulk Rosso, e sul quarto volume degli \"Ultimates\". Nel 2013 disegna, sempre su testi di Loeb, la testata di \"Nova\" con protagonista Sam Alexander.\nVita privata.\nVive a Bangor, nel Maine, con la moglie e i quattro figli.\nStile di disegno.\nLo stile di McGuinness \u00e8 contraddistinto da personaggi molto muscolosi e massicci e da una resa grafica \"cartoonesca\". Tra le sue fonti d'ispirazione annovera gli artisti Jack Kirby e Arthur Adams."}
{"id": "3634916", "revid": "729019", "url": "https://it.wikipedia.org/wiki?curid=3634916", "title": "Albano Negro", "text": "Professionista dal 1963 al 1968, vest\u00ec per due giorni la maglia rosa del Giro d'Italia.\nCarriera.\nDa dilettante, vinse la Astico-Brenta nel 1962. Da professionista, partecip\u00f2 due volte al Giro d'Italia, vestendo la maglia rosa per due giorni nel 1965. Fu decimo al Giro del Piemonte nel 1965."}
{"id": "3634919", "revid": "1543377", "url": "https://it.wikipedia.org/wiki?curid=3634919", "title": "UEFA Men's Player of the Year Award", "text": "L'UEFA Men's Player of the Year Award (in precedenza noto come UEFA Best Player in Europe Award) \u00e8 un premio calcistico assegnato al calciatore, militante in una squadra europea, che si sia distinto come il migliore dell'ultima stagione. Il riconoscimento, istituito nel 2011 dalla Union of European Football Associations (UEFA), si propone di portare in un nuovo formato la precedente idea europea del Pallone d'oro fusosi con il FIFA World Player nel 2010.\nLa prima edizione del premio \u00e8 stata vinta da Lionel Messi, nel 2011. Nel 2013 \u00e8 stata istituita la versione femminile del premio; la prima giocatrice a ricevere il riconoscimento \u00e8 stata Nadine Angerer.\nCriteri.\nSecondo l'UEFA, il premio \u00abriconosce il miglior giocatore, a prescindere dalla sua nazionalit\u00e0, che gioca per una squadra di calcio nel territorio di un membro della UEFA nel corso della stagione precedente\u00bb. Le prestazioni dei giocatori riguardano tutte le competizioni, nazionali e internazionali.\nIl sistema di voto \u00e8 identico a quello del Pallone d'oro, ovvero le preferenze dei cinquantatr\u00e9 giornalisti sportivi che rappresentano ciascuna delle federazioni UEFA. Nel primo turno di votazione questi giornalisti forniscono un elenco (gi\u00e0 classificati) dei propri tre migliori giocatori: il primo giocatore riceve cinque punti, il secondo tre punti e il terzo un punto. I tre giocatori con il maggior numero di punti complessivi vengono selezionati per la scelta finale. Il voto finale \u00e8 dato tramite un sistema elettronico durante la cerimonia di presentazione.\nStatistiche.\nRecord di vittorie.\nCristiano Ronaldo (2014, 2016, 2017) \u00e8 l'unico giocatore ad averlo vinto per ben 3 volte, di cui due consecutive.\nClassifica podi.\nL'asterisco indica una posizione a pari merito con altri calciatori."}
{"id": "3634930", "revid": "1296625", "url": "https://it.wikipedia.org/wiki?curid=3634930", "title": "Sistema monofase", "text": "In elettrotecnica, il sistema monofase \u00e8 un sistema di distribuzione di energia elettrica.\nTipicamente \u00e8 il pi\u00f9 semplice sistema di distribuzione in corrente alternata - spesso frutto di una parzializzazione di un sistema trifase - essendo costituito unicamente da due conduttori, uno convenzionalmente a potenziale nullo (il neutro), e un conduttore attivo - generalmente chiamato fase - che si trova a un potenziale variabile nel tempo con andamento sinusoidale, a una determinata frequenza costante.\nViene utilizzato principalmente nell'ultimo segmento di distribuzione dell'energia elettrica ovvero dall'ultima cabina di trasformazione alle singole utenze monofase. Per la distribuzione elettrica su lunghe e medie distanze \u00e8 scarsamente utilizzata a favore del sistema trifase che garantisce un maggior rendimento di trasmissione. Le utenze monofase sono costituite quasi esclusivamente da impianti civili di piccole e medie dimensioni. In Italia la distribuzione monofase avviene a 230 V (bassa tensione) a una frequenza nominale di 50 Hz.\nIl sistema monofase AC \u00e8 inoltre uno degli standard utilizzati nelle ferrovie per alimentare i treni tramite la linea aerea di contatto, con tensioni massime dell'ordine dei 15 000 - 25 000 V (media tensione) ."}
{"id": "3634931", "revid": "4106", "url": "https://it.wikipedia.org/wiki?curid=3634931", "title": "Octavio", "text": ""}
{"id": "3634932", "revid": "4106", "url": "https://it.wikipedia.org/wiki?curid=3634932", "title": "Dazzan", "text": ""}
{"id": "3634934", "revid": "2096950", "url": "https://it.wikipedia.org/wiki?curid=3634934", "title": "Barbara Degani", "text": "Biografia.\nBarbara Degani \u00e8 cresciuta a Padova, sposata con una figlia, entra in politica nel 1994 aderendo a Forza Italia. Nel 1996 \u00e8 diventata capo della segretario regionale del partito Giorgio Carollo. Eletta al Consiglio Regionale del Veneto nel 2000 ha fatto parte della commissione Statuto per riscrivere le regole statutarie del Veneto. Successivamente \u00e8 stata riconfermata nel 2005 raccogliendo circa 13 000 preferenze. Durante il suo secondo mandato in Consiglio Regionale ha presieduto la Prima commissione Affari istituzionali, bilancio, controllo, enti locali, personale e programmazione. Nel 2009 \u00e8 stata eletta presidente della Provincia di Padova per Il Popolo della Libert\u00e0, in coalizione con la Lega Nord, con il 53,8% dei voti battendo il candidato di centrosinistra.\nDal 2009 ad oggi \u00e8 stata Vice Presidente dell'Unione Province del Veneto \u2013 UPI Veneto e dal\u00a0 2012 ha rivestito il ruolo di Rappresentante UPI Nazionale nella Conferenza Stato \u2013 Citt\u00e0 ed Autonomie Locali. Dal\u00a02010 a Marzo 2013 ha rivestito il ruolo di Consigliere di Amministrazione nella Societ\u00e0 Autostrade BS-VR-VI-PD SpA.\nNel novembre del 2013, in seguito alla sospensione dell'attivit\u00e0 del Popolo della Libert\u00e0 decide di aderire al Nuovo Centrodestra di Angelino Alfano.\nSottosegretario di stato al Ministero dell'Ambiente e della Tutela del Territorio e del Mare.\nIl 28 febbraio 2014 il consiglio dei Ministri approva la nomina di Barbara Degani a Sottosegretario di Stato all'ambiente del Governo Renzi in quota Nuovo Centrodestra. Assieme al Ministro Gian Luca Galletti e al Sottosegretario Silvia Velo va a completare la squadra che guider\u00e0 il dicastero durante il Governo Renzi.\nDurante il suo incarico ha ha da subito dedicato molto tempo al tema del riciclaggio intervenendo tramite delle campagne di sensibilizzazione dirette alle scuole e alle amministrazioni comunali. In particolare si \u00e8 occupata dell'inserimento all'interno del ddl del governo \"Buona Scuola\" dell'Educazione Ambientale, che dall'anno scolastico 2015/2016 sar\u00e0 una nuova materia d'insegnamento distribuita tra le materie gi\u00e0 esistenti.\nTra le deleghe assegnatele compare quella all'educazione ambientale, allo sviluppo sostenibile e alla tutela delle biodiversit\u00e0. In merito a quest'ultima il 15 settembre 2014 ha inaugurato, assieme alla collega Ilaria Borletti Buitoni e alle autorit\u00e0 locali, il giardino delle biodiversit\u00e0 contenuto all'interno dell'Orto Botanico di Padova. Il 6 luglio 2014 ha rappresentato il Governo Italiano durante l'inaugurazione dell parco Riserva della Biosfera Transfrontaliero sul Monviso a cui era presente il Ministro dell'Ambiente Francese S\u00e9gol\u00e8ne Royal. Il 17 dicembre dello stesso anno durante la tredicesima conferenza delle Alpi ha chiuso il biennio di Presidenza italiano della Convenzione delle Alpi.\nIl 29 dicembre 2016 viene riconfermata come sottosegretario nel medesimo dicastero dal neo premier Paolo Gentiloni."}
{"id": "3634937", "revid": "4106", "url": "https://it.wikipedia.org/wiki?curid=3634937", "title": "Borgheresi", "text": ""}
{"id": "3634945", "revid": "297031", "url": "https://it.wikipedia.org/wiki?curid=3634945", "title": "Ponzano Superiore", "text": "Ponzano Superiore \u00e8 una frazione del comune ligure di Santo Stefano di Magra, nella val di Magra, in provincia della Spezia. Situata a 303 metri sul livello del mare, dista dal capoluogo comunale circa 4 chilometri.\nStoria.\nLe origini.\nNon essendo stati fatti scavi archeologici, si pu\u00f2 solo ipotizzare che esistesse gi\u00e0 un insediamento in et\u00e0 antica ed altomedievale.\nPrima della conquista romana il territorio di Ponzano era abitato da popolazioni liguri. In particolare gli Apuani avevano fondato la citt\u00e0 di Luni nel 177 a.C..\nI Romani, dopo aver conquistato l'area, s'insediarono nel fondovalle, trascurando le alture. Solo con la crisi del III secolo i Romani iniziarono ad occupare anche le aree montuose.\nIl nome \"Ponzano\" suggerisce un'origine romana del paese e perci\u00f2 lo si riconduce a questa fase finale della Romanit\u00e0. Alcuni studiosi, come Ippolito Bandinelli e Bonaventura de' Rossi, ricollegarono il toponimo al console Caio Ponzio Ligo; altri storici, come Conti e Ambrosi, ipotizzano che il toponimo derivi dal \"Fundum Pontianum\" citato nella Tavola Velleiate; una terza tesi considera i toponimi derivati da gentes romane nella bassa Val di Magra (si pensi a Vezzano per la Gens Vettia) conseguenza della distribuzione di territori di Lunigiana e Garfagnana. \nAlla fine del IV secolo il territorio di Ponzano venne a trovarsi nella Diocesi di Luni.\nL'et\u00e0 feudale.\nIn seguito alla riorganizzazione feudale operata dal sovrano del \"Regnum Italicorum\" Berengario II la Lunigiana apparteneva alla marca Obertenga. \nLa prima menzione del borgo di Ponzano \u00e8 in un documento contenuto nel Codice Pelavicino con cui un contadino, che si qualifica \"Ego Adeurando quondam Azonis filius quondam Rodolfi q Bonizoni de loco Ponzano\" (\"Io Adurando, figlio del fu Azzone, del fu Rodolfo del fu Bonizzone di Ponzano\"), chiede ed ottiene alcuni terreni, solo in parte siti a Ponzano, in enfiteusi dalla Diocesi di Luni, allora retta dal vescovo Gottifredo I di stirpe obertenga. La datazione del documento \u00e8 attribuita da taluni studiosi al 986, da altri al 14 ottobre 998. In questo documento Ponzano \u00e8 ancora definito \"locus\", vale a dire paese non fortificato.\nIn un documento del 995, anch'esso contenuto nel Codice Pelavicino, viene rinnovato un contratto di livello riguardante campi, case, boschi, pascoli e saliceti situati a Ponzano e di propriet\u00e0 della diocesi.\nIntorno al Mille Ponzano pass\u00f2 agli Estensi, una delle famiglie che discendevano dagli Obertenghi. In quest'epoca Ponzano divenne un \"castrum\" situato sulla parte pi\u00f9 alta dell'attuale abitato. Questa rocca era circondata da mura, nelle quali si apriva una porta con ponte levatoio; all'interno delle mura c'era una cappella ad aula unica ed un torrione. Sotto il castello, sul versante a valle, c'era un piccolo borgo abitato. \nFra il 1190 ed il 1200 gli Estensi cedettero i propri diritti su Ponzano ad un altro ramo degli Obertenghi, i Malaspina, che erano divenuti i principali signori della Lunigiana. I Malaspina entrarono in conflitto con il vescovo di Luni Gualtiero II. Al 1202 risale un documento trovato nel Codice Pelavicino e pubblicato gi\u00e0 da Ludovico Antonio Muratori con il quale vennero definiti i reciproci confini. La spartizione venne confermata nel testamento del marchese Guglielmo Malaspina nel 1220, in base al quale il castello di Ponzano pass\u00f2 ai vescovi di Luni.\nLe dispute fra i vescovi di Sarzana ed i Malaspina continuarono per tutto il Duecento e Ponzano si trovava proprio nell'area di confine: perci\u00f2 il vescovo cercava di esigere la fedelt\u00e0 del paese, mentre i Malaspina offrivano terre di loro propriet\u00e0 agli abitanti del borgo per convincerli a diventare loro vassalli. \nIl vescovo Enrico da Fucecchio riusc\u00ec a ristabilire il proprio potere temporale ed a tal fine fece redigere il Codice Pelavicino, che raccoglieva i documenti dimostrativi dei diritti temporali dei vescovi di Luni.\nCon la nomina a vescovo di Antonio Nuvolone da Camilla scoppi\u00f2 la guerra con il marchese Franceschino Malaspina di Mulazzo. Questi nel 1304 riusc\u00ec a conquistare Ponzano, ma poi nel 1306 accett\u00f2 di stipulare con il vescovo il trattato di pace di Castelnuovo, con cui venne riconosciuto quale signore di Ponzano il vescovo lunense. Il trattato di pace, con cui i Malaspina ed il vescovo si spartivano (ancora una volta) la Lungiana, \u00e8 famoso perch\u00e9 i Malaspina erano rappresentati da Dante.\nIn questi secoli del basso medioevo il paese si espanse e si form\u00f2 un primo anello di case intorno alla rocca (ormai priva delle mura) e l'abitato fu circondato da nuove mura pi\u00f9 ampie. Di quest'epoca si riconosce ancora un edificio adibito a bottega. Ponzano, inoltre, si trovava sul tracciato della via Francigena che portava i pellegrini dalla Francia a Roma, ed anzi era un posto di tappa: accanto alla porta d'ingresso nel paese sorgeva l'\"ospedale\", ovvero l'ostello dove i pellegrini potevano riposare.\nNonostante il trattato di Castelnuovo, le lotte fra il vescovo e i Malaspina continuarono e di esse approfitt\u00f2 il nuovo potente della zona, Castruccio Castracani, signore di Lucca, il quale fu nominato sia visconte del vescovo di Luni, sia vicario imperiale per la Lunigiana. Cos\u00ec come Santo Stefano di Magra, e la vicina Sarzana, anche la comunit\u00e0 di Ponzano giur\u00f2 fedelt\u00e0 a Castruccio nel 1314. I Malaspina guidati da Spinetta Malaspina cercarono di opporsi al condottiero lucchese, ma nel 1319, il marchese Azzone Malaspina dovette cedere il castello di Ponzano a Castruccio.\nCastruccio Castracani fece eseguire un estimo di tutti gli immobili del paese per procedere ad una riforma fiscale che determinasse in modo pi\u00f9 equo l'imposta fondiaria, imposta che rimaneva la base delle entrate fiscali dell'epoca.\nAlla morte di Castruccio, nel 1328, il borgo pass\u00f2 al ramo dei Malaspina di Lusuolo. A quest'epoca risale la costruzione della ultima cinta fortificata intorno al paese, che comprendeva anche il secondo anello di abitazioni. Sul lato \"a monte\", dove la pendenza del terreno non era sufficiente a difendere il castello, fu scavato anche un fossato, di cui \u00e8 rimasto il ricordo nel toponimo dialettale \"fos\u00e0\" con cui si indica una via nel lato occidentale del paese. \nNel corso dei successivi due secoli il paese pass\u00f2 da un ramo all'altro della famiglia Malaspina, secondo le spartizioni ereditarie: alla fine del Trecento Ponzano apparteneva al marchesato di Tresana. \nAlla met\u00e0 del Quattrocento il castello di Ponzano fu conquistato da Lodovico Fregoso, signore di Sarzana, che tuttavia lo perdette ben presto in favore del duca di Milano. Successivamente torn\u00f2 sotto il dominio dei Malaspina.\nPonzano ebbe a lungo importanza militare, dal momento che si trova in posizione sopraelevata e fortificata, con visuale su tutta la bassa Val di Magra. Perci\u00f2 fu scelta come luogo di accampamento dai Fiorentini nel 1476.\nNel 1495 il re di Francia Carlo VIII scelse Ponzano come luogo di raccolta delle truppe durante la Guerra d'Italia del 1494-1498. Del fatto \u00e8 testimonianza la lapide marmorea con lo stemma di Francia che reca la data del 1495.\nIl periodo genovese.\nNel 1540 scoppi\u00f2 la rivolta del paese contro il feudatario che port\u00f2 alla cacciata del marchese Antonio Malaspina ed alla distruzione del castello. Perci\u00f2 il marchese vendette il paese al Banco di San Giorgio per ottomila scudi con atto del notaio Battista Gormano di Milano. Di questo fatto \u00e8 testimonianza in paese il rilievo marmoreo, scolpito sul retro di quello di Carlo VIII, con l'immagine di San Giorgio e la data 1541. \nNel 1562 il Banco cedette il paese alla Repubblica di Genova, che ne conserver\u00e0 il possesso fino alla propria fine. \nSotto il dominio genovese la popolazione di Ponzano aument\u00f2 significativamente dai circa cinquecento abitanti del XVI secolo, ai 650 del Seicento, ai circa novecento del 1791. Si ebbe perci\u00f2 anche un ampliamento urbanistico che port\u00f2 il centro storico di Ponzano alle sue dimensioni attuali. Le abitazioni di queso periodo sono generalmente di due piani e di due stanze per piano; al piano superiore si accede da una scaletta esterna. Dove il pendio \u00e8 pi\u00f9 ripido si \u00e8 arrivati a costruire edifici di quattro o cinque piani. A quest'epoca risalgono anche le tipiche \"volte\" del paese. Intanto, adeguandosi ai dettami del Concilio di Trento, la cappella originaria fu trasformata in una chiesa a tre navate, che si appoggia al vecchio torrione, ora trasformato in campanile.\nAnche in conseguenza di questo sviluppo nel 1586 la Repubblica dot\u00f2 la comunit\u00e0 agricola ponzanese di autonomi statuti, che non regolavano solo l'organizzazione del comune, ma costituivano anche dei codici di diritto civile (compreso il diritto processuale) e penale (anche in questo caso compresa la procedura). La massima autorit\u00e0 del paese era il podest\u00e0 nominato dalla Repubblica, coadiuvato da un consiglio di sei abitanti. Erano previste molte altre cariche come il camerlengo o massaro (contabile), il notaio (segretario), il nunzio (messo), i sovrastanti (per la manutenzione delle strade di campagna) ed i viari (per i vicoli del paese); i rilevatori ridisegnavano i confini dei campi dopo le piene, i saltari erano le guardie forestali, altri \"soprastanti\" sovraintendevano ai mulini ed all'annona.\nIn questo periodo Ponzano diede i natali a Cesare Orsini (1571-1640 circa), in arte \"Magister Stopinus\" (\"maestro stoppino\"), poeta maccheronico attivo nelle corti padane. \nIl 10 luglio 1647 ad un ragazzo di Ponzano che stava risalendo dal piano, in localit\u00e0 Castiglioni apparve la Madonna. Fu pertanto costruito un oratorio in tale localit\u00e0, che nel 1771 fu ampliato per divenire il santuario della Madonna di Castiglioni. L'oratorio, poi santuario, rimase dipendente dalla parrocchia di Ponzano fino al 1847, quando fu costituito in parrocchia autonoma. \nAlla fine del XVII secolo i marchesi Remedi di Sarzana acquistarono un ampio appezzamento di terreno che dal paese scendeva fino al Magra per una larghezza di circa due chilometri. I Remedi s'impegnarono nello sviluppo del paese ed in particolare introdussero il sistema della mezzadria; a tal fine costruirono sulle loro terre le case coloniche per i mezzadri. I marchesi stessi si stabilirono a vivere a Ponzano e perci\u00f2 edificarono il loro palazzo al centro del paese.\nNel 1767 la parrocchia di Ponzano venne elevata ad arcipretura, immediatamente soggetta al vescovo di Sarzana e perci\u00f2 autonoma dalla vicaria foranea di Santo Stefano. A quell'epoca, oltre all'arciprete, erano addetti alla parrocchia altri cinque religiosi. Nel 1778 furono traslate da Roma alla chiesa di Ponzano le spoglie di Santa Concordia, che divenne la patrona del paese.\nL'et\u00e0 contemporanea.\nCon la nuova dominazione francese di Napoleone Bonaparte Ponzano rientrer\u00e0 dal 2 dicembre 1797 nel Dipartimento del Golfo di Venere, con capoluogo La Spezia, all'interno della Repubblica Ligure. Dal 28 aprile del 1798 con i nuovi ordinamenti francesi, la municipalit\u00e0 di Ponzano rientrer\u00e0 nel I Cantone, con capoluogo Sarzana, della Giurisdizione di Lunigiana. Dal 1803 fu centro principale del I Cantone della Lunigiana nella Giurisdizione del Golfo di Venere.\nLa municipalit\u00e0 verr\u00e0 soppressa e aggregata al comune di Santo Stefano di Magra nel 1804 seguendone le sorti durante il Primo Impero francese e il Regno di Sardegna, per arrivare all'Unit\u00e0 d'Italia.\nLa costruzione della Ferrovia Pontremolese negli ultimi decenni dell'Ottocento tagli\u00f2 fuori Ponzano Superiore dalle vie di comunicazione e lo condann\u00f2 a rimanere un piccolo centro agricolo, a tutto vantaggio delle frazioni di Ponzano Magra e della Ceramica, dove si svilupparono alcuni stabilimenti industriali.\nNonostante questa marginalit\u00e0, la popolazione di Ponzano nel 1892 sfiorava il migliaio di abitanti.\nAlla fine dell'Ottocento i Remedi iniziarono a vendere lotti di terre, ed anche un'ala del palazzo, a famiglie di origini pi\u00f9 modeste.\nNel 1916 il borgo sal\u00ec alla ribalta della cronaca ligure per un \"delitto di paese\": il capitano Bettolo, in licenza dal fronte, gelosissimo della moglie Emilia, discendente dei marchesi Remedi, si rec\u00f2 alla canonica per uccidere il curato che riteneva essere l'amante della moglie. Non essendogli stata aperta la porta, spar\u00f2 attraverso di essa e uccise per errore l'arciprete al posto del curato.\nIl paese fu danneggiato dal terremoto di Fivizzano del 1920; fra gli altri edifici rimasero lesionati anche la chiesa parrocchiale ed il palazzo Remedi.\nA partire dall'agosto 1944 Ponzano si trov\u00f2 ad essere nelle retrovie del fronte della seconda guerra mondiale, che si era attestato sulla Linea Gotica, e perci\u00f2 fu interessato da operazioni militari. In particolare, nell'autunno di quell'anno Ponzano Superiore, insieme ad altri paesi dell'Appennino sarzanese, fu occupato dai partigiani della Brigata Garibaldi \"Ugo Muccini\" di cui proprio a Ponzano aveva sede il distaccamento comandato dal santostefanese Primo Battistini \"Tullio\". Il 29 novembre 1944, negli stessi paesi ebbe luogo un rastrellamento tedesco, chiamato operazione \"Barbara\", per ripulire dai partigiani le retrovie del fronte; l'operazione fu condotta dalla 148. Infanterie Division della Wehrmacht, rinforzata dai battaglioni \"Kesselring\" e \"Mittenwald\", nonch\u00e9 dalle Brigate Nere della Spezia. Le truppe statunitensi entrarono a Ponzano il 23 aprile 1945.\nNel 1956 \u00e8 stata costruita la strada asfaltata fra Ponzano Superiore e Santo Stefano. Conseguentemente sono state costruite delle villette lungo la strada, come anche lungo le strade che portano a Caprigliola ed a Falcinello. La strada carrozzabile ha permesso al paese di assumere definitivamente l'attuale ruolo di localit\u00e0 prevalentemente residenziale, i cui abitanti si recano a lavorare nei centri del fondovalle e alla Spezia.\nMonumenti e luoghi d'interesse.\nUrbanistica.\nPonzano si trova su di un contrafforte sporgente del Monte Grosso, in posizione strategica per il controllo della bassa val di Magra e perci\u00f2 oggi \u00e8 apprezzato per il panorama che spazia dalla Meloria al Golfo della Spezia.\nLa sella fra il colle su cui sorge il centro storico e il massiccio appenninico \u00e8 occupata da un piazzale dove arrivano le strade e da dove si entra in paese. Questo piazzale si chiama Aia di Croce (in dialetto \"Ar d'Cr\u00f2\"). Nella piazza c'\u00e8 anche il monumento ai caduti delle Guerre Mondiali. \nL'impianto viario, costituito principalmente da due vie anulari, quella pi\u00f9 interna a quota pi\u00f9 alta di quella esterna, \u00e8 tipicamente medievale, caratterizzato da scalinatelle e archivolti (in dialetto \"vottje\").\nArchitetture religiose.\nLa chiesa parrocchiale di San Michele Arcangelo fu anticamente alle dipendenze della parrocchiale di Santo Stefano di Magra. \u00c8 menzionata per la prima volta in documenti del XIII secolo. L'edificio attuale \u00e8 stato consacrato nel 1528.\nIl campanile, in stile lucchese, \u00e8 stato costruito sulle fondamenta di una delle torri del castello medievale. La chiesa custodisce il corpo di Santa Concordia, patrona del paese. \nDi fronte alla parrocchiale, nel complesso di palazzo Remedi, sorge l'oratorio della Santissima Annunziata, per secoli sede dell'omonima confraternita ed ora utilizzato per mostre.\nLa Colonna dell'Immacolata sorge al centro della piazzetta (Piazza dell'Immacolata) aperta nel 1723 dai Remedi davanti alla facciata del loro palazzo come belvedere sulla Val di Magra.\nArchitetture civili.\nPregevole edificio privato nel cuore del centro antico di Ponzano Superiore, il palazzo Remedi \u00e8 caratterizzato da una piccola ma equilibrata corte interna e con la facciata principale che costituisce quinta di fondo di piazza dell'Immacolata (o piazza colonna) che apre il nucleo abitato alla piana del Magra con Luni e gli ambiti dell'estuario del fiume, ma anche a scorci del mare del golfo spezzino e alla Versilia. In particolare dalla piazza i Remedi potevano guardare la loro residenza al piano, Villa Pratola.\nFra gli altri palazzetti di Ponzano si pu\u00f2 menzionare la casa natale di Cesare Orsini, sulla quale \u00e8 murato un bassorilievo di marmo che raffigura San Michele.\nL'ospedale, ovvero l'ostello dei pellegrini, dipendeva dalla parrocchia. L'edificio si componeva di due stanze sovrapposte, al pianterreno si accoglievano i pellegrini, al piano superiore c'era il dormitorio. Alla fine del Settecento l'edificio divenne la scuola del paese ed allora la stanza al pianterreno divenne l'aula scolastica ed al piano superiore abitava la maestra. Dopo la chiusura della scuola, l'edificio \u00e8 diventato sede del centro sociale Cesare Orsini, l'istituzione culturale del paese.\nCaratteristici sono i tre bassorilievi di marmo murati dalle successive dominazioni. Quello con i gigli di Francia murato da Carlo VIII nel 1495, che fu riutilizzato nel 1541 sull'altro lato dal Banco di San Giorgio con l'immagine del santo a cavallo che uccide il drago. Vi \u00e8 poi un bassorilievo rinascimentale con lo stemma della Repubblica di Genova."}
{"id": "3634947", "revid": "1305772", "url": "https://it.wikipedia.org/wiki?curid=3634947", "title": "Razzie Awards 2009", "text": "La 30\u00aa edizione dei Razzie Awards si \u00e8 svolta il 6 marzo 2010, per premiare i peggiori film dell'anno 2009. Le candidature erano state annunciate alcuni mesi prima, il 1\u00ba febbraio 2010, il giorno prima delle candidature ai Premi Oscar 2010. \"Transformers - La vendetta del caduto\" \u00e8 stato il maggiore vincitore del 2009, con tre premi, incluso il peggior film.\nIl film pi\u00f9 premiato dell'anno \u00e8 stato \"Transformers - La vendetta del caduto\", mentre i pi\u00f9 nominati sono stati \"Land of the Lost\" e \"Transformers - La vendetta del caduto\" candidati a sette premi, seguito da \"G.I. Joe - La nascita dei Cobra\" con sei e \"A proposito di Steve\" con cinque nomination.\nSi presentarono a ritirare il premio Sandra Bullock, come Peggior Attrice, e J.D. Shapiro, autore del copione di \"Battlefield Earth\", Peggior film del Decennio.\nVincitori e candidati.\nVerranno di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "3634949", "revid": "767487", "url": "https://it.wikipedia.org/wiki?curid=3634949", "title": "C'era una volta un merlo canterino", "text": "C'era una volta un merlo canterino \u00e8 un film del 1970 diretto dal regista Otar Iosseliani.\nTrama.\nIl giovane Guia Agladze \u00e8 il suonatore di timpano dell'orchestra sinfonica di Tbilisi. Spensierato e compagnone, \u00e8 circondato da ragazze ma tanto svagato da giungere sempre in ritardo all'ultimo atto di \"Daissi\", uno spartito che lo chiama a suonare il suo strumento solo per poche battute nel finale. Nessuna delle persone che lo circonda riesce a riportarlo alle sue responsabilit\u00e0. Un giorno, per\u00f2, il destino \u00e8 in agguato.\nCommenti.\n, ritiene Jacques Lourcelles. il pi\u00f9 inconsciamente refrattario al regime in cui vive, scrive. \nGuia, l'eroe del film di Otar Iosseliani, possiede, tuttavia, \n\"C'era una volta un merlo canterino\" (\u00e8 il titolo di una canzone popolare), \u00e8 quindi anche, \n , il film \u00e8, tuttavia, volontariamente ambiguo. \nLo psicanalista e \"C'era una volta un merlo canterino\".\nIn uno scritto intitolato \"Le temps obsessionnel\" (Il tempo ossessivo), lo psicanalista Daniel Sibony illustra una riflessione sul tempo che parte dal film di Otar Iosseliani. \nJean de Baroncelli ci offre, a proposito di questa scena tragica, la riflessione seguente: "}
{"id": "3634965", "revid": "287204", "url": "https://it.wikipedia.org/wiki?curid=3634965", "title": "Jose Luis Clerc", "text": ""}
{"id": "3634966", "revid": "767487", "url": "https://it.wikipedia.org/wiki?curid=3634966", "title": "C\u00e9dric Daury", "text": "Carriera.\nDaury ha giocato come centrocampista e attaccante per diverse squadre di Ligue 1 e Ligue 2: Reims, Angers, Le Havre, , Laval e Ch\u00e2teauroux.\nHa inoltre fatto parte della Nazionale francese Under-21.\nHa cominciato la sua carriera di allenatore nelle giovanili del Ch\u00e2teauroux, passando poi ad allenare la prima squadra fra il 2006 ed il 2008. Nel giugno 2009 \u00e8 stato assunto dal Le Havre al posto di Fr\u00e9d\u00e9ric Hantz,"}
{"id": "3634968", "revid": "709565", "url": "https://it.wikipedia.org/wiki?curid=3634968", "title": "Virus (Dark Horse Comics)", "text": "Virus \u00e8 un fumetto di Chuck Pfarrer, pubblicato per la prima volta nel 1992.\nTrama.\nUna forma di vita aliena elettrica si impossessa di una nave da ricerca cinese, usando la rete elettrica e cadaveri di persone che diverranno man mano mostruose creature generate sia da parti organiche che inorganiche. Quando una nave di salvataggio cercher\u00e0 di rimorchiare la nave, dovr\u00e0 vedersela contro le creature o diventarne parte di esse.\nAltri media.\nNel 1999 ne \u00e8 stato fatto un film dal titolo Virus, basato sul fumetto, con protagonista Jamie Lee Curtis, William Baldwin e Donald Sutherland."}
{"id": "3634974", "revid": "1543377", "url": "https://it.wikipedia.org/wiki?curid=3634974", "title": "Campionati di pugilato dilettanti femminili dell'Unione europea 2006", "text": "I Campionati di pugilato dilettanti dell'Unione europea femminili 2006 si sono tenuti a Porto Torres, Italia, dal 6 all'11 giugno 2006. \u00c8 stata la 1\u00aa edizione della competizione annuale organizzata dall'EABA. L'italiana Simona Galassi ha disputato l'ultimo incontro della propria carriera per raggiunti limiti d'et\u00e0.\nRisultati.\nQuesti i risultati della competizione:"}
{"id": "3634976", "revid": "113811532", "url": "https://it.wikipedia.org/wiki?curid=3634976", "title": "L'altra dimensione", "text": "L'altra dimensione (\"Sole Survivor\") \u00e8 un film TV del 2000, diretto da Mikael Salomon, tratto dal romanzo \"Sopravvissuto\" (\"Sole Survivor\", 1997) di Dean Koontz. \n\u00c8 stato distribuito in lingua italiana per l'home video su VHS.\nTrama.\nJoe Carpenter ha perso la moglie Michelle e la figlioletta Nina, vittime di un incidente aereo. A un anno di distanza dal disastro, incontra al cimitero una giovane che sta scattando delle foto alle loro lapidi. La donna \u00e8 inseguita da uomini armati, e prima di fuggire dice a Joe di non disperare.\nL'indomani, facendo delle ricerche al computer, Joe Carpenter scopre che la misteriosa donna \u00e8 Rose Tucker, la cui foto figura tra quelle delle vittime dell'incidente aereo. Nello stesso momento, riceve la telefonata di una certa Demi, una intermediaria di Rose che gli indica dove e quando potr\u00e0 rivederla. Carpenter decide di far visita ad altri familiari delle vittime; alcuni di loro hanno gi\u00e0 conosciuto Rose restandone entusiasti, ma stranamente finiscono poi, almeno in apparenza, col suicidarsi.\nInseguito da uomini che mostrano di volerlo eliminare, Carpenter prosegue le proprie ricerche, nella speranza che anche i suoi familiari, come Rose, possano essere ancora vivi. Assiste all'omicidio di una testimone dell'incidente aereo, che gli aveva parlato di una donna e una bambina rimaste illese.\nQuando incontra di nuovo Rose Tucker, questa gli spiega di essere una ex-ricercatrice di un progetto segreto per la creazione di cloni dai poteri paranormali. L'aereo \u00e8 stato fatto precipitare da un bambino, chiamato 89-58, che ha il potere di manovrare la volont\u00e0 degli individui. Rose aveva preso quell'aereo con una bambina chiamata 21-21, che ha la facolt\u00e0 di guarire le persone e di far loro vedere l'aldil\u00e0, ma che stava per essere uccisa dai responsabili del progetto, interessati solo a produrre cloni facilmente manovrabili per scopi militari. Rose era fuggita con 21-21 per salvarla, e la bambina ha trasportato entrambe in un'altra dimensione, mentre il velivolo precipitava, per il breve tempo necessario ad evitare l'impatto mortale.\nCarpenter capisce cos\u00ec che non potr\u00e0 pi\u00f9 vedere i suoi familiari in questa vita, ma dopo aver trovato 21-21 e averla portata al sicuro, diventa per lei un padre e la chiama Nina, come la figlia scomparsa. La bambina, grazie ai suoi poteri, lo rende consapevole che i suoi cari gli saranno sempre vicini. "}
{"id": "3634984", "revid": "287204", "url": "https://it.wikipedia.org/wiki?curid=3634984", "title": "Entente Sportive Viry-Ch\u00e2tillon", "text": "L'Entente Sportive Viry-Ch\u00e2tillon \u00e8 una societ\u00e0 calcistica francese della citt\u00e0 di Viry-Ch\u00e2tillon. Gioca attualmente nel gruppo B dello Championnat de France amateur, il campionato francese di quarto livello.\nStoria.\nVenne fondata nel 1958 dalla fusione di due squadre locali: \"L'Union Sportive de Viry\", che era nata nel 1932, ed il FC Viry, che aveva visto la luce nel 1952.\nNel luglio 2008 il club fu protagonista di un'ulteriore fusione con un'altra societ\u00e0, l'AS Evry, assumendo l'attuale denominazione."}
{"id": "3634989", "revid": "984922", "url": "https://it.wikipedia.org/wiki?curid=3634989", "title": "Genealogies of Pain", "text": "Genealogies of Pain \u00e8 stata una mostra artistica tenutesi dal 30 giugno al 25 luglio 2010 alla Kunsthalle di Vienna, di cui sono stati protagonisti Marilyn Manson e David Lynch. Alla mostra sono stati presentati 32 dipinti di Marilyn Manson e quattro cortometraggi (con le opere rilegate) girati tra il 1967 e il 1973 di David Lynch.\nLibro.\nIl 30 aprile 2010 \u00e8 uscito \"Genealogies of Pain\". Il libro ha 127 pagine in brossura e contiene fotografie dei dipinti esposti, e pensieri degli artisti."}
{"id": "3634993", "revid": "5456", "url": "https://it.wikipedia.org/wiki?curid=3634993", "title": "ES Viry-Ch\u00e2tillon", "text": ""}
{"id": "3634994", "revid": "270833", "url": "https://it.wikipedia.org/wiki?curid=3634994", "title": "Gruppo Archigram", "text": ""}
{"id": "3634995", "revid": "110157", "url": "https://it.wikipedia.org/wiki?curid=3634995", "title": "Duomo di San Don\u00e0 di Piave", "text": "Il duomo di Santa Maria delle Grazie \u00e8 la chiesa principale della citt\u00e0 di San Don\u00e0 di Piave, in citt\u00e0 metropolitana di Venezia e diocesi di Treviso; fa parte del vicariato di San Don\u00e0 di Piave.\nStoria.\nNel 1476 Francesco Marcello e Angelo Trevisan, detentori dei diritti demaniali della Gastaldia di San Don\u00e0, ottennero dal pontefice Sisto IV il permesso di costruire una nuova chiesa nel territorio sottoposto alla propria giurisdizione. L'esigenza di erigere un nuovo edificio di culto era dettata dalla scomparsa di quasi tutte le chiese preesistenti, distrutte da guerre o inondazioni del Piave. La cappella fu dedicata a Santa Maria delle Grazie (\u201cPlebs et Ecclesia Sanctae Mariae Gratiarum, de Gastaldia SS. Donati et Hermelii de Plavi\u201d) e consacrata quattro anni pi\u00f9 tardi, nel luglio 1480, dal Vescovo di Treviso Giovanni Dacre.\nIl 22 agosto 1480 il doge della Repubblica di Venezia Nicol\u00f2 Da Ponte concesse l'investitura delle temporalit\u00e0 al primo curato Pietro da Drivasto. Come risulta da documenti coevi, la cappella era spoglia, mancante di qualsiasi decorazione interna e priva di campanile.\nNel 1500, trascorsi vent'anni dalla consacrazione dell'edificio, nella relazione della sua visita pastorale Bernardo Rossi evidenziava la trascuratezza della cappella, con il suo primo campanile, costituito da due campane sistemate su armatura di legname, e con un primo corredo liturgico, acquistato dai fedeli.\nSolo nel 1505 su iniziativa del curato veneziano Daniele De Marchi vennero finalmente compiuti i lavori di abbellimento della chiesa e, successivamente, la costruzione di un piccolo campanile.\nL'edificazione di una vera e propria torre campanaria avvenne per\u00f2 solamente sul finire del XVI secolo. Alla base della struttura per volere dei proprietari della Gastaldia fu collocato lo stemma dei Trevisan. Allo stesso periodo risale anche l'esclusione della stessa famiglia Trevisan dall'amministrazione diretta della chiesa, affidata ai massari e al curato (1580). La relazione redatta nel 1584, in seguito alla visita apostolica del vescovo di Parenzo, testimonia la presenza nella chiesa di un corredo liturgico.\nNel 1641 la chiesa fu sottoposta a lavori di restauro.\nNella relazione della visita pastorale del 1778, oltre all'elenco dei vari corredi ed opere presenti nella chiesa, sono citate due lapidi, una delle quali, fatta affiggere da Angelo Trevisan, scamp\u00f2 alle distruzioni della Prima guerra mondiale.\nNella visita pastorale di circa sessant'anni dopo, nel 1837, il vescovo di Treviso Sebastiano Soldati constat\u00f2 le cattive condizioni della vecchia chiesa, che aveva subito negli anni ampliamenti e sovrapposizioni, ma non era pi\u00f9 in grado di accogliere la popolazione.\nSu istanza del parroco Angelo Rizzi, tra il 1838 e il 1841 fu dunque costruita una nuova chiesa parrocchiale, realizzata dall'architetto Giovanni Battista Meduna su progetto di Antonio Diedo.\nLo stesso parroco commission\u00f2 nel 1845 al pittore Carlo Zatti (1809-1899) una pala rappresentante la Madonna delle Grazie e\nsan Donato in gloria con il Redentore che incoronava la Vergine con un corteggio di angeli. L'opera, dopo essere stata esposta al Palazzo Ducale di Venezia, fu spedita a San Don\u00e0 dove la cittadinanza l'accolse con grandi feste e musica. Carlo Zatti dipinse altri quadri per il Duomo: il \"Transito di san Giuseppe con Ges\u00f9 e Maria\" (per l'altare di\ndestra), la \"Deposizione al Sepolcro\", l\"Adorazione dei pastori\", la \"Pesca miracolosa\", l\"Adultera e Ges\u00f9\". Tutte queste opere andarono distrutte, assieme alla pala d'altare pi\u00f9 importante, durante la Prima guerra mondiale.\nNel 1854 fu avviata la lunga opera di costruzione del nuovo campanile, terminata solo nel 1902, sessant'anni dopo la consacrazione della chiesa.\nLa chiesa fu quasi completamente distrutta dalle granate italiane durante la Prima guerra mondiale. L'edificio sacro e il campanile furono ricostruiti tra il 1919 e il 1923 su progetto dell'architetto veneziano Giuseppe Torres e consacrati il 19 settembre 1925 dal vescovo di Treviso Andrea Giacinto Longhin.\nDescrizione.\nInterno.\nL'interno \u00e8 a navata unica coperta da una volta a botte. Lo spazio \u00e8 scandito da semicolonne corinzie e decorato da dodici pannelli raffiguranti gli apostoli, opera del bresciano Alberto Rava e dono della famiglia Ancillotto.\nSei cappelle laterali intercomunicanti dilatano lo spazio della navata e ospitano varie opere d'arte risalenti in prevalenza al XIX e XX secolo. Le cappelle di destra (lato sud), sono dedicate rispettivamente a san Giuseppe, a santa Maria delle Grazie e alle \"opere di misericordia\". Le cappelle di sinistra (lato nord), sono invece intitolate a san Giovanni Battista e a sant'Antonio da Padova, mentre l'ultima \u00e8 riservata al fonte battesimale.\nNel presbiterio, sopra l'altare maggiore, trova posto un grande crocifisso bronzeo. Ai lati si trovano due statue in marmo di Carrara provenienti dalla chiesa precedente rappresentanti la Madonna del Rosario e San Francesco d'Assisi.\nSulla controfacciata, ai lati del portone principale la lapide di destra ricorda la concessione del giuspatronato sulla chiesa della Gastaldia di San Don\u00e0 ai Trevisan, patrizi veneziani, dispensata da Papa Sisto IV nel febbraio 1476.\nAll'interno dell'edificio \u00e8 presente un organo costruito nel 1924 dalla ditta Mascioni di Varese. Sostituisce uno strumento della stessa casa costruttrice del 1913, andato distrutto durante la Grande guerra.\nPosto dietro l'altare maggiore su cassa in noce scolpito, \u00e8 a trasmissione a leva Barker. \nNella cappella dell'Eucarestia, a destra dell'altare \u00e8 presente dal maggio 2021 un ciclo di mosaici opera dell'artista e gesuita sloveno Marko Ivan Rupnik e del Centro Aletti. \nEsterno.\nLa facciata \u00e8 caratterizzata da un pronao sormontato dalle statue delle tre virt\u00f9 teologali e sostenuto da otto colonne scanalate di ordine corinzio. Il timpano superiore della facciata \u00e8 coronato dalle statue raffiguranti la Madonna, san Pietro e san Paolo. A sinistra del portale centrale, una nicchia conserva il crocifisso ligneo ritrovato tra le rovine del vecchio duomo; a destra un busto ricorda l'arciprete Luigi Saretta. La facciata del duomo \u00e8 rivolta a nord-ovest. \nA destra del duomo si eleva il campanile, alto 74 metri e contenente sei campane.\nLa torre campanaria prima della Grande Guerra.\nPrima della Grande guerra, il campanile del duomo si ergeva su una base quadrata, i cui lati misuravano 9,5\u00a0m. I lati della canna (alta circa 21\u00a0m) erano di 6,5\u00a0m., con muri di spessore pari ad 1\u00a0m. Nella parte superiore del campanile trovavano spazio i quadranti dell'orologio (uno per ogni lato) per un'altezza di 7,5\u00a0m., e la cella campanaria (alta 6,5\u00a0m), dotata di quattro campane benedette nel 1855. A coronare la struttura, su una base ottagonale si innalzava una cuspide sormontata da una croce. Il campanile era alto complessivamente 55\u00a0m., escludendo la croce apicale. La torre campanaria, terminata nel 1902, fu fatta brillare dall'esercito italiano in seguito alla ritirata di Caporetto, il 7 novembre 1917.\nLa nuova torre campanaria.\nTerminata la guerra, fu avviata la ricostruzione del campanile sullo stesso sito della struttura precedente. La torre campanaria, realizzata su progetto dell'architetto Giuseppe Torres, fu ultimata nell'agosto del 1922.\nLa base del campanile presenta una muratura di mattoni a finte bugne. Sopra la canna, in mattoni a faccia vista con due finestroni e l'orologio, la cella campanaria \u00e8 caratterizzata da serliane e arricchita da lesene sormontate da teste di leone. Al di sopra si trova una balaustra, che cinge il tamburo ottagonale su cui poggia la cuspide.\nA coronamento del campanile, il 26 ottobre 1922 fu posta una scultura lignea rivestita in bronzo alta 5\u00a0m raffigurante un angelo. L'opera, disegnata dallo stesso architetto del duomo e del campanile, rappresentava una figura alata con una mano sull'impugnatura della spada, poggiata con la punta presso i piedi. La statua fu abbattuta da una fulmine nel 1966 e sostituita da una nuova statua realizzata interamente in bronzo. La statua attuale presenta un disegno nettamente diverso rispetto alla precedente: l'angelo presenta il braccio destro sollevato in alto, mentre il sinistro tiene la spada, appoggiata con la punta alla base della scultura."}
{"id": "3635005", "revid": "1318658", "url": "https://it.wikipedia.org/wiki?curid=3635005", "title": "Vend\u00e9e Lu\u00e7on Football", "text": "Il Vend\u00e9e Lu\u00e7on Football \u00e8 una societ\u00e0 calcistica francese con sede nella citt\u00e0 di Lu\u00e7on, nei Paesi della Loira.\nGiocava nel Championnat de France amateur, quarto livello calcistico francese, dal 1993 e nella stagione 2011-12 era iscritto al gruppo D. Attualmente gioca nel Championnat National.\nLa squadra \u00e8 particolarmente famosa per essere giunta ai sedicesimi di finale nella Coppa di Francia 2001-2002, perdendo 2-0 contro il Paris Saint-Germain a Niort."}
{"id": "3635015", "revid": "287204", "url": "https://it.wikipedia.org/wiki?curid=3635015", "title": "Razzie Awards 2007", "text": "La 28\u00aa edizione dei Razzie Awards si \u00e8 svolta il 23 febbraio 2008 a Santa Monica, per premiare i peggiori film dell'anno 2007. Le candidature erano state annunciate alcuni mesi prima, il 21 gennaio 2008, il giorno prima delle candidature ai Premi Oscar 2008. \"Il nome del mio assassino\" \u00e8 stato il maggiore vincitore del 2007, con otto premi, incluso il peggior film.\nIl film pi\u00f9 premiato dell'anno \u00e8 stato \"Il nome del mio assassino\", mentre i pi\u00f9 nominati sono stati \"Il nome del mio assassino\", candidato a nove premi, seguito da \"Norbit\" e \"Io vi dichiaro marito e... marito\" con otto, e \"Il campeggio dei pap\u00e0\" e \"Bratz\" con cinque nomination.\nVincitori e candidati.\nVerranno di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "3635019", "revid": "767487", "url": "https://it.wikipedia.org/wiki?curid=3635019", "title": "Benito D\u00edaz Iraola", "text": " La sua carriera sportiva \u00e8 legata alla squadra della Real Sociedad. Suo fratello maggiore, Salvador \u00e8 stato CT della .\nCarriera.\nGiocatore.\nDopo aver giocato in alcune squadre basche, D\u00edaz Iraola si trasfer\u00ec alla Real Sociedad dove gioc\u00f2 per 10 anni, dal 1917 al 1927.\nAllenatore.\nAncora giocatore, D\u00edaz Iraola divenne allenatore della Real Sociedad. Nel 1930, decide di lasciare la direzione della squadra di San Sebasti\u00e1n per dedicarsi al commercio.\nNel 1937 torna nel calcio allenando il Bordeaux. Nel 1941 vincer\u00e0 con la squadra francese la Coppa di Francia, la prima nella storia dei girondini. Lascer\u00e0 il Bordeaux nel 1942 per allenare nuovamente la Real Sociedad che guider\u00e0 fino al 1951.\nNel 1950 far\u00e0 parte dello staff del CT spagnolo Guillermo Eizaguirre al Mondiale 1950 in cui la Spagna arriver\u00e0 al quarto posto, miglior risultato conseguito dalle \"Furie Rosse\" in un mondiale fino al 2010.\nIl suo ultimo incarico da allenatore sar\u00e0 nel 1953, anno in cui guider\u00e0 l'Atl\u00e9tico Madrid per una stagione.\nNel 1968 ricever\u00e0 la Medaglia d'Argento al Merito Sportivo."}
{"id": "3635021", "revid": "287204", "url": "https://it.wikipedia.org/wiki?curid=3635021", "title": "Pawe\u0142 Grischok", "text": "Carriera.\nClub.\nGioca l'ultima partita nel Bayer Leverkusen II il 6 giugno 2009 nella sconfitta casalinga per 1-3 contro il Borussia M\u00f6nchengladbach II.\nDebutta con il Servette il 12 settembre 2009 nella sconfitta fuori casa contro lo Football Club Stade Nyonnais. Gioca l'ultima partita con il Servette il Le Mont, dove segna anche un gol.\nAd agosto del 2010 si trasferisce al Widzew \u0141\u00f3d\u017a. Debutta con il Widzew il 7 agosto 2010 nel pareggio casalingo per 1-1 contro il Lech Pozna\u0144. Segna il primo gol con il Widzew il 22 settembre 2010 nella vittoria casalinga per 1-0 contro lo Zag\u0142\u0119bie Lubin in Puchar Polski, dove regala la vittoria alla sua squadra. Gioca l'ultima partita nel Widzew \u0141\u00f3d\u017a il 2 aprile 2011 nel pareggio casalingo a reti bianche contro l'Arka Gdynia, dove viene anche ammonito.\nDebutta con l'Olimpia Grudzi\u0105dz il 17 settembre 2011 nella vittoria casalinga per 2-0 contro il Piast Gliwice. La giornata successiva, il 24 settembre 2011, mette a segno la sua prima rete nell'Olimpia nella sconfitta fuori casa per 3-1 contro il Sandecja Nowy S\u0105cz."}
{"id": "3635027", "revid": "422900", "url": "https://it.wikipedia.org/wiki?curid=3635027", "title": "Benito D\u00edaz", "text": ""}
{"id": "3635031", "revid": "767487", "url": "https://it.wikipedia.org/wiki?curid=3635031", "title": "Damian Radowicz", "text": "Carriera.\nClub.\nA settembre 2010 gioca con il Klub Sportowy Widzew \u0141\u00f3d\u017a."}
{"id": "3635043", "revid": "1543377", "url": "https://it.wikipedia.org/wiki?curid=3635043", "title": "Saxobeats", "text": "Saxobeats \u00e8 l'album di debutto della cantante rumena Alexandra Stan, pubblicato il 29 agosto 2011 dall'etichetta discografica Ultra Records. L'album \u00e8 anticipato dai singoli \"Lollipop (Param Pam Pam)\", \"Get Back (ASAP)\" e dalla hit planetaria \"Mr. Saxobeat\", seguiti poi dal quarto singolo ed ultimo \"1.000.000\"."}
{"id": "3635050", "revid": "599013", "url": "https://it.wikipedia.org/wiki?curid=3635050", "title": "Frans Brands", "text": "Professionista tra il 1961 ed il 1972, conta la vittoria di una tappa al Giro d'Italia e al Tour de France.\nCarriera.\nNel 1963 vinse una tappa al Crit\u00e9rium du Dauphin\u00e9, una al Tour de France e una alla Volta a Catalunya. Vinse una tappa al Giro d'Italia e il Nationale Sluitingsprijs nel 1965, il Giro del Lussemburgo nel 1967 (con una vittoria di tappa), la Nokere Koerse e il Nationale Sluitingsprijs nel 1968."}
{"id": "3635060", "revid": "1431409", "url": "https://it.wikipedia.org/wiki?curid=3635060", "title": "Riku Riski", "text": "Biografia.\nHa un fratello minore, Roope Riski, anch'egli calciatore professionista.\nCarriera.\nClub.\nTPS.\nHa giocato la sua prima partita a sedici anni con il TPS. Ha segnato l'ultimo gol nel TPS il 25 settembre 2010 nella vittoria fuori casa per 0-2 contro l'HJK Helsinki in Suomen Cup. Ha giocato l'ultima partita con il TPS il 23 ottobre 2010 nella vittoria casalinga per 3-2 contro il Lahti.\nWidzew \u0141\u00f3d\u017a.\nA gennaio del 2011 si \u00e8 trasferito al Widzew \u0141\u00f3d\u017a e ha firmato un contratto triennale. Ha debuttato con il Widzew \u0141\u00f3d\u017a il 27 febbraio 2011 nella sconfitta fuori casa per 1-0 contro il Lech Pozna\u0144. Ha giocato l'ultima partita con il Widzew \u0141\u00f3d\u017a il 20 agosto 2011 nella vittoria casalinga per 1-0 contro il Polonia Varsavia.\n\u00d6rebro.\nSuccessivamente, \u00e8 stato ceduto agli svedesi dell'\u00d6rebro con la formula del prestito. Ha debuttato con questa maglia il 12 settembre 2011 nella sconfitta casalinga per 1-2 contro l'AIK, dove ha messo a segno il gol della bandiera. Ha giocato l'ultima partita nell'\u00d6rebro Sportklubb il 29 ottobre 2011 nella sconfitta casalinga per 1-3 contro l'Helsingborg in Svenska Cupen.\nH\u00f8nefoss.\nHa debuttato nell'H\u00f8nefoss il 24 marzo 2012 nel pareggio a reti inviolate contro il Lillestr\u00f8m. Ha segnato la sua prima doppietta nel club il 16 aprile 2012 nella vittoria fuori casa, proprio grazie alla sua doppietta, per 0-2 contro lo Stab\u00e6k. Alla fine del campionato 2013, la squadra \u00e8 retrocessa nella 1. divisjon.\nRosenborg.\nIl 30 dicembre 2013, \u00e8 stato ufficialmente ingaggiato dal Rosenborg, formazione a cui si \u00e8 legato con un contratto quadriennale, valido dal 1\u00ba gennaio 2014. Ha debuttato il 29 marzo 2014, nel pareggio casalingo per 2-2 contro il Viking. Il 5 aprile ha realizzato la prima rete, nel pareggio per 1-1 sul campo dell'Aalesund.\nG\u00f6teborg.\nIl 5 agosto 2015 ha fatto ritorno in Svezia, per giocare nell'IFK G\u00f6teborg, con la formula del prestito. L'11 novembre successivo, la societ\u00e0 svedese ha reso noto di non voler esercitare l'opzione per il riscatto del calciatore, che avrebbe cos\u00ec fatto ritorno al Rosenborg per fine prestito.\nLa parentesi al Dundee United ed il ritorno in Norvegia.\nL'8 gennaio 2016 \u00e8 passato al Dundee United, sempre in prestito dal Rosenborg. Ha esordito in squadra il 9 gennaio, subentrando a Chris Erskine nel successo per 0-1 sul campo dell'Airdrieonians, sfida valida per la Scottish Cup. Il 15 gennaio ha invece debuttato nella massima divisione locale, schierato titolare nella sconfitta interna per 1-4 contro il Celtic.\nIl 27 febbraio 2016, il Rosenborg ha richiamato alla base Riski, a causa degli infortuni di Mikael Dorsin e John Hou S\u00e6ter che avevano ridotto le possibilit\u00e0 di scelta dell'allenatore K\u00e5re Ingebrigtsen. Il 1\u00ba luglio 2016 ha firmato ufficialmente per l'Odd, a cui si \u00e8 legato per i successivi due anni mezzo. Il trasferimento sarebbe stato ratificato alla riapertura del calciomercato locale.\nHJK.\nL'8 febbraio 2018, Riku ha fatto ritorno in Finlandia per giocare con la maglia dell'HJK, a cui si \u00e8 legato per due stagioni.\nNazionale.\nHa debuttato in Nazionale maggiore il 9 febbraio 2011 nell'amichevole fuori casa pareggiata per 1-1 contro il Belgio, quando \u00e8 subentrato al 56' a Alexei Eremenko. Ha segnato il primo gol in Nazionale il 22 gennaio 2012 nella vittoria fuori casa per 2-3 contro il Trinidad e Tobago.\nStatistiche.\nPresenze e reti nei club.\n\"Statistiche aggiornate al 9 febbraio 2018.\" "}
{"id": "3635061", "revid": "767487", "url": "https://it.wikipedia.org/wiki?curid=3635061", "title": "Nick Heyle", "text": "Carriera.\nFu un giocatore della Juventus per una sola stagione in cui collezion\u00f2 una sola presenza in campionato, il 5 novembre 1911 contro la Pro Vercelli in una sconfitta per 1-0."}
{"id": "3635063", "revid": "838137", "url": "https://it.wikipedia.org/wiki?curid=3635063", "title": "Pedro L\u00f3pez Quintana", "text": "Biografia.\nNasce in Spagna e riceve ordinazione presbiterale il 15 giugno 1980 da papa Giovanni Paolo II. In seguito viene incardinato nell'Arcidiocesi di Santiago di Compostela.\nFrequenta la Pontificia Accademia Ecclesiastica ed entra nel servizio diplomatico della Santa Sede.\nDal 22 luglio 1997 al 12 dicembre 2002 ricopre l'incarico di assessore per gli Affari Generali della Segreteria di Stato della Santa Sede.\nIl 12 dicembre 2002 viene nominato arcivescovo titolare di Agropoli con incarico di nunzio apostolico a servizio della Santa Sede.\nRiceve la consacrazione episcopale il 6 gennaio 2003 da papa Giovanni Paolo II, co-consacranti Leonardo Sandri e Antonio Maria Vegli\u00f2.\nL'8 febbraio 2003 \u00e8 destinato alle nunziature in India e Nepal.\nIl 10 dicembre 2009 papa Benedetto XVI lo nomina nunzio apostolico in Canada; il 28 settembre 2013 cessa il suo incarico, in attesa di una futura nomina da parte di papa Francesco.\nL'8 marzo 2014 viene nominato nunzio apostolico in Lituania e, il 22 marzo, nunzio apostolico in Estonia e Lettonia.\nIl 4 marzo 2019 viene nominato nunzio apostolico in Austria.\nNei giorni successivi, l'allora presidente della Lituania Dalia Grybauskait\u0117, nel consegnargli la Gran Croce al merito, lo ha ringraziato per il significativo contributo al rafforzamento delle relazioni bilaterali tra la Lituania e la Santa Sede oltrech\u00e9 per il suo personale contributo alla preparazione della storica visita papale del settembre 2018, in un particolare contesto di tensione tra i paesi baltici e la Russia.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3635067", "revid": "158913", "url": "https://it.wikipedia.org/wiki?curid=3635067", "title": "Sole Survivor (film 2000)", "text": ""}
{"id": "3635072", "revid": "1851848", "url": "https://it.wikipedia.org/wiki?curid=3635072", "title": "Roberto Caselli", "text": "Biografia.\nFiglio di Federico, medico condotto di Frugarolo.\nVenne assegnato il 23 settembre 1915 all'artiglieria da campagna e mor\u00ec a Gjerb\u00ebs verso la fine della Grande Guerra.\nCarriera.\nFu un giocatore della prima squadra della Juventus per una sola stagione, in cui collezion\u00f2 una sola presenza contro il Novara il 24 novembre 1912, partita terminata con un pareggio per 3-3."}
{"id": "3635073", "revid": "287204", "url": "https://it.wikipedia.org/wiki?curid=3635073", "title": "Pedro L\u00f2pez Quintana", "text": ""}
{"id": "3635079", "revid": "599013", "url": "https://it.wikipedia.org/wiki?curid=3635079", "title": "Micha\u0142 Stasiak", "text": "Carriera.\nClub.\nIl 25 maggio 2011 si svincola dallo Zag\u0142\u0119bie Lubin e nel luglio del 2011 firma per lo Skoda Xanthi.\nNazionale.\nDebutta in Nazionale il 14 febbraio 2003 nella vittoria casalinga per 3-0 contro la nazionale macedone."}
{"id": "3635086", "revid": "619191", "url": "https://it.wikipedia.org/wiki?curid=3635086", "title": "Kamen Rider Spirits", "text": "Kamen Rider SPIRITS (\u4eee\u9762\u30e9\u30a4\u30c0\u30fcSPIRITS Kamen Raid\u0101 Supirittsu) \u00e8 una serie manga seinen basata sulle serie di \"Kamen Rider\" scritta e disegnata da Kenichi Muraeda. La storia si concentra sui primi dieci \"Kamen Rider\" (da \"Ichigo\" a \"ZX\"). La prima serie di \"SPIRITS\" venne interrotta quando la rivista \"Magazine Z\" cess\u00f2 la sua pubblicazione e poi venne ricominciata su \"Mothnly Sh\u014dnen Magazine\" con il nome Shin Kamen Rider SPIRITS (\u65b0\u30fb\u4eee\u9762\u30e9\u30a4\u30c0\u30fcSPIRITS Shin Kamen Raid\u0101 Supirittsu).\nSintesi.\nAmbientato dopo gli eventi di \"Kamen Rider Super-1\", \"Kamen Rider SPIRITS\" segue le imprese dei nove Kamen Rider originali in varie storie autoconclusive. Dopo i primi capitoli, viene introdotto il decimo Rider, Kamen Rider ZX (Zet Cross), ignorando gli eventi dello special televisivo \"Birth of the 10th! Kamen Riders All Together!!\" e facendo una nuova storia di origine. Il manga risolve anche alcuni buchi di trama delle serie originali, tipo come ha fatto Riderman ha salvarsi dal missile atomico di Destron e perch\u00e9 Tackle, la compagna di Kamen Rider Stronger, non \u00e8 riconosciuta come Kamen Rider.\nArchi narrativi.\nIl manga \u00e8 composto da tre archi narrativi. Il primo arco \u00e8 formato da quasi una ventina di capitoli che vedono i vari Rider compiere delle imprese, in vari paesi del mondo, contro le creature di una nuova misteriosa organizzazione. Dopo aver scoperto varie attivit\u00e0 sospettose intorno al mondo, i Rider capiscono che un nuovo nemico sta sorgendo e quindi si riuniscono.\nIl secondo arco del manga \u00e8 intitolato \"Kamen Rider ZX: Forget Memories\" si concentra su Kamen Rider ZX e introduce il malvagio Impero Badan. All'inizio ZX \u00e8 un cyborg al servizio di Badan, ma dopo aver incontrato i precedenti Kamen Rider, uno scienziato, che era amico di suo padre, e sua figlia, ZX inizi\u00f2 a ricordarsi della sua originale identit\u00e0, di come \u00e8 diventato un cyborg e decise di schierarsi dalla parte della giustizia.\nIl terzo arco si intitola Kamen Rider ZX: Dragon Road che vede ZX combattere insieme agli altri Kamen Rider contro Badan e gli eserciti di mostri delle varie organizzazioni antagoniste del passato, riportati in vita da Badan.\nCapitoli.\nFirst tank\u014dbon\n1. Skyscraper Gale\n2. The Lone Battlefield 1\n3. The Lone Battlefield 2\n4. Pride of the Hot Sand 1\n5. Pride of the Hot Sand 2\nSecond tank\u014dbon\n6. Memories of a Right Arm\n7. Sea of Destruction 1\n8. Sea of Destruction 2\n9. Tears of God 1\n10. Tears of God 2\nThird tank\u014dbon\n11. The Stray Thunderbolt 1\n12. The Stray Thunderbolt 2\n13. Promises of the Sky 1\n14. Promises of the Sky 2\n15. Legend of the Stars 1\n16. Legend of the Stars 2\n17. Legend of the Stars 3\nFourth tank\u014dbon - ZX: Forget Memories\n18. Assault\n19. Darkness\n20. Encounter\n21. Escape\n22. Rage\n23. Rumi\nFifth tank\u014dbon\n24. Attack\n25. Thorn\n26. Demon\n27. Contact\n28. Redemption\n29. Target\n30. Flash\nSixth tank\u014dbon\n31. Henshin\n32. Secret\n33. Battle\n34. Judo\n35. Remembrance\n36. Separation\n37. Lies\n38. Revenge\nSeventh tank\u014dbon\n39. Cult\n40. Rescue\n41. Conquest\n42. Invasion\n43. Coup\n44. Shinjuku\n45. The Greater Leader\nEighth tank\u014dbon - ZX: Dragon Road\n46. Arrival\n47. Sacrifice\n48. Clash\n49. Name\n50. Prologue\n51. Syndrome\n52. Participation 1\n53. Participation 2\nNinth tank\u014dbon\n54. Union\n55. Journey\n56. Unit\n57. Capital\n58. Shield\nTenth tank\u014dbon\n59. Spirit Union\n60. Number Fourth\n61. Rush\n62. Ice Fang\n63. Graveyard\nEleventh tank\u014dbon\n64. Light Fang\n65. Labyrinth\n66. Hell Car\n67. Teacher\n68. Training\nTwelfth tank\u014dbon\n69. Whirlpool\n70. New Finisher\n71. Ocean Battle\n72. Belt of Life\n73. Immortal Man\nThirteenth tank\u014dbon\n74. Inherit\n75. Get Back\n76. Moving\n77. Evolution\n78. Next Evolution\n79. Final Evolution\nFourteenth tank\u014dbon\n80. Warrior's Essence\n81. Surpassing Greed\n82. Return\n83. Fiery Giant\n84. With the Soul\n85. Setup\n86. Father\nFifteenth tank\u014dbon\n87. Shift\n88. The Shadow's Trump Card\n89. Friend\n90. Garanda\n91. Love\n92. Strength\nSixteenth tank\u014dbon\n93. Warrior of Justice\n94. The One Who Will Rule\n95. Mixture\n96. The Fang of Dual Sovereignty"}
{"id": "3635090", "revid": "26244", "url": "https://it.wikipedia.org/wiki?curid=3635090", "title": "Regola d'arte", "text": ""}
{"id": "3635091", "revid": "26244", "url": "https://it.wikipedia.org/wiki?curid=3635091", "title": "A regola d'arte", "text": ""}
{"id": "3635098", "revid": "599013", "url": "https://it.wikipedia.org/wiki?curid=3635098", "title": "Andrzej Wo\u017aniak", "text": ""}
{"id": "3635120", "revid": "767487", "url": "https://it.wikipedia.org/wiki?curid=3635120", "title": "Just a Kiss (Lady Antebellum)", "text": "Just a Kiss, \u00e8 un brano del gruppo country statunitense Lady Antebellum, primo singolo del loro terzo album.\nVideo.\nIl video \u00e8 stato girato a Parigi, Londra e in Tennessee sotto la regia di Shaun Silva. Il video segue la storia d'amore di una coppia durante il loro viaggio attraverso Parigi, Londra e Berlino."}
{"id": "3635121", "revid": "599013", "url": "https://it.wikipedia.org/wiki?curid=3635121", "title": "Ramaz Paliani", "text": "Ha rappresentato la Georgia, la Turchia e la Russia in competizioni internazionali.\n\u00c8 soprannominato \"Razzamatazz\"."}
{"id": "3635132", "revid": "2034231", "url": "https://it.wikipedia.org/wiki?curid=3635132", "title": "Bravissimo a sbagliare", "text": "Bravissimo a sbagliare \u00e8 il primo romanzo pubblicato da Nicolas Vaporidis, nel 2007, edito da Arnoldo Mondadori Editore.\nTrama.\nMatteo, attore di successo, ama il tempo che corre, le immagini che scorrono veloci, vive la vita come in un film raccontando pezzi della sua vita e Irene, amante del tempo lento, del suo Bioparco e dei pezzi della sua vita che custodisce gelosamente. Ci\u00f2 che si frappone tra loro viene visto, da Irene, sotto forma di negativit\u00e0. "}
{"id": "3635145", "revid": "767487", "url": "https://it.wikipedia.org/wiki?curid=3635145", "title": "Blart III", "text": "Blart III \u00e8 un romanzo di genere fantasy comico dello scrittore inglese Dominic Barker, ultimo capitolo della trilogia, e seguito di \"Blart II\"."}
{"id": "3635151", "revid": "1459986", "url": "https://it.wikipedia.org/wiki?curid=3635151", "title": "Second Division 1898-1899", "text": "La Second Division 1898-1899 fu il settimo campionato avente questa dicitura, e vide la vittoria del Manchester City.\nWilliam Abbott (Small Heath) fu il miglior marcatore del torneo con 33 gol.\nA partire da questa stagione la Football Association istitu\u00ec un meccanismo di promozione-retrocessione differente dai play-off utilizzati in passato. Si decise la retrocessione automatica delle ultime due squadre della First Division e la promozione delle prime due classificate della Second Division.\nSquadre partecipanti.\nPer analogia col massimo campionato, anche la Second Division fu ampliata, per un totale di 4 nuovi club nella Lega."}
{"id": "3635152", "revid": "247222", "url": "https://it.wikipedia.org/wiki?curid=3635152", "title": "Stardust (standard)", "text": ""}
{"id": "3635156", "revid": "1573940", "url": "https://it.wikipedia.org/wiki?curid=3635156", "title": "Varanus bushi", "text": "Il varano del Pilbara (Varanus bushi ), o varano di Bush, \u00e8 una specie della famiglia dei Varanidi scoperta recentemente. Deve il nome al naturalista ed erpetologo Brian Bush e appartiene al sottogenere \"Odatria\".\nDescrizione.\nNell'aspetto il varano del Pilbara ricorda pi\u00f9 di qualsiasi altra specie il varano dalla coda striata e il varano della mulga pigmeo. Tuttavia, si differenzia da questi per alcune caratteristiche morfologiche e genetiche. Raggiunge solo 35\u00a0cm di lunghezza.\nDistribuzione e habitat.\nCome si intuisce dal nome, questa specie vive nel Pilbara, una regione dell'Australia Occidentale.\nBiologia.\nI dettagli inerenti al comportamento di questa specie sono in gran parte sconosciuti."}
{"id": "3635157", "revid": "640129", "url": "https://it.wikipedia.org/wiki?curid=3635157", "title": "Roberto De Francesco", "text": "Biografia.\nLa sua prima formazione attoriale avviene presso il \"Teatro Studio\" di Caserta di Toni Servillo e in seguito frequenta il Centro sperimentale di cinematografia. Interprete versatile, attivo a teatro, nel cinema e in televisione, ha esperienza anche come autore e regista di cortometraggi."}
{"id": "3635161", "revid": "107958534", "url": "https://it.wikipedia.org/wiki?curid=3635161", "title": "Uragano Irene (2011)", "text": "L'uragano Irene \u00e8 stato un uragano atlantico ed \u00e8 stato il primo uragano della stagione degli uragani atlantici 2011. Si \u00e8 formato nell'oceano Atlantico e le prime terre emerse che ha incontrato nel suo percorso sono le Piccole Antille.\nHa sviluppato un movimento atmosferico e un circolo di circolazione ciclonica chiuso, spingendo il National Hurricane Center a pubblicare bollettini sull'uragano tropicale solo il 20 agosto 2011. Il 21 agosto si \u00e8 spostato vicino a Saint Croix. Il giorno dopo, Irene si \u00e8 diretto verso Porto Rico, dove forti venti hanno causato notevoli danni.\nL'uragano si \u00e8 rafforzato all'arrivo alle Bahamas, diventando un uragano di proporzioni elevate, procurando ingenti danni alle isole.\nStoria meteorologica.\nIl 15 agosto 2011, un'onda tropicale \u00e8 uscita dalla costa africana, cadendo nell'Atlantico. \u00c8 rimasta ben definita mentre si muoveva costantemente verso ovest attraverso il Capo Verde. Come l'onda tropicale ha preso le distanze dalle isole, lo sviluppo di temporali e acquazzoni nelle sue vicinanze sono continuate a rimanere scarse. Il 19 agosto, la struttura convettiva ha cominciato a mostrare segni di organizzazione, come la pressione atmosferica bassa, e con un ambiente favorevole progressivamente situato davanti all'onda, cos\u00ec che le possibilit\u00e0 di subire una ciclogenesi tropicale sono notevolmente aumentate. L'attivit\u00e0 temporalesca forte ha continuato ad accentuarsi intorno alla bassa pressione. Dal 20 agosto il National Hurricane Center (NHC) ha osservato che la formazione di un ciclone tropicale era imminente, mentre l'onda tropicale si avvicinava alle Piccole Antille. Un aereo da ricognizione ha confermato la presenza di un piccolo centro di circolazione superficiale a sud-ovest di una raffica di convezione e venti insolitamente alti, che ha dato il via libera per classificazione di Irene a tempesta tropicale.\nDopo essere stato classificato come uragano, Irene \u00e8 stata posizionata a circa 190 miglia (305 chilometri) ad est di Dominica, lungo una linea di alta pressione sull'Atlantico centro-settentrionale, intraprendendo un percorso ovest-nord-ovest per la maggior parte del suo viaggio attraverso i Caraibi orientali. Il 21 agosto, la superficie pi\u00f9 vicina al centro ha riformato una profonda convezione. Inoltre, un anticiclone ha favorito il deflusso del ciclone. Con la nuova struttura, con un \"wind shear\" e con le elevate temperature della superficie del mare, era previsto che Irene dovesse rafforzare la sua forza prima di approdare ad Hispaniola. Il giorno successivo, Irene ha tracciato un tragitto pi\u00f9 a nord rispetto a quanto inizialmente previsto, passando vicino all'isola di Saint Croix, verso Porto Rico, dove ha subito un notevole aumento di forza. Alcune ore dopo, Irene si atterr\u00f2 a sud-est. vicino a Punta Santiago, con una stima di venti sostenuti 110 km/h. Nonostante l'interazione con il terreno, l'occhio del ciclone divenne sempre pi\u00f9 evidente sulle immagini radar. Irene \u00e8 stata quindi aggiornata ad uragano di categoria 1, la prima dell'annuale stagione, proprio dopo il suo approdo iniziale.\nAnche se Irene si \u00e8 brevemente indebolita il 23 agosto, ha iniziato a sviluppare un occhio diverso, circondata da un'area di convezione. Muovendosi in direzioni casuali attraverso le Bahamas su acque molto calde, Irene si \u00e8 rapidamente espansa in alto come il suo deflusso \u00e8 diventato ben consolidato. Il ciclone si \u00e8 intensificato in un uragano di categoria 3 in poche ore. Irene ha subito un parziale ciclo di sostituzione dell'occhio, che ha indebolito l'uragano. Si \u00e8 sviluppato un occhio diverso per alcune ore, per poi oscurarsi di nuovo. All'inizio del 27 agosto, Irene si \u00e8 ulteriormente indebolita, declassando a uragano di categoria 1 mentre si avvicinava ad Outer Banks in Carolina del Nord. Alle 11.30 UTC di quello stesso giorno, Irene si \u00e8 abbattuta vicino a Cape Lookout, nel North Carolina con venti di 140 km/h. Il 28 agosto 2011 l'uragano raggiunge la citt\u00e0 di New York. Lo stesso giorno, Irene viene declassata a tempesta tropicale.\nA partire dalle 11:00 EDT (15:00 UTC) del 28 agosto, la tempesta tropicale Irene si trova a 20 chilometri ad ovest di Danbury, nel Connecticut. I venti massimi sostenuti sono di 50 nodi (95 km/h), con forti raffiche. La pressione minima centrale \u00e8 di 966 mbar, e il sistema \u00e8 in movimento verso nord-nordest alla velocit\u00e0 di 43 km/h. La tempesta si \u00e8 definitivamente dissipata il 29 agosto."}
{"id": "3635162", "revid": "1305772", "url": "https://it.wikipedia.org/wiki?curid=3635162", "title": "Uragano Irene", "text": "Con il termine Uragano Irene si possono indicare diversi uragani che si sono sviluppati nell'Oceano Atlantico:"}
{"id": "3635163", "revid": "1645873", "url": "https://it.wikipedia.org/wiki?curid=3635163", "title": "Vladimir Vol\u010dkov", "text": "Carriera.\nNei tornei juniores raggiunge ottimi risultati tra cui l'importante vittoria del singolare ragazzi nel Torneo di Wimbledon 1996 ai danni di Ivan Ljubi\u010di\u0107 per 3\u20136, 6\u20132, 6\u20133. A fine anno \u00e8 al settimo posto nella classifica giovanile.\nIn singolare raggiunge la finale in un solo torneo, al Tashkent Open 2002, ma viene sconfitto da Evgenij Kafel'nikov.\nL'impresa pi\u00f9 grande della sua carriera l'ha compiuta durante il Torneo di Wimbledon 2000, dopo aver superato le qualificazioni accede al tabellone principale dove riesce a vincere 5 match combattuti raggiungendo cos\u00ec la semifinale. A fermare la sua serie di vittorie \u00e8 per\u00f2 Pete Sampras che lo sconfigge in 3 set e poi vincer\u00e0 anche la finale.\n\u00c8 l'unico tennista dopo John McEnroe nel 1977 a raggiungere le semifinali del torneo londinese da qualificato.\nDurante il SAP Open 2003 vince il suo primo e unico titolo nel doppio in coppia con Hyung-Taik Lee.\nIn Coppa Davis ha rappresentato la sua nazione in 72 match con un record di 43 vittorie e 29 sconfitte."}
{"id": "3635171", "revid": "287204", "url": "https://it.wikipedia.org/wiki?curid=3635171", "title": "Stagione degli uragani atlantici 2011", "text": "La stagione degli uragani atlantici 2011 \u00e8 iniziata ufficialmente il 1\u00ba giugno 2011 e si \u00e8 conclusa il 30 novembre 2011. Queste date delimitano convenzionalmente il periodo di ogni anno quando la maggior parte dei cicloni tropicali formano nel bacino Atlantico. La prima tempesta, Arlene, si \u00e8 sviluppata il 29 giugno nel Golfo del Messico e ha colpito il Veracruz, uccidendo 25 persone. Per la prima volta dall'inizio delle rilevazioni affidabili iniziate nel 1851, nessuno dei primi otto cicloni della stagione ha raggiunto la forza per essere considerato un uragano. Il record \u00e8 terminato quando, il 20 agosto 2011 si formato l'uragano Irene, potenzialmente disastroso.\nSintesi stagione.\nIl primo ciclone, chiamato ciclone tropicale Arlene, si \u00e8 formato il 29 giugno, ovvero 29 giorni dopo l'inizio della stagione. Si \u00e8 sviluppato a nord-est dell'Honduras, poi ha colpito il Veracruz, in Messico, uccidendo 25 persone. Il ciclone tropicale Bret si \u00e8 formato pi\u00f9 di due settimane dopo Arlene, colpendo le Bahamas. Il 30 luglio, il ciclone tropicale Don ha portato piogge in Texas prima di dissiparsi. Il ciclone tropicale Emily ha ucciso 5 persone, dopo aver attraversato Haiti e le Bahamas; prima di esso i cicloni Franklin e Gert, formati nel mezzo dell'Oceano Atlantico per alcuni giorni a met\u00e0 agosto. Il ciclone tropicale Harvey ha ucciso 3 persone in Belize e Veracruz.\nUn sistema organizzato di bassa pressione si spost\u00f2 ai Caraibi che venne poi chiamato ciclone tropicale Irene. Si \u00e8 rafforzato, diventando il primo uragano della stagione ed \u00e8 stato ridenominato uragano Irene. Ha colpito il Porto Rico. Poco prima di raggiungere le Bahamas, Irene si \u00e8 rafforzato ancora di pi\u00f9, diventando un uragano di categoria 3. Ha raggiunto gli Stati Uniti dove ha colpito la Florida e la Carolina del Nord. \u00c8 atteso su New York e Washington il 27 o il 28 agosto.\nTempeste.\nTempesta tropicale Arlene.\nLe origini del ciclone tropicale Arlene risalgono ad un'onda tropicale che proveniente da est, attraversando il Mar dei Caraibi a fine giugno. Prosegu\u00ec verso ovest lungo l'America Centrale, portando forti piogge causando inondazioni e uccidendo tre persone. Il 27 giugno, la perturbazione ha attraversato la penisola dello Yucat\u00e1n e raggiunto la baia di Campeche.\nCome si \u00e8 rafforzata, Arlene ha cominciato a muoversi verso ovest. Arlene non aveva i requisiti per passare allo status di uragano, perch\u00e9 ha raggiunto un'intensit\u00e0 massima di soli 65 mph (100 km/h). Il 30 giugno Arlene si spost\u00f2 vicino a Cabo Rojo, nel Messico, come un forte temporale tropicale di circa 0900 UTC. Passando a sud-ovest, la tempesta ha cominciato a indebolirsi. Il 1\u00ba luglio, Arlene \u00e8 stato declassato a depressione tropicale poco prima di dissiparsi sulle montagne della Sierra Madre Orientale, tuttavia, precipitazioni e raffiche di vento hanno continuato ad influenzare diverse zone del Messico; l'impatto di Arlene ha provocato alluvioni dannose e frane in tutto il paese, provocando 22 morti confermati. Nell'Hidalgo, i danni dalla tempesta hanno raggiunto i 2,6 miliardi di pesos ($ 207.400.000). Tuttavia, resti di Arlene hanno attraversato il Messico e l'Oceano Pacifico, e poi cominciarono a muoversi verso nord-ovest, che lentamente hanno cominciato a rafforzarsi. Il NHC ha valutato che i resti di Arlene hanno avuto una bassa probabilit\u00e0 di riqualificarsi, in quanto si sono trasferiti nella punta meridionale della penisola della Bassa California. Il 3 luglio, i resti del ciclone tropicale Arlene si sono completamente dissipati, poco pi\u00f9 a sud della Bassa California, senza rigenerarsi.\nNomi dei cicloni e uragani del 2011.\nLa seguente lista di nomi \u00e8 stata utilizzata per le tempeste tropicali che si sono formate nell'Atlantico nel 2011. Si tratta della stessa lista impiegata nella stagione del 2005, fatta eccezione per i nomi Don, Katia, Rina, Sean e Whitney che hanno rimpiazzato rispettivamente Dennis, Katrina, Rita, Stan e Wilma. I nomi Don, Katia, Rina, e Sean sono stati usati per la prima volta. I nomi non ritirati sono stati riutilizzati nella stagione del 2017.\nIl 13 aprile 2012, l'organizzazione meteorologica mondiale ha ritirato il nome \"Irene\" a causa della grande quantit\u00e0 di danni causati negli Stati Uniti. \u00c8 stato sostituito con il nome Irma, che \u00e8 stato usato per la prima e unica volta durante la stagione del 2017."}
{"id": "3635177", "revid": "913245", "url": "https://it.wikipedia.org/wiki?curid=3635177", "title": "Campionati del mondo di atletica leggera 2011 - Lancio del disco femminile", "text": "La competizione si \u00e8 svolta su due giorni: qualificazioni la mattina del 27 agosto e finale la sera del 28 agosto 2011.\nSituazione pre-gara.\nRecord.\nPrima di questa competizione, il record del mondo (RM) e il record dei campionati (RC) erano i seguenti.\nCampionesse in carica.\nLe campionesse in carica, a livello mondiale e continentale, erano:\nLa stagione.\nPrima di questa gara, le atlete con le migliori tre prestazioni dell'anno erano: \nAltre quattro atlete hanno lanciato sopra i 64,00 m.\nQualificazioni.\nLa qualificazione si \u00e8 svolta, con le atlete divise in due gruppi (A e B), a partire rispettivamente dalle 10:05 e 11:25 del 27 agosto 2011.\nL'accesso alla finale \u00e8 riservato alle concorrenti con una misura di almeno 62,00 m o, alle prime dodici atlete della qualificazione.\nFinale.\nLa finale si \u00e8 svolta a partire dalle 19:15 del 28 agosto 2011 ed \u00e8 terminata dopo un'ora circa.&lt;br&gt;\nLe migliori 8 classificate dopo i primi tre lanci accedono ai tre lanci di finale."}
{"id": "3635181", "revid": "767487", "url": "https://it.wikipedia.org/wiki?curid=3635181", "title": "Mutants", "text": "Mutants \u00e8 un film del 2009 diretto da David Morley.\nTrama.\nUn misterioso virus si \u00e8 abbattuto sulla societ\u00e0, trasformando gli uomini in belve assetate di sangue. Pochi sopravvissuti cercano di resistere all'assalto dei contagiati dal morbo; tra di loro Sonia e Franck, due fidanzati che viaggiano su un'ambulanza verso la base militare NOE, che raccoglie i resti di una civilt\u00e0 ormai distrutta. Sonia sembra immune dal virus, mentre Franck, durante una colluttazione con un mutante, subisce l'inizio della bestiale trasformazione. I due si rifugiano in un ospedale psichiatrico sulle montagne innevate; qui vengono raggiunti da altri sbandati rimasti illesi. Le condizioni di Franck, rapidamente, degenerano; ma anzich\u00e9 uccidere il suo amato Sonia lo rinchiude nella segreta dell'ospedale. Frattanto, gruppi di mutanti cingono d'assedio l'ospedale, mentre tra gli umani si scatena una lotta fratricida. Sonia riesce a mandare un messaggio di aiuto attraverso una radio; dopo che anche Franck \u00e8 ormai divenuto una belva feroce, la sua sorte sembra segnata.\nProduzione.\nIl progetto del film \u00e8 nato dal desiderio del regista di girare un film di zombi e raccontare una storia d'amore in cui la persona pi\u00f9 amata diventasse anche il peggior pericolo per la propria sopravvivenza. Le maggiori fonti di ispirazione sono state il cinema di David Cronenberg, in particolare \"La mosca\", \"28 giorni dopo\" di Danny Boyle e \"La cosa\" di John Carpenter.\nLe riprese si sono svolte dal 5 novembre all'8 dicembre 2007 \u00e0 Passy, in Alta Savoia, e dal 31 gennaio all'8 febbraio 2008 a Orry-la-Ville, in Piccardia.\nDistribuzione.\nIl film \u00e8 stato presentato il 31 gennaio 2009 al Festival internazionale del film fantastico di G\u00e9rardmer ed \u00e8 stato distribuito nelle sale cinematografiche francesi il 6 maggio 2009."}
{"id": "3635182", "revid": "43031932", "url": "https://it.wikipedia.org/wiki?curid=3635182", "title": "Fattore F", "text": ""}
{"id": "3635184", "revid": "767487", "url": "https://it.wikipedia.org/wiki?curid=3635184", "title": "Leonard Korno\u0161", "text": "Prolifico scopritore di asteroidi, il Minor Planet Center gli accredita la scoperta di 37 asteroidi, effettuate tra il 1996 e il 2004, tutte in collaborazione con altri scopritori: Adri\u00e1n Gal\u00e1d, \u0160tefan Gajdo\u0161, Du\u0161an Kalman\u010dok, Peter Kol\u00e9ny, Juraj T\u00f3th e Jozef Vil\u00e1gi.\nGli \u00e8 stato dedicato l'asteroide 23899 Korno\u0161."}
{"id": "3635185", "revid": "1573940", "url": "https://it.wikipedia.org/wiki?curid=3635185", "title": "Diocesi di Rufiniana", "text": "La diocesi di Rufiniana (in latino: \"Dioecesis Rufinianensis\") \u00e8 una sede soppressa e sede titolare della Chiesa cattolica.\nStoria.\nRufiniana, nell'odierna Tunisia, \u00e8 un'antica sede episcopale della provincia romana di Bizacena.\nSono due i vescovi documentati di questa diocesi: il cattolico Mariano, che intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi donatisti; e il vescovo Donato, che prese parte al sinodo riunito a Cartagine dal re vandalo Unerico nel 484, in seguito al quale venne esiliato.\nOggi Rufiniana sopravvive come sede vescovile titolare; l'attuale vescovo titolare \u00e8 Anton Leichtfried, vescovo ausiliare di Sankt P\u00f6lten."}
{"id": "3635186", "revid": "287204", "url": "https://it.wikipedia.org/wiki?curid=3635186", "title": "9418 Mayumi", "text": "9418 Mayumi \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,1890630\u00a0UA e da un'eccentricit\u00e0 di 0,2034099, inclinata di 0,89250\u00b0 rispetto all'eclittica.\nL'asteroide \u00e8 dedicato a Mayumi Sato, moglie di uno degli scopritori."}
{"id": "3635187", "revid": "287204", "url": "https://it.wikipedia.org/wiki?curid=3635187", "title": "Leonard Kornos", "text": ""}
{"id": "3635188", "revid": "287204", "url": "https://it.wikipedia.org/wiki?curid=3635188", "title": "Peter Koleny", "text": ""}
{"id": "3635189", "revid": "1793900", "url": "https://it.wikipedia.org/wiki?curid=3635189", "title": "Rifugio Plan de l'Aiguille", "text": "Il rifugio Plan de l'Aiguille (2.207 ) si trova nel massiccio del Monte Bianco e nel comune di Chamonix. \u00c8 collocato nel gruppo montuoso delle Aiguilles de Chamonix.\nAccesso.\nL'accesso pi\u00f9 semplice avviene dalla stazione intermedia della funivia che, partendo da Chamonix, arriva fino all'Aiguille du Midi."}
{"id": "3635190", "revid": "228587", "url": "https://it.wikipedia.org/wiki?curid=3635190", "title": "Convento di Santa Maria delle Grazie", "text": ""}
{"id": "3635191", "revid": "767487", "url": "https://it.wikipedia.org/wiki?curid=3635191", "title": "Teton (Idaho)", "text": "Teton \u00e8 una citt\u00e0 degli Stati Uniti d'America, nella Contea di Fremont, nello Stato dell'Idaho."}
{"id": "3635192", "revid": "322321", "url": "https://it.wikipedia.org/wiki?curid=3635192", "title": "Diocesi di Ruspe", "text": "La diocesi di Ruspe (in latino: \"Dioecesis Ruspensis\") \u00e8 una sede soppressa e sede titolare della Chiesa cattolica.\nStoria.\nRuspe, identificabile con \"Henchir-Sbia\" nell'odierna Tunisia, \u00e8 un'antica sede episcopale della provincia romana di Bizacena.\nSono cinque i vescovi documentati di Ruspe. Il cattolico Secondo intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi donatisti. Stefano prese parte al sinodo riunito a Cartagine dal re vandalo Unerico nel 484, in seguito al quale venne anche lui esiliato. Nella prima met\u00e0 del VI secolo visse il vescovo san Fulgenzio, la cui \"Vita\" venne scritta dal diacono cartaginese Ferrando. A lui succedette Feliciano, compagno d'esilio di Fulgenzio in Corsica, che prese parte al concilio cartaginese del 534. Giuliano infine assistette al concilio antimonotelita del 646.\nDal XVIII secolo Ruspe \u00e8 annoverata tra le sedi vescovili titolari della Chiesa cattolica; dal 21 novembre 2015 il vescovo titolare \u00e8 Nuno Manuel dos Santos Almeida, vescovo ausiliare di Braga."}
{"id": "3635193", "revid": "1793900", "url": "https://it.wikipedia.org/wiki?curid=3635193", "title": "Rifugio du Requin", "text": "Il rifugio du Requin (2.516 ) si trova nel massiccio del Monte Bianco e nel comune di Chamonix. \u00c8 situato nel gruppo montuoso delle Aiguilles de Chamonix.\nCollocazione.\nIl rifugio \u00e8 collocato su uno sperone roccioso della riva sinistra del ghiacciaio del Tacul ed ai piedi del Dent du Requin (3.422\u00a0m) e da cui prende il nome.\nAccesso.\nL'accesso avviene da Montenvers (1.913\u00a0m) in circa quattro ore. Si risale la Mer de Glace e poi il ghiacciaio del Tacul. Arrivati ai piedi dello sperone roccioso su cui \u00e8 costruito delle scale aiutano a risalirlo.\nIn alternativa e soprattutto in primavera dalla stazione di arrivo della funivia dei Ghiacciai collocata sull'Aiguille du Midi si pu\u00f2 discendere lungo il ghiacciaio del Gigante e poi il ghiacciaio del Tacul."}
{"id": "3635194", "revid": "110157", "url": "https://it.wikipedia.org/wiki?curid=3635194", "title": "Chiesa di San Martino di Tours (Soazza)", "text": "La chiesa parrocchiale di San Martino di Tours \u00e8 un edificio religioso che si trova a Soazza, nel Cantone dei Grigioni. \nStoria.\nLa costruzione viene citata in documenti storici risalenti al 1219; inizialmente venne eretta con pianta ad unica navata con due cori di forma rettangolare, ma nel 1639 venne completamente ricostruita con pianta ad aula quadrangolare con un coro unico. Negli stessi anni vennero aggiunte alcune cappelle laterali ed il tutto venne riforgiato secondo il gusto barocco dell'epoca."}
{"id": "3635199", "revid": "322321", "url": "https://it.wikipedia.org/wiki?curid=3635199", "title": "Diocesi di Sassura", "text": "La diocesi di Sassura (in latino: \"Dioecesis Sassuritana\") \u00e8 una sede soppressa e sede titolare della Chiesa cattolica.\nStoria.\nSassura, identificabile con \"Henchir-Ez-Zaouadi\" nell'odierna Tunisia, \u00e8 un'antica sede episcopale della provincia romana di Bizacena.\nSono solo due i vescovi documentati di Sassura. Servio intervenne al sinodo riunito a Cartagine dal re vandalo Unerico nel 484, in seguito al quale venne esiliato. Bonifacio prese parte al concilio antimonotelita del 641.\nDal 1933 Sassura \u00e8 annoverata tra le sedi vescovili titolari della Chiesa cattolica; dal 28 ottobre 2016 il vescovo titolare \u00e8 Rupert Graf zu Stolberg, vescovo ausiliare di Monaco e Frisinga."}
{"id": "3635201", "revid": "1793900", "url": "https://it.wikipedia.org/wiki?curid=3635201", "title": "Rifugio de l'Envers des Aiguilles", "text": "Il rifugio de l'Envers des Aiguilles (2.687 ) si trova nel massiccio del Monte Bianco e nel comune di Chamonix. \u00c8 collocato nel gruppo montuoso delle Aiguilles de Chamonix.\nAccesso.\nL'accesso avviene da Montenvers (1.913\u00a0m) in circa tre ore.\nAscensioni.\nIl rifugio \u00e8 luogo di partenza per varie salite alle Aiguilles de Chamonix."}
{"id": "3635202", "revid": "322321", "url": "https://it.wikipedia.org/wiki?curid=3635202", "title": "Diocesi di Scebaziana", "text": "La diocesi di Scebaziana (in latino: \"Dioecesis Scebatianensis\") \u00e8 una sede soppressa e sede titolare della Chiesa cattolica.\nStoria.\nScebaziana, nell'odierna Tunisia, \u00e8 un'antica sede episcopale della provincia romana di Bizacena.\nUnico vescovo conosciuto di questa diocesi africana \u00e8 Vittorino, che prese parte al sinodo riunito a Cartagine dal re vandalo Unerico nel 484, in seguito al quale venne esiliato.\nDal 1933 Scebaziana \u00e8 annoverata tra le sedi vescovili titolari della Chiesa cattolica; dal 15 novembre 2021 il vescovo titolare \u00e8 Francisco C\u00e9sar Garc\u00eda Mag\u00e1n, vescovo ausiliare di Toledo."}
{"id": "3635205", "revid": "322321", "url": "https://it.wikipedia.org/wiki?curid=3635205", "title": "Diocesi di Segerme", "text": "La diocesi di Segerme (in latino: \"Dioecesis Segermitana\") \u00e8 una sede soppressa e sede titolare della Chiesa cattolica.\nStoria.\nSegerme, identificabile con \"Henchir-El-Arat\" nell'odierna Tunisia, \u00e8 un'antica sede episcopale della provincia romana di Bizacena.\nSono cinque i vescovi documentati di Segerme. Nicomede prese parte al concilio indetto a Cartagine nel 256 da san Cipriano per discutere della questione relativa ai \"lapsi\". Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, presero parte il cattolico Felice e il donatista Restituto. Un altro vescovo di nome Restituto fu presente al sinodo riunito a Cartagine dal re vandalo Unerico nel 484. Infine un Felice II intervenne al concilio antimonotelita del 641.\nDal 1933 Segerme \u00e8 annoverata tra le sedi vescovili titolari della Chiesa cattolica; dal 25 novembre 2003 il vescovo titolare \u00e8 Josef Clemens, gi\u00e0 segretario del Pontificio consiglio per i laici."}
{"id": "3635206", "revid": "1573940", "url": "https://it.wikipedia.org/wiki?curid=3635206", "title": "Sobasina", "text": "Sobasina \u00e8 un genere di ragni appartenente alla famiglia Salticidae.\nCaratteristiche.\nLe specie di questo genere hanno una certa somiglianza con le formiche, ad eccezione di \"S. paradoxa\" che di aspetto somiglia ad un coleottero.\nDistribuzione.\nDelle 14 specie oggi note di questo genere, 13 sono state rinvenute in Oceania: quattro specie sono endemiche delle Isole Figi e quattro delle Isole Salomone. Una sola specie, la \"S. sylvatica\", \u00e8 stata reperita in Malaysia.\nTassonomia.\nA giugno 2011, si compone di 14 specie:"}
{"id": "3635209", "revid": "4106", "url": "https://it.wikipedia.org/wiki?curid=3635209", "title": "Bortolotto", "text": ""}
{"id": "3635210", "revid": "92723", "url": "https://it.wikipedia.org/wiki?curid=3635210", "title": "Diocesi di Selendeta", "text": "La diocesi di Selendeta (in latino: \"Dioecesis Selendetensis\") \u00e8 una sede soppressa e sede titolare della Chiesa cattolica.\nStoria.\nSelendeta, nell'odierna Tunisia, \u00e8 un'antica sede episcopale della provincia romana di Bizacena.\nUnico vescovo conosciuto di questa diocesi africana \u00e8 il donatista Vittorio, che partecip\u00f2 alla conferenza di Cartagine del 411, che vide riuniti assieme i vescovi cattolici e donatisti dell'Africa romana; la sede in quell'occasione non aveva vescovi cattolici.\nDal 1933 Selendeta \u00e8 annoverata tra le sedi vescovili titolari della Chiesa cattolica; dal 24 aprile 1999 il vescovo titolare \u00e8 Grzegorz Balcerek, vescovo ausiliare di Pozna\u0144."}
{"id": "3635211", "revid": "4106", "url": "https://it.wikipedia.org/wiki?curid=3635211", "title": "Boscardin", "text": ""}
{"id": "3635212", "revid": "92723", "url": "https://it.wikipedia.org/wiki?curid=3635212", "title": "Diocesi di Settimunicia", "text": "La diocesi di Settimunicia (in latino: \"Dioecesis Septimuniciensis\") \u00e8 una sede soppressa e sede titolare della Chiesa cattolica.\nStoria.\nSettimunicia, identificabile con le rovine di \"Oglet-El-Metnem\" o di \"Henchir-El-Bliaa\" nell'odierna Tunisia, \u00e8 un'antica sede episcopale della provincia romana di Bizacena.\nUnico vescovo conosciuto di questa diocesi africana \u00e8 Pascasio, che prese parte al sinodo riunito a Cartagine dal re vandalo Unerico nel 484, in seguito al quale venne esiliato.\nDal 1933 Settimunicia \u00e8 annoverata tra le sedi vescovili titolari della Chiesa cattolica; dal 21 giugno 2004 il vescovo titolare \u00e8 Emilio Layon Bataclan, gi\u00e0 vescovo ausiliare di Cebu."}
{"id": "3635220", "revid": "287204", "url": "https://it.wikipedia.org/wiki?curid=3635220", "title": "Tributo a Cesare", "text": "Il Tributo a Cesare \u00e8 un affresco (502x536 cm) di Andrea del Sarto e Alessandro Allori, databile al 1520 circa (prima fase) e al 1582 (seconda fase) e conservato nella villa medicea di Poggio a Caiano (Prato).\nStoria.\nL'affresco, che decora il salone centrale della villa, venne commissionato verso gli anni venti, quando fu mutato il soggetto decorativo della villa. Gli affreschi pi\u00f9 antichi infatti, come la lunetta di \"Vertumno e Pomona\" di Pontormo, evocano un'elegia della vita campestre, mentre dopo il 1520, quando il casato ottenne i titoli nobiliari di Giuliano duca di Nemours e Lorenzo duca d'Urbino, il soggetto divenne un'esaltazione della famiglia Medici.\nL'opera di Andrea del Sarto, che sotto il tema storico nasconde una rappresentazione di eventi legato ai Medici, era originariamente inserito in un finto loggiato con colonne. Nell'ultimo quarto del Cinquecento tale spartito doveva apparire limitante, per cui le nuove scene occuparono la maggior parte delle pareti. L'affresco di Andrea del Sarto venne allora ampliato, di circa un terzo, nella parte destra, a opera di Alessandro Allori nel 1582, dalla statua dell'Abbondanza al bambino col tacchino sulla scalinata compresi.\nDescrizione e stile.\nLa scena \u00e8 ambientata sui gradini di una maestoso edificio classico, scorciato in maniera adattata per l'angolo di visuale, l'altezza e l'illuminazione della parete. Nel brulicare di personaggi, che animano la scena su diversi piani, si riconosce al centro Cesare/Lorenzo de' Medici con la corona d'alloro, che riceve alcuni ambasciatori.\nEssi hanno portato numerosi doni, soprattutto animali, tra cui si vede incedere, sullo sfondo a sinistra, la famosa giraffa Medici, dono del sultano d'Egitto del 1487.\nLa parte pi\u00f9 antica \u00e8 quella con la cromia pi\u00f9 chiara a sinistra; dalla fine della gradinata si vede una cesura che affiora e la parte seguente leggermente pi\u00f9 scura: si tratta dell'aggiunta dell'Allori. Al centro delle due parti, vicino a un putto vivacemente atteggiato accanto a un tacchino, si trova la firma dei due artisti su un blocco di pietra. Tra i personaggi pi\u00f9 singolari, il gruppo di personaggi con animali a sinistra, dalle pose ricercate, il cagnolino che scende le scale e il nano con la scimmietta, seduto sui gradini in primo piano.\nLe statue che decorano l'edificio sono tutte simboli celebrativi: vi si vedono due personificazioni dell'\"Abbondanza\", una \"Giuditta con la testa di Oloferne\" (allusione alla \"Giuditta\" di Donatello che decorava Palazzo Vecchio e che era simbolo del potere civile fiorentino), e una rappresentazione della \"Giustizia\" (in alto a destra).\nLa scena si segnala per la ricchezza di pose, atteggiamenti dei personaggi, scalati nei vari piani della rappresentazione con estrema libert\u00e0. Ci\u00f2 ne fa una rappresentazione su scala monumentale delle caratteristiche pi\u00f9 avanzate, sperimentate nelle \"Storie di Giuseppe\" della Camera nuziale Borgherini.\nIl colore pesca in tonalit\u00e0 insolite e ricercate, prediligendo le tinte secondarie, come il violetto, il verde acqua, l'arancio, l'albicocca, all'insegna della massima preziosit\u00e0, ben intonata al tema esotico della scena."}
{"id": "3635224", "revid": "767487", "url": "https://it.wikipedia.org/wiki?curid=3635224", "title": "Ardvi", "text": "Ardvi (in armeno \u0531\u0580\u0564\u057e\u056b ) \u00e8 un comune di 213 abitanti (2001) della Provincia di Lori in Armenia."}
{"id": "3635225", "revid": "767487", "url": "https://it.wikipedia.org/wiki?curid=3635225", "title": "Arevashogh", "text": "Arevashogh ( in armeno \u0531\u0580\u0587\u0561\u0577\u0578\u0572 ) \u00e8 un comune di 2645 abitanti (2008) della Provincia di Lori in Armenia."}
{"id": "3635226", "revid": "767487", "url": "https://it.wikipedia.org/wiki?curid=3635226", "title": "Arevatsag", "text": "Arevatsag (in armeno \u0531\u0580\u0587\u0561\u056e\u0561\u0563 ) \u00e8 un comune di 960 abitanti (2001) della Provincia di Lori in Armenia."}
{"id": "3635227", "revid": "767487", "url": "https://it.wikipedia.org/wiki?curid=3635227", "title": "Artsni", "text": "Artsni ( in armeno \u0531\u0580\u056e\u0576\u056b ) \u00e8 un comune di 371 abitanti (2001) della Provincia di Lori in Armenia."}
{"id": "3635228", "revid": "767487", "url": "https://it.wikipedia.org/wiki?curid=3635228", "title": "Atan (Armenia)", "text": "Atan (in armeno \u0531\u0569\u0561\u0576) \u00e8 un comune di 396 abitanti (2001) della Provincia di Lori in Armenia."}
{"id": "3635229", "revid": "767487", "url": "https://it.wikipedia.org/wiki?curid=3635229", "title": "Aygehat", "text": "Aygehat ( in armeno \u0531\u0575\u0563\u0565\u0570\u0561\u057f ) \u00e8 un comune di 332 abitanti (2001) della Provincia di Lori in Armenia."}
{"id": "3635231", "revid": "767487", "url": "https://it.wikipedia.org/wiki?curid=3635231", "title": "Aznvadzor", "text": "Aznvadzor (in armeno \u0531\u0566\u0576\u057e\u0561\u0571\u0578\u0580 ) \u00e8 un comune di 473 abitanti (2001) della Provincia di Lori in Armenia."}
{"id": "3635232", "revid": "767487", "url": "https://it.wikipedia.org/wiki?curid=3635232", "title": "Bazum", "text": "Bazum (in armeno \u0532\u0561\u0566\u0578\u0582\u0574 ) \u00e8 un comune di 1210 abitanti (2008) della Provincia di Lori in Armenia."}
{"id": "3635235", "revid": "767487", "url": "https://it.wikipedia.org/wiki?curid=3635235", "title": "Blagodarnoye", "text": "Blagodarnoye (in armeno \u0532\u056c\u0561\u0563\u0578\u0564\u0561\u0580\u0576\u0578\u0575\u0565) \u00e8 un comune di 243 abitanti (2001) della Provincia di Lori in Armenia."}
{"id": "3635236", "revid": "767487", "url": "https://it.wikipedia.org/wiki?curid=3635236", "title": "Bovadzor", "text": "Bovadzor (in armeno \u0532\u0578\u057e\u0561\u0571\u0578\u0580) \u00e8 un comune di 326 abitanti (2001) della Provincia di Lori, in Armenia."}
{"id": "3635237", "revid": "767487", "url": "https://it.wikipedia.org/wiki?curid=3635237", "title": "Chochkan", "text": "Chochkan (in armeno \u0543\u0578\u0573\u056f\u0561\u0576 ) \u00e8 un comune di 1890 abitanti (2008) della Provincia di Lori in Armenia."}
{"id": "3635239", "revid": "767487", "url": "https://it.wikipedia.org/wiki?curid=3635239", "title": "Darpas", "text": "Darpas (in armeno \u0534\u0561\u0580\u057a\u0561\u057d ) \u00e8 un comune di 1.939 abitanti (2008) della Provincia di Lori in Armenia."}
{"id": "3635240", "revid": "767487", "url": "https://it.wikipedia.org/wiki?curid=3635240", "title": "Dashtadem (Lori)", "text": "Dashtadem (in armeno \u0534\u0561\u0577\u057f\u0561\u0564\u0565\u0574 ) \u00e8 un comune di 216 abitanti (2001) della Provincia di Lori in Armenia."}
{"id": "3635241", "revid": "767487", "url": "https://it.wikipedia.org/wiki?curid=3635241", "title": "Debet", "text": "Debet (in armeno \u0534\u0565\u0562\u0565\u057f ) \u00e8 un comune di 945 abitanti (2001) della Provincia di Lori in Armenia."}
{"id": "3635242", "revid": "767487", "url": "https://it.wikipedia.org/wiki?curid=3635242", "title": "Dsegh", "text": "Dsegh (in armeno \u0534\u057d\u0565\u0572 ) \u00e8 un comune di 2698 abitanti (2008) della Provincia di Lori in Armenia.\n\u00c8 la citt\u00e0 natale del letterato Hovhannes Tumanjan."}
{"id": "3635243", "revid": "767487", "url": "https://it.wikipedia.org/wiki?curid=3635243", "title": "Dzoraget", "text": "Dzoraget (in armeno \u0541\u0578\u0580\u0561\u0563\u0565\u057f ) \u00e8 un comune di 325 abitanti (2001) della Provincia di Lori in Armenia."}
{"id": "3635244", "revid": "767487", "url": "https://it.wikipedia.org/wiki?curid=3635244", "title": "Dzoragyugh (Lori)", "text": "Dzoragyugh (in armeno \u0541\u0578\u0580\u0561\u0563\u0575\u0578\u0582\u0572 ) \u00e8 un comune di 423 abitanti (2001) della Provincia di Lori in Armenia."}
{"id": "3635245", "revid": "767487", "url": "https://it.wikipedia.org/wiki?curid=3635245", "title": "Dzoramut", "text": "Dzoramut (in armeno \u0541\u0578\u0580\u0561\u0574\u0578\u0582\u057f ) \u00e8 un comune di 320 abitanti (2001) della Provincia di Lori in Armenia."}
{"id": "3635246", "revid": "767487", "url": "https://it.wikipedia.org/wiki?curid=3635246", "title": "Dzyunashogh", "text": "Dzyunashogh (in armeno \u0541\u0575\u0578\u0582\u0576\u0561\u0577\u0578\u0572 ) \u00e8 un comune di 274 abitanti (2001) della Provincia di Lori in Armenia."}
{"id": "3635247", "revid": "767487", "url": "https://it.wikipedia.org/wiki?curid=3635247", "title": "Fioletovo", "text": "Fioletovo \u00e8 un comune di 1373 abitanti (2008) della Provincia di Lori in Armenia."}
{"id": "3635248", "revid": "767487", "url": "https://it.wikipedia.org/wiki?curid=3635248", "title": "Gargar", "text": "Gargar (in armeno \u0533\u0561\u0580\u0563\u0561\u057c ) \u00e8 un comune di 1518 abitanti (2008) della Provincia di Lori in Armenia."}
{"id": "3635249", "revid": "767487", "url": "https://it.wikipedia.org/wiki?curid=3635249", "title": "Geghasar", "text": "Geghasar (in armeno \u0533\u0565\u0572\u0561\u057d\u0561\u0580 ) \u00e8 un comune di 842 abitanti (2001) della Provincia di Lori in Armenia."}
{"id": "3635250", "revid": "767487", "url": "https://it.wikipedia.org/wiki?curid=3635250", "title": "Ghursal", "text": "Ghursal (in armeno \u0542\u0578\u0582\u0580\u057d\u0561\u056c ) \u00e8 un comune di 496 abitanti (2001) della Provincia di Lori in Armenia."}
{"id": "3635251", "revid": "767487", "url": "https://it.wikipedia.org/wiki?curid=3635251", "title": "Gogaran", "text": "Gogaran (in armeno \u0533\u0578\u0563\u0561\u0580\u0561\u0576 ) \u00e8 un comune di 1182 abitanti (2008) della Provincia di Lori in Armenia."}
{"id": "3635252", "revid": "767487", "url": "https://it.wikipedia.org/wiki?curid=3635252", "title": "Gyulagarak", "text": "Gyulagarak (in armeno \u0533\u0575\u0578\u0582\u056c\u0561\u0563\u0561\u0580\u0561\u056f ) \u00e8 un comune di 2290 abitanti (2008) della Provincia di Lori in Armenia."}
{"id": "3635253", "revid": "984922", "url": "https://it.wikipedia.org/wiki?curid=3635253", "title": "Hagvi", "text": "Hagvi (in armeno \u0540\u0561\u0563\u057e\u056b) \u00e8 un comune di 543 abitanti (2001) della Provincia di Lori in Armenia."}
{"id": "3635254", "revid": "767487", "url": "https://it.wikipedia.org/wiki?curid=3635254", "title": "Halavar", "text": "Halavar (in armeno \u0540\u0561\u056c\u0561\u057e\u0561\u0580 ) \u00e8 un comune di 98 abitanti (2001) della Provincia di Lori in Armenia."}
{"id": "3635255", "revid": "767487", "url": "https://it.wikipedia.org/wiki?curid=3635255", "title": "Hartagyugh", "text": "Hartagyugh (in armeno \u0540\u0561\u0580\u0569\u0561\u0563\u0575\u0578\u0582\u0572 ) \u00e8 un comune di 1265 abitanti (2008) della Provincia di Lori in Armenia."}
{"id": "3635256", "revid": "767487", "url": "https://it.wikipedia.org/wiki?curid=3635256", "title": "Hobardz", "text": "Hobardz (in armeno \u0540\u0578\u0562\u0561\u0580\u0571\u056b ) \u00e8 un comune di 814 abitanti (2001) della Provincia di Lori in Armenia."}
{"id": "3635257", "revid": "767487", "url": "https://it.wikipedia.org/wiki?curid=3635257", "title": "Hovnanadzor", "text": "Hovnanadzor (in armeno \u0540\u0578\u057e\u0576\u0561\u0576\u0561\u0571\u0578\u0580 ) \u00e8 un comune di 116 abitanti (2001) della Provincia di Lori in Armenia."}
{"id": "3635258", "revid": "1877829", "url": "https://it.wikipedia.org/wiki?curid=3635258", "title": "Guglielmo di Capraia", "text": "Biografia.\nFiglio del conte Ugo degli Alberti dei Conti di Capraia e Bina, gi\u00e0 prima moglie di Pietro I d'Arborea fino al 1191, in data imprecisata and\u00f2 a Oristano, dove ben presto si fece apprezzare dal giudice Pietro II di Arborea, divenendone suo uomo di fiducia, tanto che alla sua morte, nel 1241, divenne tutore di Mariano II, quindi \"giudice de facto\", sebbene non fosse stato riconosciuto tale dalla Corona de Logu.\nLa sua politica si caratterizz\u00f2 per essere fortemente filopisana.\nIl 29 settembre 1250, papa Innocenzo IV riconobbe la sua sovranit\u00e0 in Arborea, ma pochi anni dopo la Corona de Logu riconobbe nuovamente il diritto del trono a Mariano II.\nTuttavia, a causa della giovane et\u00e0 di Mariano, il potere rimase a Guglielmo.\nNel 1257, Guglielmo prende parte, insieme a Gallura e Torres giudicati filopisani, alla guerra contro il Giudicato di Cagliari, filogenovese. Guglielmo nell'occasione assume la carica di rappresentante degli interessi pisani nell'isola: \"generalis vicarius Pisanorum in Sardinia existentium\".\nIl 20 luglio 1258, dopo quattordici mesi di guerra, Santa Igia, capitale del Giudicato di Cagliari, venne conquistata dalla coalizione e Guglielmo III Salusio VI fu costretto a fuggire a Genova, dove mor\u00ec poco tempo dopo senza eredi. Il Giudicato di Cagliari dopo 358 anni cess\u00f2 di esistere e fu quindi diviso fra i vincitori: un terzo alla Gallura, un terzo ad Arborea (Gippi, Nuraminis, Trexenta, Marmilla inferiore, Dolia, Gerrei e Barbagia di Se\u00f9lo), e un terzo a Pisa (Sulcis, Nora e Decimo a Gherardo della Gherardesca, il Cixerri al conte Ugolino della Gherardesca mentre la citt\u00e0 di Cagliari al comune di Pisa). Santa Igia fu rasa al suolo.\nNel frattempo Guglielmo di Capraia costrinse Mariano a riconoscere come co-giudice, dopo la sua morte, il figlio Nicol\u00f2 di Capraia.\nTuttavia nel 1264, alla morte di Guglielmo, Mariano imprigiona e uccide il figlio Nicol\u00f2, cominciando cos\u00ec a governare autonomamente."}
{"id": "3635259", "revid": "767487", "url": "https://it.wikipedia.org/wiki?curid=3635259", "title": "Kachachkut", "text": "Kachachkut (in armeno \u053f\u0561\u0573\u0561\u0573\u056f\u0578\u0582\u057f ) \u00e8 un comune di 537 abitanti (2001) della Provincia di Lori in Armenia."}
{"id": "3635260", "revid": "767487", "url": "https://it.wikipedia.org/wiki?curid=3635260", "title": "Karadzor", "text": "Karadzor (in armeno \u0554\u0561\u0580\u0561\u0571\u0578\u0580 ) \u00e8 un comune di 461 abitanti (2001) della Provincia di Lori in Armenia."}
{"id": "3635261", "revid": "767487", "url": "https://it.wikipedia.org/wiki?curid=3635261", "title": "Karindj", "text": "Karindj (in armeno \u0554\u0561\u0580\u056b\u0576\u057b ) \u00e8 un comune di 747 abitanti (2001) della Provincia di Lori in Armenia."}
{"id": "3635262", "revid": "767487", "url": "https://it.wikipedia.org/wiki?curid=3635262", "title": "Karkop", "text": "Karkop (in armeno \u0554\u0561\u0580\u056f\u0578\u0583 ) \u00e8 un comune di 377 abitanti (2001) della Provincia di Lori in Armenia."}
{"id": "3635263", "revid": "767487", "url": "https://it.wikipedia.org/wiki?curid=3635263", "title": "Karmir Aghek", "text": "Karmir Aghek (in armeno \u053f\u0561\u0580\u0574\u056b\u0580 \u0531\u0572\u0565\u056f ) \u00e8 un comune di 214 abitanti (2001) della Provincia di Lori in Armenia."}
{"id": "3635264", "revid": "767487", "url": "https://it.wikipedia.org/wiki?curid=3635264", "title": "Katnaghbyur (Lori)", "text": "Katnaghbyur (in armeno \u053f\u0561\u0569\u0576\u0561\u0572\u0562\u0575\u0578\u0582\u0580 ) \u00e8 un comune di 998 abitanti (2001) della Provincia di Lori in Armenia."}
{"id": "3635265", "revid": "767487", "url": "https://it.wikipedia.org/wiki?curid=3635265", "title": "Katnadjur", "text": "Katnadjur (in armeno \u053f\u0561\u0569\u0576\u0561\u057b\u0578\u0582\u0580 ) \u00e8 un comune di 1821 abitanti (2008) della Provincia di Lori in Armenia."}
{"id": "3635266", "revid": "767487", "url": "https://it.wikipedia.org/wiki?curid=3635266", "title": "Katnarat", "text": "Katnarat (in armeno \u053f\u0561\u0569\u0576\u0561\u057c\u0561\u057f ) \u00e8 un comune di 1036 abitanti (2001) della Provincia di Lori in Armenia."}
{"id": "3635267", "revid": "767487", "url": "https://it.wikipedia.org/wiki?curid=3635267", "title": "Khnkoyan", "text": "Khnkoyan (in armeno \u053d\u0576\u056f\u0578\u0575\u0561\u0576 ) \u00e8 un comune di 414 abitanti (2001) della Provincia di Lori in Armenia."}
{"id": "3635268", "revid": "287204", "url": "https://it.wikipedia.org/wiki?curid=3635268", "title": "Kurtan", "text": "Kurtan (in armeno \u053f\u0578\u0582\u0580\u0569\u0561\u0576 ) \u00e8 un comune di 2178 abitanti (2008) della Provincia di Lori in Armenia."}
{"id": "3635269", "revid": "767487", "url": "https://it.wikipedia.org/wiki?curid=3635269", "title": "Ledjan", "text": "Ledjan (in armeno \u053c\u0565\u057b\u0561\u0576 ) \u00e8 un comune di 896 abitanti (2001) della Provincia di Lori in Armenia."}
{"id": "3635270", "revid": "1573940", "url": "https://it.wikipedia.org/wiki?curid=3635270", "title": "Corcovetella", "text": "Corcovetella \u00e8 un genere di ragni appartenente alla Famiglia Salticidae.\nDistribuzione.\nL'unica specie oggi nota di questo genere \u00e8 stata rinvenuta in Brasile.\nTassonomia.\nA giugno 2011, si compone di 1 specie:"}
{"id": "3635271", "revid": "767487", "url": "https://it.wikipedia.org/wiki?curid=3635271", "title": "Lermontov (Armenia)", "text": "Lermontov (in armeno \u053c\u0565\u0580\u0574\u0578\u0576\u057f\u0578\u057e ) \u00e8 un comune di 914 abitanti (2001) della Provincia di Lori in Armenia."}
{"id": "3635272", "revid": "767487", "url": "https://it.wikipedia.org/wiki?curid=3635272", "title": "Lernahovit", "text": "Lernahovit (in armeno \u053c\u0565\u057c\u0576\u0561\u0570\u0578\u057e\u056b\u057f ) \u00e8 un comune di 1524 abitanti (2008) della Provincia di Lori in Armenia."}
{"id": "3635273", "revid": "767487", "url": "https://it.wikipedia.org/wiki?curid=3635273", "title": "Lernantsk", "text": "Lernantsk (in armeno \u053c\u0565\u057c\u0576\u0561\u0576\u0581\u0584 ) \u00e8 un comune di 1295 abitanti (2008) della Provincia di Lori in Armenia."}
{"id": "3635275", "revid": "767487", "url": "https://it.wikipedia.org/wiki?curid=3635275", "title": "Lernapat", "text": "Lernapat (in armeno \u053c\u0565\u057c\u0576\u0561\u057a\u0561\u057f ) \u00e8 un comune di 1857 abitanti (2008) della Provincia di Lori in Armenia."}
{"id": "3635276", "revid": "767487", "url": "https://it.wikipedia.org/wiki?curid=3635276", "title": "Lernavan", "text": "Lernavan (in armeno \u053c\u0565\u057c\u0576\u0561\u057e\u0561\u0576 ) \u00e8 un comune di 1648 abitanti (2008) della Provincia di Lori in Armenia."}
{"id": "3635277", "revid": "767487", "url": "https://it.wikipedia.org/wiki?curid=3635277", "title": "Lori Berd", "text": "Lori Berd (in armeno \u053c\u0578\u057c\u056b \u0562\u0565\u0580\u0564 ) \u00e8 un comune di 450 abitanti (2001) della Provincia di Lori in Armenia."}
{"id": "3635278", "revid": "767487", "url": "https://it.wikipedia.org/wiki?curid=3635278", "title": "Lorut", "text": "Lorut (in armeno \u053c\u0578\u0580\u0578\u0582\u057f ) \u00e8 un comune di 1196 abitanti (2008) della Provincia di Lori in Armenia."}
{"id": "3635279", "revid": "767487", "url": "https://it.wikipedia.org/wiki?curid=3635279", "title": "Margahovit", "text": "Margahovit (in armeno \u0544\u0561\u0580\u0563\u0561\u0570\u0578\u057e\u056b\u057f ) \u00e8 un comune di 3593 abitanti (2008) della Provincia di Lori in Armenia."}
{"id": "3635280", "revid": "767487", "url": "https://it.wikipedia.org/wiki?curid=3635280", "title": "Marts", "text": "Marts (in armeno \u0544\u0561\u0580\u0581 ) \u00e8 un comune di 652 abitanti (2001) della Provincia di Lori in Armenia."}
{"id": "3635281", "revid": "767487", "url": "https://it.wikipedia.org/wiki?curid=3635281", "title": "Medovka", "text": "Medovka (in armeno \u0544\u0565\u0564\u0578\u057e\u056f\u0561 ) \u00e8 un comune di 427 abitanti (2001) della Provincia di Lori in Armenia."}
{"id": "3635282", "revid": "767487", "url": "https://it.wikipedia.org/wiki?curid=3635282", "title": "Meghvahovit", "text": "Meghvahovit (in armeno \u0544\u0565\u0572\u057e\u0561\u0570\u0578\u057e\u056b\u057f ) \u00e8 un comune di 101 abitanti (2001) della Provincia di Lori in Armenia."}
{"id": "3635283", "revid": "767487", "url": "https://it.wikipedia.org/wiki?curid=3635283", "title": "Mets Ayrum", "text": "Mets Ayrum (in armeno \u0544\u0565\u056e \u0531\u0575\u0580\u0578\u0582\u0574 ) \u00e8 un comune di 638 abitanti (2001) della Provincia di Lori in Armenia."}
{"id": "3635284", "revid": "767487", "url": "https://it.wikipedia.org/wiki?curid=3635284", "title": "Mets Parni", "text": "Mets Parni (in armeno \u0544\u0565\u056e \u054a\u0561\u057c\u0576\u056b ) \u00e8 un comune di 2101 abitanti (2008) della Provincia di Lori in Armenia."}
{"id": "3635285", "revid": "767487", "url": "https://it.wikipedia.org/wiki?curid=3635285", "title": "Metsavan", "text": "Metsavan (in armeno \u0544\u0565\u056e\u0561\u057e\u0561\u0576 ) \u00e8 un comune di 5178 abitanti (2008) della Provincia di Lori in Armenia."}
{"id": "3635286", "revid": "767487", "url": "https://it.wikipedia.org/wiki?curid=3635286", "title": "Mghart", "text": "Mghart (in armeno \u0544\u0572\u0561\u0580\u0569 ) \u00e8 un comune di 523 abitanti (2001) della Provincia di Lori in Armenia."}
{"id": "3635287", "revid": "767487", "url": "https://it.wikipedia.org/wiki?curid=3635287", "title": "Mikhaylovka (Armenia)", "text": "Mikhaylovka (in armeno \u0544\u056b\u056d\u0561\u0575\u0565\u056c\u0578\u057e\u056f\u0561 ) \u00e8 un comune di 840 abitanti (2001) della Provincia di Lori in Armenia."}
{"id": "3635288", "revid": "767487", "url": "https://it.wikipedia.org/wiki?curid=3635288", "title": "Neghots", "text": "Neghots (in armeno \u0546\u0565\u0572\u0578\u0581 ) \u00e8 un comune di 320 abitanti (2001) della Provincia di Lori in Armenia."}
{"id": "3635289", "revid": "767487", "url": "https://it.wikipedia.org/wiki?curid=3635289", "title": "Norashen (Lori)", "text": "Norashen (in armeno \u0546\u0578\u0580\u0561\u0577\u0565\u0576 ) \u00e8 un comune di 1505 abitanti (2008) della Provincia di Lori in Armenia."}
{"id": "3635290", "revid": "767487", "url": "https://it.wikipedia.org/wiki?curid=3635290", "title": "Novoseltsovo", "text": "Novoseltsovo (in armeno \u0546\u0578\u057e\u0578\u057d\u0565\u056c\u0581\u0578\u057e\u0578 ) \u00e8 un comune di 192 abitanti (2001) della Provincia di Lori in Armenia."}
{"id": "3635291", "revid": "108800473", "url": "https://it.wikipedia.org/wiki?curid=3635291", "title": "Paghaghbyur", "text": "Paghaghbyur (in \u054a\u0561\u0572\u0561\u0572\u0562\u0575\u0578\u0582\u0580) \u00e8 un comune di 133 abitanti (2001) della Provincia di Lori in Armenia."}
{"id": "3635292", "revid": "767487", "url": "https://it.wikipedia.org/wiki?curid=3635292", "title": "Petrovka (Armenia)", "text": "Petrovka ( in armeno \u054a\u0565\u057f\u0580\u0578\u057e\u056f\u0561 ) \u00e8 un comune armeno di 248 abitanti (2001) della Provincia di Lori in Armenia."}
{"id": "3635293", "revid": "767487", "url": "https://it.wikipedia.org/wiki?curid=3635293", "title": "Privolnoye", "text": "Privolnoye (in armeno \u054a\u0580\u056b\u057e\u0578\u056c\u0576\u0578\u0575\u0565 ) \u00e8 un comune di 1022 abitanti (2001) della Provincia di Lori in Armenia."}
{"id": "3635294", "revid": "767487", "url": "https://it.wikipedia.org/wiki?curid=3635294", "title": "Pushkino (Armenia)", "text": "Pushkino (in armeno \u054a\u0578\u0582\u0577\u056f\u056b\u0576\u0578 ) \u00e8 un comune di 411 abitanti (2001) della Provincia di Lori in Armenia."}
{"id": "3635295", "revid": "767487", "url": "https://it.wikipedia.org/wiki?curid=3635295", "title": "Sarahart", "text": "Sarahart (in armeno \u054d\u0561\u0580\u0561\u0570\u0561\u0580\u0569 ) \u00e8 un comune di 1482 abitanti (2008) della Provincia di Lori in Armenia."}
{"id": "3635296", "revid": "767487", "url": "https://it.wikipedia.org/wiki?curid=3635296", "title": "Saralanj (Lori)", "text": "Saralanj (in armeno \u054d\u0561\u0580\u0561\u056c\u0561\u0576\u057b ) \u00e8 un comune di 215 abitanti (2001) della Provincia di Lori in Armenia."}
{"id": "3635297", "revid": "767487", "url": "https://it.wikipedia.org/wiki?curid=3635297", "title": "Saratovka", "text": "Saratovka (in armeno \u054d\u0561\u0580\u0561\u057f\u0578\u057e\u056f\u0561 ) \u00e8 un comune di 428 abitanti (2001) della Provincia di Lori in Armenia."}
{"id": "3635298", "revid": "767487", "url": "https://it.wikipedia.org/wiki?curid=3635298", "title": "Sarchapet", "text": "Sarchapet (in armeno \u054d\u0561\u0580\u0579\u0561\u057a\u0565\u057f ) \u00e8 un comune di 2109 abitanti (2008) della Provincia di Lori in Armenia."}
{"id": "3635299", "revid": "767487", "url": "https://it.wikipedia.org/wiki?curid=3635299", "title": "Shahumyan", "text": "Shahumyan (in armeno \u0547\u0561\u0570\u0578\u0582\u0574\u0575\u0561\u0576 ) \u00e8 un comune di 2001 abitanti (2008) della Provincia di Lori in Armenia."}
{"id": "3635300", "revid": "767487", "url": "https://it.wikipedia.org/wiki?curid=3635300", "title": "Shamut", "text": "Shamut (in armeno \u0547\u0561\u0574\u0578\u0582\u057f ) \u00e8 un comune di 334 abitanti (2001) della Provincia di Lori in Armenia."}
{"id": "3635301", "revid": "767487", "url": "https://it.wikipedia.org/wiki?curid=3635301", "title": "Shenavan (Lori)", "text": "Shenavan (in armeno \u0547\u0565\u0576\u0561\u057e\u0561\u0576 ) \u00e8 un comune di 475 abitanti (2001) della Provincia di Lori in Armenia."}
{"id": "3635302", "revid": "767487", "url": "https://it.wikipedia.org/wiki?curid=3635302", "title": "Shirakamut", "text": "Shirakamut (in armeno \u0547\u056b\u0580\u0561\u056f\u0561\u0574\u0578\u0582\u057f ) \u00e8 un comune di 2181 abitanti (2008) della Provincia di Lori in Armenia."}
{"id": "3635303", "revid": "767487", "url": "https://it.wikipedia.org/wiki?curid=3635303", "title": "Shnogh", "text": "Shnogh (in armeno \u0547\u0576\u0578\u0572 ) \u00e8 un comune di 3119 abitanti (2008) della Provincia di Lori in Armenia."}
{"id": "3635304", "revid": "767487", "url": "https://it.wikipedia.org/wiki?curid=3635304", "title": "Sverdlov (Armenia)", "text": "Sverdlov (in armeno \u054d\u057e\u0565\u0580\u0564\u056c\u0578\u057e ) \u00e8 un comune di 1020 abitanti (2001) della Provincia di Lori in Armenia."}
{"id": "3635305", "revid": "767487", "url": "https://it.wikipedia.org/wiki?curid=3635305", "title": "Teghut (Lori)", "text": "Teghut (in armeno \u0539\u0565\u0572\u0578\u0582\u057f ) \u00e8 un comune di 746 abitanti (2001) della Provincia di Lori in Armenia."}
{"id": "3635306", "revid": "767487", "url": "https://it.wikipedia.org/wiki?curid=3635306", "title": "Tsaghkaber", "text": "Tsaghkaber (in armeno \u053e\u0561\u0572\u056f\u0561\u0562\u0565\u0580 ) \u00e8 un comune di 1311 abitanti (2008) della Provincia di Lori in Armenia."}
{"id": "3635307", "revid": "767487", "url": "https://it.wikipedia.org/wiki?curid=3635307", "title": "Tsaghkashat (Armenia)", "text": "Tsaghkashat ( in armeno \u053e\u0561\u0572\u056f\u0561\u0577\u0561\u057f ) \u00e8 un comune armeno di 273 abitanti (2001) della Provincia di Lori in Armenia."}
{"id": "3635308", "revid": "767487", "url": "https://it.wikipedia.org/wiki?curid=3635308", "title": "Tsater", "text": "Tsater (in armeno \u053e\u0561\u0569\u0565\u0580 ) \u00e8 un comune di 489 abitanti (2001) della Provincia di Lori in Armenia."}
{"id": "3635309", "revid": "767487", "url": "https://it.wikipedia.org/wiki?curid=3635309", "title": "Urasar", "text": "Urasar (in armeno \u0548\u0582\u0580\u0561\u057d\u0561\u0580 ) \u00e8 un comune di 394 abitanti (2001) della Provincia di Lori in Armenia."}
{"id": "3635310", "revid": "767487", "url": "https://it.wikipedia.org/wiki?curid=3635310", "title": "Urut", "text": "Urut (in armeno \u0548\u0582\u057c\u0578\u0582\u057f ) \u00e8 un comune di 1197 abitanti (2008) della Provincia di Lori in Armenia."}
{"id": "3635311", "revid": "767487", "url": "https://it.wikipedia.org/wiki?curid=3635311", "title": "Vahagnadzor", "text": "Vahagnadzor (in armeno \u054e\u0561\u0570\u0561\u0563\u0576\u0561\u0571\u0578\u0580 ) \u00e8 un comune di 368 abitanti (2001) della Provincia di Lori in Armenia."}
{"id": "3635312", "revid": "2175101", "url": "https://it.wikipedia.org/wiki?curid=3635312", "title": "Vahagni", "text": "Vahagni (in armeno \u054e\u0561\u0570\u0561\u0563\u0576\u056b ) \u00e8 un comune di 1286 abitanti (2008) della Provincia di Lori in Armenia."}
{"id": "3635313", "revid": "767487", "url": "https://it.wikipedia.org/wiki?curid=3635313", "title": "Vardablur (Lori)", "text": "Vardablur (in armeno \u054e\u0561\u0580\u0564\u0561\u0562\u056c\u0578\u0582\u0580 ) \u00e8 un comune di 1408 abitanti (2008) della Provincia di Lori in Armenia."}
{"id": "3635314", "revid": "767487", "url": "https://it.wikipedia.org/wiki?curid=3635314", "title": "Yaghdan", "text": "Yaghdan (in armeno \u0545\u0561\u0572\u0564\u0561\u0576 ) \u00e8 un comune di 354 abitanti (2001) della Provincia di Lori in Armenia."}
{"id": "3635315", "revid": "767487", "url": "https://it.wikipedia.org/wiki?curid=3635315", "title": "Yeghegnut (Lori)", "text": "Yeghegnut (in \u0535\u0572\u0565\u0563\u0576\u0578\u0582\u057f) \u00e8 un comune di 1253 abitanti (2008) della Provincia di Lori in Armenia."}
{"id": "3635316", "revid": "287204", "url": "https://it.wikipedia.org/wiki?curid=3635316", "title": "Epsilon Persei", "text": "Epsilon Persei \u00e8 un sistema stellare di terza magnitudine situata nella costellazione di Perseo.\nSi tratta di una stella multipla che si trova a circa 540 anni luce dal sistema solare, di magnitudine apparente di 2,90.\nCaratteristiche fisiche.\nLa componente principale \u00e8 una calda stella di tipo spettrale B0.5V+ con massa equivalente a e una luminosit\u00e0 di , con un'et\u00e0 di circa 15 milioni di anni. La secondaria, distante 0,3 UA dalla principale, le orbita attorno in 14 giorni e\nLa stella \u00e8 anche una variabile del tipo Beta Cephei, che mostra fluttuazioni della luminosit\u00e0 di 0,12 magnitudini, in periodi multipli di 2,27 e 8,46 ore. Le variazioni spettrali suggeriscono la presenza di una compagna con un periodo orbitale di 14 giorni.\nLa componente secondaria, Epsilon Persei B, \u00e8 una stella di sequenza principale di classe spettrale A2V e di magnitudine +7,59, visibile a 10 secondi d'arco dalla componente A.\nLa distanza effettiva dalla principale \u00e8 di circa , e il suo periodo orbitale uguale o maggiore a 1600 anni.\nC'\u00e8 anche una un'altra stella visivamente vicina alla coppia principale, a circa 78 secondi d'arco; si tratta di una nana arancione di classe K7, che se effettivamente legata al sistema avrebbe un periodo di almeno anni, ma pi\u00f9 probabilmente si trova solo di una compagna visuale che si trova sulla stessa linea di vista di Epsilon Persei."}
{"id": "3635317", "revid": "1318658", "url": "https://it.wikipedia.org/wiki?curid=3635317", "title": "Raoul Urbain", "text": "Biografia.\nIstitutore, insegn\u00f2 nel villaggio di Moult, presso Caen, poi a Parigi, nella scuola di rue de Verneuil. Durante l'assedio di Parigi del 1870 si arruol\u00f2 nella Guardia nazionale, partecip\u00f2 alle riunioni del club di rue du Pr\u00e9-aux-Clercs, nel VII \"arrondissement\", e venne eletto al Comitato centrale dei venti \"arrondissement\".\nPartecip\u00f2 alla sollevazione del 18 marzo 1871, occupando il municipio del proprio rione, e il 26 marzo fu eletto al Consiglio della Comune. Fu membro della Commissione istruzione, poi degli esteri e infine della Commissione militare. Propose il decreto sugli ostaggi e la creazione del Comitato di Salute pubblica.\nDurante la \"Settimana di sangue\" fu arrestato e condannato ai lavori forzati a vita. Torn\u00f2 a Parigi con l'amnistia del 1880 e si occup\u00f2 del movimento cooperativo; successivamente s'impieg\u00f2 nella Prefettura della Senna. \u00c8 sepolto nel cimitero di P\u00e8re-Lachaise."}
{"id": "3635318", "revid": "767487", "url": "https://it.wikipedia.org/wiki?curid=3635318", "title": "Djiliza", "text": "Djiliza (in armeno \u054b\u056b\u056c\u056b\u0566\u0561 ) \u00e8 un comune di 220 abitanti (2001) della Provincia di Lori in Armenia."}
{"id": "3635319", "revid": "767487", "url": "https://it.wikipedia.org/wiki?curid=3635319", "title": "Djrashen", "text": "Djrashen (in armeno \u054b\u0580\u0561\u0577\u0565\u0576 ) \u00e8 un comune di 3343 abitanti (2008) della Provincia di Lori in Armenia."}
{"id": "3635321", "revid": "1442080", "url": "https://it.wikipedia.org/wiki?curid=3635321", "title": "South Australian Open gennaio 1982 - Doppio", "text": "Il doppio del torneo di tennis South Australian Open gennaio 1982, facente parte della categoria Grand Prix, ha avuto come vincitori Mark Edmondson e Kim Warwick che hanno battuto in finale Andrew Jarrett e Jonathan Smith 7-5, 4-6, 7-6."}
{"id": "3635322", "revid": "287204", "url": "https://it.wikipedia.org/wiki?curid=3635322", "title": "Odzun", "text": "Odzun (in armeno \u0555\u0571\u0578\u0582\u0576 \u00e8 un comune di 5380 abitanti (2001) della Provincia di Lori in Armenia."}
{"id": "3635323", "revid": "1318789", "url": "https://it.wikipedia.org/wiki?curid=3635323", "title": "Razzie Awards 2006", "text": "La 27\u00aa edizione dei Razzie Awards si \u00e8 svolta il 24 febbraio 2007, per premiare i peggiori film dell'anno 2006. Le candidature erano state annunciate alcuni mesi prima, il 22 gennaio 2007, il giorno prima delle candidature ai Premi Oscar 2007. \"Basic Instinct 2\" \u00e8 stato il maggiore vincitore del 2006, con quattro premi, incluso il peggior film.\nIl film pi\u00f9 premiato dell'anno \u00e8 stato \"Basic Instinct 2\", mentre i pi\u00f9 nominati sono stati \"Basic Instinct 2\" e \"Quel nano infame\", candidati a sette premi, seguito da \"BloodRayne\" con sei, e \"Il prescelto\" con cinque nomination.\nVincitori e candidati.\nVerranno di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "3635324", "revid": "2194416", "url": "https://it.wikipedia.org/wiki?curid=3635324", "title": "Circondario di Caserta", "text": "Il circondario di Caserta era uno dei circondari in cui era suddivisa la provincia di Terra di Lavoro, esistito dal 1861 al 1927.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Caserta fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Data la contemporanea soppressione della Terra di Lavoro, il territorio pass\u00f2 alla provincia di Napoli.\nSuddivisione.\nNel 1863, la composizione del circondario era la seguente:"}
{"id": "3635326", "revid": "305248", "url": "https://it.wikipedia.org/wiki?curid=3635326", "title": "Movimento sociale", "text": ""}
{"id": "3635327", "revid": "157573", "url": "https://it.wikipedia.org/wiki?curid=3635327", "title": "Canarino Comune Italico", "text": "Canarino Comune Italico \u00e8 la denominazione di un'antica razza, o sarebbe meglio dire razza-popolazione, di canarino domestico, appartenente alla specie \"Serinus canaria\". Una razza-popolazione \u00e8 una razza domestica che si forma per isolamento geografico, pi\u00f9 che per selezione operata dall'uomo di certi caratteri a scopo utilitaristico.\nOrigine.\nGli importatori originari del Canarino in Europa furono gli Spagnoli, conquistatori delle Isole Canarie, i quali li vendevano in tutta Europa, badando per\u00f2 di vendere se possibile solo maschi, in modo da poterne continuare a detenere il monopolio (in questa specie oltretutto solamente i maschi cantano). I Canarini erano gi\u00e0 allevati in cattivit\u00e0 nelle isole Canarie dalle popolazioni originarie (i Guanci), anche prima della conquista europea.\nAllevato nella Penisola Italiana fin dal XVI secolo, il canarino comune Italico spezz\u00f2 il monopolio nel commercio di questi uccelletti originari dell'Arcipelago Macaronesico (Isole Selvagge, Azzorre, Madera, Isole Canarie), detenuto originariamente dalla sola Spagna, che era solita venderne soggetti a caro prezzo in tutta Europa, soprattutto ai nobili. Carlo IV di Spagna acquis\u00ec nel 1797 sette canarini ottimi cantori, per la cifra di 1050 reales cadauno. I pi\u00f9 ambiti canarini provenivano dalle Isole di Tenerife e Gran Canaria, come riporta ad esempio l'Olina.\nLeggenda.\nUna leggenda, citata da vari autori Italiani, quali l'Olina e l'Aldrovandi, ma nota anche all'estero, riporta il fatto che un veliero abbia fatto naufragio presso l'Isola d'Elba, lungo la costa toscana, all'incirca nel 1550, e che i canarini, trasportati proprio su quel veliero in gran numero, siano approdati all'isola citata, adattandovisi. I locali, catturandoli e moltiplicandoli, diedero vita ad un florido commercio che mise fine al monopolio spagnolo. Infatti, oltre che nella Penisola Italiana, i discendenti di questi canarini furono venduti anche in Tirolo, in Svizzera ed in Germania. Per il fatto che nel citato libro dell'Olina si dice che il veliero fosse partito non da un porto Spagnolo noto, potrebbe significare che anche i Portoghesi tentarono, forse in scala minore, tale commercio, approvvigionandosi alle loro Isole, cio\u00e8 Madera e le Azzorre, ma, al di fuori di questa storia - leggenda, non pare vi siano altri documenti al riguardo.\nIl primo a citare estesamente il fatto fu Pietro Olina, nel volume \"Uccelliera della Natura\", datato 1622. Nel testo egli diede anche una minuziosa descrizione dei canarini, sottolineando le differenze tra i soggetti italici e quelli d'importazione (in realt\u00e0, a leggere con attenzione la descrizione, i canarini dell'Elba paiono ad un occhio esperto pi\u00f9 simili a soggetti delle Isole Azzorre o Madera, che non delle Canarie).\nIl grande naturalista bolognese Ulisse Aldrovandi ne raffigura un maschio intento a cibarsi di panico in spiga (1600 circa).\nLa razza italica \u00e8 da considerare con molte probabilit\u00e0 quella capostipite degli Harzer (Canarini da canto), potendo anche aver influenzato altre moderne razze. Ci\u00f2 si pu\u00f2 desumere da un disegno molto dettagliato del Canarino di St. Andreasberg, ritratto da un Autore britannico nel XIX secolo. Tale canarino, noto antenato degli Harzer, somiglia moltissimo al canarino Italico. Il canarino Harzer o Harz \u00e8 pure noto come \"Canarino Nobile dell'Harz\", \"Harzer Edelroller\", o anche \"Roller\".\nRischio di estinzione.\nNonostante numerosi studiosi italiani del passato (Vittorio Menass\u00e9, Odorico Mannelli, Livio Susmel) abbiano scritto molto a favore di questo canarino, il disinteresse nazionale fece s\u00ec che la razza si avviasse all'estinzione. Un tempo veniva esposto a mostre o fiere di paese, senza per\u00f2 che vi fosse nessuno Standard o scala dei punti per mezzo del quale giudicarlo, semplicemente venivano premiati i soggetti all'apparenza pi\u00f9 piacevoli o migliori cantori. Ancora 40 anni fa circa, molti appassionati di canarini non distinguevano soggetti da canto e soggetti di bellezza. Oggi \u00e8 pressoch\u00e9 impossibile trovarlo nelle uccellerie e nei mercatini, anche se vengono talvolta spacciati per canarini comuni semplici incroci di varie razze. Qualche raro soggetto potrebbe essere ancora presente, ancorch\u00e9 non di razza \"pura\", nelle campagne, data la sua non comune rusticit\u00e0 e capacit\u00e0 di allevare la prole, ed anche per il canto persistente, ricco, melodioso e variato.\nMorfologia.\nQuesti canarini erano caratterizzati da una taglia intorno ai 13 - 14,5\u00a0cm, da un portamento altero, con un tipico inchino del maschio, e dal petto carenato e non bombato. La testa era pi\u00f9 sottile e col collo in evidenza dei comuni canarini di colore (in precedenza denominati Sassoni), e vi era un leggero dimorfismo sessuale visibile ad occhio nudo (caratteristica condivisa anche dalle razze Inglesi Border e Fife, almeno in molti soggetti). La livrea variava dalle sfumature di verde a quelle di giallo, sia intera sia pezzata. Secondo alcuni poteva essere anche di altri colori, ma non \u00e8 un dato confermato n\u00e9 sicuro. Si ritiene addirittura che potesse esservi anche una variante che presentava il ciuffo, ma sono sempre notizie di cui non vi \u00e8 conferma documentale. I maschi erano ritenuti dei cantori non comuni, in grado di rivaleggiare anche con Fringillidi selvatici.\nCuriosit\u00e0.\nNonostante si sia pressoch\u00e9 estinto, questo canarino resisteva bene alle intemperie ed alle malattie, tanto da essere allevato nelle campagne anche all'aperto in voliere o gabbie. Alcuni appassionati stanno tentando di salvare gli ultimi soggetti rimasti. Tra questi, C. Balestrazzi di Parma da alcuni anni ottiene riproduzioni regolari dei pochissimi soggetti che \u00e8 riuscito a reperire, tentando via via di eliminare quelle caratteristiche indesiderate che potrebbero provenire da incroci con altre razze di Canarino Domestico (gli incroci pi\u00f9 comuni che hanno contribuito a disperdere in maniera quasi definitiva questa razza sono soprattutto con l'Inglese Gloster e con soggetti a fattore rosso (anche mosaico). Anche il sig. G. Giusini, di Gradara, riesce da anni a riprodurre canarini derivanti da ceppi antichi, con la maggior parte delle caratteristiche dell'antico canarino. Tra le caratteristiche indesiderate, fino a dimostrazione del contrario vi \u00e8 anche il ciuffo, oltre al colore di categoria mosaico, alla testa grossa, alla taglia piccola e al petto arrotondato, che non evidenzi cio\u00e8 bene la carena sternale. I colori fin qui considerati ammissibili da questi allevatori sono giallo, verde, bruno, bianco e tutte le possibili pezzature o variegature di tali tinte. In mancanza di standard, questi allevatori si attengono ad una collezione di fotografie e disegni risalenti al XIX ed al XX secolo, anche per tradizione familiare."}
{"id": "3635329", "revid": "119595873", "url": "https://it.wikipedia.org/wiki?curid=3635329", "title": "Aiguille des Arias", "text": "L'Aiguille des Arias (3.403\u00a0) \u00e8 una montagna del Massiccio degli \u00c9crins che si trova nel dipartimento francese dell'Is\u00e8re."}
{"id": "3635330", "revid": "599013", "url": "https://it.wikipedia.org/wiki?curid=3635330", "title": "Benson &amp; Hedges Centennial Open 1982 - Doppio", "text": "Il doppio del torneo di tennis Heineken Open 1982, facente parte della categoria Grand Prix, ha avuto come vincitori Andrew Jarrett e Jonathan Smith che hanno battuto in finale Larry Stefanki e Robert Van't Hof 7-5, 7-6."}
{"id": "3635331", "revid": "1855146", "url": "https://it.wikipedia.org/wiki?curid=3635331", "title": "Circondario di Piedimonte d'Alife", "text": "Il circondario di Piedimonte d'Alife era uno dei circondari in cui era suddivisa la provincia di Terra di Lavoro, esistito dal 1861 al 1926.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Piedimonte d'Alife venne soppresso nel 1926 e il territorio assegnato al circondario di Caserta.\nSuddivisione.\nNel 1863, la composizione del circondario era la seguente:"}
{"id": "3635335", "revid": "1573940", "url": "https://it.wikipedia.org/wiki?curid=3635335", "title": "Diocesi di Severiana", "text": "La diocesi di Severiana (in latino: \"Dioecesis Severianensis\") \u00e8 una sede soppressa e sede titolare della Chiesa cattolica.\nStoria.\nSeveriana, nell'odierna Tunisia, \u00e8 un'antica sede episcopale della provincia romana di Bizacena.\nUnico vescovo conosciuto di questa diocesi africana \u00e8 Vittorino, che prese parte al sinodo riunito a Cartagine dal re vandalo Unerico nel 484, in seguito al quale venne esiliato.\nOggi Severiana sopravvive come sede vescovile titolare; l'attuale vescovo titolare \u00e8 Carlos Alberto Correa Mart\u00ednez, vicario apostolico di Guapi."}
{"id": "3635337", "revid": "111691068", "url": "https://it.wikipedia.org/wiki?curid=3635337", "title": "Madonna della Scala (Andrea del Sarto)", "text": "La Madonna della Scala \u00e8 un dipinto a olio su tavola (177x135 cm) di Andrea del Sarto, databile al 1522-1523 circa e conservato nel Museo del Prado di Madrid.\nStoria.\nL'opera venne commissionata dal banchiere Lorenzo di Bernardo Jacopi, che spiega la presenza di san Matteo, patrono della sua professione in quanto fu, prima della chiamata tra gli apostoli, esattore delle tasse per l'impero romano (Mt 9, 9).\nL'opera entr\u00f2 nelle collezioni reali all'epoca di Filippo IV, nel XVII secolo. Nel 1819 entr\u00f2 al Prado, provenendo dal monastero dell'Escorial.\nDescrizione e stile.\nAlla sommita di alcuni gradini, da cui il nome tradizionale dell'opera, Maria sta in ginocchio e tiene il Bambino, mentre con una mano si regge il velo gonfiato dal vento. Ai suoi piedi stanno san Matteo e un angelo, mentre in lontananza, nello sfondo, si intravedono una donna di spalle che cammina con un bambino (Elisabetta e Giovannino in fuga dalla strage degli Innocenti) e una citt\u00e0 fortificata tra le colline.\nLa struttura del dipinto riprende la classica forma piramidale, con numerose citazioni da Raffaello e Michelangelo. La Vergine col velo ricorda ad esempio la \"Madonna di Foligno\" di Raffaello, mentre la monumentalit\u00e0 del san Matteo ricorda le figure di Michelangelo nelle lunette della Cappella Sistina; le citazioni per\u00f2 non sono mai pedisseque e appaiono amalgamate sapientemente nell'equilibrato stile dell'artista."}
{"id": "3635338", "revid": "205197", "url": "https://it.wikipedia.org/wiki?curid=3635338", "title": "Soimii IPA Sibiu", "text": ""}
{"id": "3635339", "revid": "1442080", "url": "https://it.wikipedia.org/wiki?curid=3635339", "title": "U.S. Pro Indoor 1982 - Doppio", "text": "Il doppio del torneo di tennis U.S. Pro Indoor 1982, facente parte della categoria Grand Prix, ha avuto come vincitori Peter Fleming e John McEnroe che hanno battuto in finale Sherwood Stewart e Ferdi Taygan 7\u20136, 6\u20134."}
{"id": "3635340", "revid": "205197", "url": "https://it.wikipedia.org/wiki?curid=3635340", "title": "Soimii Sibiu", "text": ""}
{"id": "3635341", "revid": "205197", "url": "https://it.wikipedia.org/wiki?curid=3635341", "title": "\u0218oimii Sibiu", "text": ""}
{"id": "3635342", "revid": "205197", "url": "https://it.wikipedia.org/wiki?curid=3635342", "title": "CFR Sibiu", "text": ""}
{"id": "3635343", "revid": "205197", "url": "https://it.wikipedia.org/wiki?curid=3635343", "title": "Locomotiva Sibiu", "text": ""}
{"id": "3635350", "revid": "1543377", "url": "https://it.wikipedia.org/wiki?curid=3635350", "title": "Circondario di Ferrara", "text": "Il circondario di Ferrara era uno dei circondari in cui era suddivisa l'omonima provincia.\nStoria.\nIl circondario di Ferrara, parte dell'omonima provincia, venne istituito nel 1859, in seguito ad un decreto dittatoriale di Carlo Farini che ridisegnava la suddivisione amministrativa dell'Emilia in previsione dell'annessione al Regno di Sardegna.\nIl circondario comprendeva i comuni di Argenta, Bondeno, Copparo (comprendeva Berra e Jolanda di Savoia), Ferrara (comprendeva Vigarano Mainarda), Formignana (comprendeva Tresigallo), Ostellato, Portomaggiore (comprendeva Masi Torello e Voghiera) e Ro.\nIl circondario fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Ferrara."}
{"id": "3635352", "revid": "1442080", "url": "https://it.wikipedia.org/wiki?curid=3635352", "title": "Vi\u00f1a del Mar Open 1982 - Doppio", "text": "Il doppio del torneo di tennis Vi\u00f1a del Mar Open 1982, facente parte della categoria Grand Prix, ha avuto come vincitori Manuel Orantes e Ra\u00fal Ram\u00edrez che hanno battuto in finale Guillermo Aubone e \u00c1ngel Gim\u00e9nez per walkover."}
{"id": "3635355", "revid": "92723", "url": "https://it.wikipedia.org/wiki?curid=3635355", "title": "Diocesi di Sufes", "text": "La diocesi di Sufes (in latino: \"Dioecesis Sufetana\") \u00e8 una sede soppressa e sede titolare della Chiesa cattolica.\nStoria.\nSufes, identificabile con \"Sbiba\" nell'odierna Tunisia, \u00e8 un'antica sede episcopale della provincia romana di Bizacena.\nSono quattro i vescovi documentati di Sufes. Privato prese parte al concilio indetto a Cartagine nel 256 da san Cipriano per discutere della questione relativa ai \"lapsi\". Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, presero parte il cattolico Massimino e il donatista Peregrino. Massimino partecip\u00f2 anche al concilio indetto a Cartagine nel 419 da sant'Aurelio. Eustrazio intervenne al sinodo riunito a Cartagine dal re vandalo Unerico nel 484, in seguito al quale venne esiliato; in precedenza, come ricorda Vittore di Vita nella sua storia delle persecuzioni vandale, Eustrazio era gi\u00e0 stato esiliato una prima volta dal re Genserico.\nEustrazio \u00e8 menzionato nel Martirologio romano alla data del 28 novembre assieme ad altri vescovi perseguitati dai vandali. Lo stesso martirologio ricorda, alla data del 30 agosto, il martirio di sessanta cristiani ad opera dei pagani; lo stesso episodio, databile al 399, \u00e8 commemorato anche da sant'Agostino.\nDal 1933 Sufes \u00e8 annoverata tra le sedi vescovili titolari della Chiesa cattolica; dal 31 maggio 2016 il vescovo titolare \u00e8 Edward Michael Deliman, vescovo ausiliare di Filadelfia."}
{"id": "3635359", "revid": "173868", "url": "https://it.wikipedia.org/wiki?curid=3635359", "title": "PTF 11kly", "text": ""}
{"id": "3635361", "revid": "1442080", "url": "https://it.wikipedia.org/wiki?curid=3635361", "title": "ATP Buenos Aires 1982 - Doppio", "text": "Il doppio del torneo di tennis ATP Buenos Aires 1982, facente parte della categoria Grand Prix, ha avuto come vincitori Hans Kary e Zolt\u00e1n Kuh\u00e1rszky che hanno battuto in finale \u00c1ngel Gim\u00e9nez e Manuel Orantes 7-5, 6-2"}
{"id": "3635362", "revid": "287204", "url": "https://it.wikipedia.org/wiki?curid=3635362", "title": "Campionato brasiliano di rugby a 15 2003", "text": "Il Campionato brasiliano di rugby a 15 del 2003 (in portoghese \"Campeonato brasileiro de rugby de 2003\" o \"Brasileir\u00e3o de rugby 2003\" ) \u00e8 stata una competizione promossa dalla ABR (\"Associa\u00e7\u00e3o Brasileira de Rugby\") con otto squadre partecipanti.\nLa squadra vincitrice \u00e8 stata il S\u00e3o Jos\u00e9 Rugby Clube di S\u00e3o Jos\u00e9 dos Campos, che ha conquistato il suo secondo titolo.\nFormula.\nLe otto squadre si incontrarono in un girone di sola andata."}
{"id": "3635365", "revid": "767487", "url": "https://it.wikipedia.org/wiki?curid=3635365", "title": "Circondario di Cento", "text": "Il circondario di Cento era uno dei circondari in cui era suddivisa la provincia di Ferrara.\nStoria.\nIl circondario di Cento, parte della provincia di Ferrara, venne istituito nel 1859, in seguito ad un decreto dittatoriale di Carlo Farini che ridisegnava la suddivisione amministrativa dell'Emilia in previsione dell'annessione al Regno di Sardegna.\nIl circondario venne soppresso nel 1926 e il territorio assegnato al circondario di Ferrara.\nSuddivisione.\nNel 1863, la composizione del circondario era la seguente:"}
{"id": "3635367", "revid": "1442080", "url": "https://it.wikipedia.org/wiki?curid=3635367", "title": "Denver Open 1982 - Doppio", "text": "Il doppio del torneo di tennis Denver Open 1982, facente parte della categoria Grand Prix, ha avuto come vincitori Kevin Curren e Steve Denton che hanno battuto in finale Phil Dent e Kim Warwick 6\u20134, 6\u20134."}
{"id": "3635368", "revid": "767487", "url": "https://it.wikipedia.org/wiki?curid=3635368", "title": "Circondario di Comacchio", "text": "Il circondario di Comacchio era uno dei circondari in cui era suddivisa la provincia di Ferrara.\nStoria.\nIl circondario di Comacchio, parte della provincia di Ferrara, venne istituito nel 1859, in seguito ad un decreto dittatoriale di Carlo Farini che ridisegnava la suddivisione amministrativa dell'Emilia in previsione dell'annessione al Regno di Sardegna.\nIl circondario di Comacchio venne soppresso nel 1926 e il territorio assegnato al circondario di Ferrara.\nSuddivisione.\nNel 1863, la composizione del circondario era la seguente:"}
{"id": "3635369", "revid": "16758", "url": "https://it.wikipedia.org/wiki?curid=3635369", "title": "Deutsche Eishockey Liga 1998-1999", "text": "La Deutsche Eishockey Liga 1998-1999 fu la quinta stagione della Deutsche Eishockey Liga. Al termine dei playoff gli Adler Mannheim si aggiudicarono il loro terzo titolo consecutivo della DEL, diventando campioni di Germania per la quarta volta della loro storia.\nIl numero delle squadre al via scese a 14, dati i ritiri per motivi finanziari l termine della scorsa stagione del Kaufbeurer Adler e del D\u00fcsseldorfer EG.\nStagione regolare.\nA differenza della stagione precedente si disput\u00f2 un girone unico per tutte e 14 le formazioni, con un doppio turno di andata e ritorno. Le prime otto squadre si qualificarono ai playoff, mentre le altre conclusero la propria stagione.\nClassifica.\nLegenda:\nNote:"}
{"id": "3635372", "revid": "36426", "url": "https://it.wikipedia.org/wiki?curid=3635372", "title": "Battaglia dei Centauri", "text": ""}
{"id": "3635373", "revid": "92723", "url": "https://it.wikipedia.org/wiki?curid=3635373", "title": "Diocesi di Sufetula", "text": "La diocesi di Sufetula (in latino: \"Dioecesis Sufetulensis\") \u00e8 una sede soppressa e sede titolare della Chiesa cattolica.\nStoria.\nSufetula, corrispondente alla citt\u00e0 di Sbeitla nell'odierna Tunisia, \u00e8 un'antica sede episcopale della provincia romana di Bizacena.\n\u00c8 una delle antiche citt\u00e0 romane e bizantine con il pi\u00f9 alto numero di edifici cristiani. Vi si riconoscono almeno quattro chiese: quella dedicata ai martiri Silvano e Fortunato; la chiesa di Servo, dedicata ai santi Gervasio, Protasio e Trifone; la chiesa di Vitale e la chiesa di Bellatore. A circa 2\u00a0km dal centro \u00e8 stata individuata la cosiddetta cappella del vescovo Onorio.\nLe fonti documentarie hanno trasmesso i nomi di quattro vescovi di Sufetula. Privaziano prese parte al concilio indetto a Cartagine nel 256 da san Cipriano per discutere della questione relativa ai \"lapsi\". Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, presero parte il cattolico Giocondo e il donatista Tiziano. Giocondo partecip\u00f2 anche al concilio indetto a Cartagine nel 419 da sant'Aurelio. Presidio intervenne al sinodo riunito a Cartagine dal re vandalo Unerico nel 484, in seguito al quale venne esiliato.\nGli scavi archeologici hanno restituito i nomi di altri tre vescovi. Il coperchio di un sarcofago riporta l'iscrizione del vescovo Amanzio, che fece fare delle ricerche per ritrovare la tomba del suo predecessore Giocondo; Amanzio visse perci\u00f2 dopo Giocondo e in un'epoca abbastanza tarda, sufficiente per dimenticare il luogo di sepoltura di Giocondo. Altre iscrizioni riportano i nomi di Bellatore e di Onorio, vissuti probabilmente in epoca Bizantina.\nDal XX secolo Sufetula \u00e8 annoverata tra le sedi vescovili titolari della Chiesa cattolica; dal 7 febbraio 1995 il vescovo titolare \u00e8 John Martin Dougherty, gi\u00e0 vescovo ausiliare di Scranton."}
{"id": "3635376", "revid": "282094", "url": "https://it.wikipedia.org/wiki?curid=3635376", "title": "Claude Dominique Napias", "text": "Socialista ed elemento di rilievo della Comune di Parigi, fu fucilato dalle truppe di Versailles.\nBiografia.\nClaude Dominique Napias era un notaio socialista che nel 1849 convert\u00ec, con il fratello Louis-Marie, il castello e i terreni di Saint-Just, nell'Aube, ereditati dai genitori, in una colonia agricola e industriale. Le autorit\u00e0 locali, considerando quell'iniziativa una pericolosa fonte di propaganda politica, riuscirono a espropriare i due fratelli dei loro beni.\nStabilitosi a Parigi, impiant\u00f2 una fabbrica di telai di propria invenzione. Anti-bonapartista, fu condannato dopo il colpo di Stato di Luigi Bonaparte e graziato nel 1853. Iscritto alla Prima Internazionale, durante l'assedio di Parigi del 1870 fond\u00f2 la \"Ligue de d\u00e9fense \u00e8 outrance\", firm\u00f2 l\"Affiche rouge\" con la richiesta di dimissioni del governo e l'instaurazione della Comune, e fu eletto al Comitato centrale dei venti \"arrondissement\" municipali. Candidato nel I \"arrondissement\" al Consiglio della Comune nelle elezioni del 26 marzo, non fu eletto.\nDurante la \"Settimana di sangue\" fu riconosciuto e catturato dalle truppe di Thiers che lo fucilarono in rue de Rivoli, all'angolo con rue du Louvre: \u00abil suo cadavere rimase l\u00ec abbandonato tutto il giorno, non senza che i soldati l'avessero liberato dalle scarpe\u00bb."}
{"id": "3635377", "revid": "1442080", "url": "https://it.wikipedia.org/wiki?curid=3635377", "title": "Caracas Open 1982 - Doppio", "text": "Il doppio del torneo di tennis Caracas Open 1982, facente parte della categoria Grand Prix, ha avuto come vincitori Steve Meister e Craig Wittus che hanno battuto in finale Eric Fromm e Cary Leeds 6\u20137, 7\u20136, 6\u20134."}
{"id": "3635380", "revid": "446353", "url": "https://it.wikipedia.org/wiki?curid=3635380", "title": "Sine captivis", "text": "La frase latina sine captivis significa letteralmente: \"senza prigionieri\". Veniva utilizzata dai comandanti romani per indicare che la battaglia sarebbe stata senza piet\u00e0. Non era prevista la cattura di prigionieri e di conseguenza non vi era possibilit\u00e0 per il nemico di arrendersi o di sfuggire allo scontro per vie diplomatiche.\nSappiamo che i Romani utilizzarono (parzialmente) tale scelta nella battaglia di Pidna. \nAnche durante le ultime fasi della rivolta spartachista si accenna a tale ordinanza militare: si narra che oltre 6000 prigionieri di Crasso furono crocifissi sulla via e lasciati morire al sole."}
{"id": "3635383", "revid": "1439131", "url": "https://it.wikipedia.org/wiki?curid=3635383", "title": "Maybach DSH", "text": "La Maybach DSH era un'autovettura di lusso prodotta dal 1934 al 1937 dalla casa automobilistica tedesca Maybach-Motorenbau.\nStoria e profilo.\nLa DSH non fu altro che un'evoluzione della W6 che and\u00f2 a sostituire: di quest'ultima vennero mantenuti il telaio e la meccanica telaistica. Su una base in acciaio stampato con profilo a U, che conserva tra l'altro la stessa misura di passo, ritroviamo quindi le classiche sospensioni ad assale rigido con molle a balestra semiellittica e l'impianto frenante a quattro tamburi con comando a cavo e con servofreno a depressione Bosch-Dewandre. Gi\u00e0 collaudato era anche il cambio semiautomatico a 3 rapporti pi\u00f9 due marce di riposo.&lt;br&gt;\nLa vera novit\u00e0 era rappresentata dal nuovo motore a 6 cilindri in linea da 5184 cm\u00b3 alimentato mediante due carburatori doppio corpo Solex e con distribuzione a un asse a camme laterale con valvole in testa. Tale motore, che aveva la caratteristica di possedere le canne amovibili, arrivava a erogare una potenza massima di 130 CV a 3200 giri/min, consentendo cos\u00ec alla vettura di raggiungere una velocit\u00e0 massima compresa tra i 135 e i 140\u00a0km/h a seconda delle carrozzerie con cui il telaio veniva \"vestito\".&lt;br&gt;\nAnche la \"DSH\", come la \"W6\", non ottenne un grande successo di vendite, neppure considerando l'elevato lignaggio della vettura. Per quanto riguarda le cifre di produzione, le fonti sono contrastanti, poich\u00e9 alcune dichiarano una produzione di non pi\u00f9 di 50 esemplari, mentre arrivano a dichiararne circa 140.&lt;br&gt;\nIn ogni caso, la \"DSH\" verr\u00e0 sostituita nel 1937 dalla Maybach SW38, evoluzione di una gamma introdotta due anni prima con la nascita della \"SW35\"."}
{"id": "3635384", "revid": "1305772", "url": "https://it.wikipedia.org/wiki?curid=3635384", "title": "Castelfidardo (pirofregata corazzata)", "text": "La Castelfidardo \u00e8 stata una pirofregata corazzata della Regia Marina.\nCaratteristiche e costruzione.\nProgettata e costruita nei cantieri francesi di Saint Nazaire dietro ordinazione della Regia Marina, la nave, impostata nel 1862, venne varata nel 1863 e completata un anno dopo. Appartenente ad una classe di quattro unit\u00e0, la \"Castelfidardo\" era una pirofregata a corazza completa (che si estendeva due metri al disopra della linea di galleggiamento, sino al ponte di coperta, ed un metro e mezzo al disotto di essa) e ridotta centrale, munita, oltre che di un poderoso armamento di 26 cannoni da 164 e 200\u00a0mm, di un massiccio sperone di tre metri di lunghezza. Alla prova dei fatti le navi della classe Regina Maria Pia si rivelarono delle buone unit\u00e0, le uniche, nella Regia Marina, in grado di misurarsi con le corazzate austroungariche.\nStoria operativa.\nI primi anni e la terza guerra d'indipendenza.\nNel 1865 la nave, al comando del capitano di vascello Emilio Fa\u00e0 di Bruno, venne assegnata alla Squadra d'Evoluzione di stanza nel Tirreno meridionale. Tra i suoi primi compiti figur\u00f2 una missione diplomatica a Biserta, durante la quale Fa\u00e0 di Bruno risolse una controversia tra i pescatori di corallo italiani ed i tunisini, venendo per questo premiato dal Bey di Tripoli con la Gran Croce dell'Ordine di Nahan Iftihar. Nel maggio 1865 la fregata, insieme al resto della squadra, venne inviata ad Algeri a rendere omaggio a Napoleone III.\nNel 1866, con lo scoppio della terza guerra d'indipendenza, la \"Castelfidardo\", con un nuovo comandante, venne assegnata alla III Squadra Navale dell'Armata d'Operazioni, destinata all'Adriatico. Essendo stata consegnata da poco, tuttavia, la nave non aveva ancora un equipaggio completo: come rifer\u00ec il comandante dell'armata, ammiraglio Persano, il 30 maggio, alla \"Castelfidardo\", cos\u00ec come alla gemella \"Ancona\", mancavano i due terzi dei sottufficiali e 159 dei 160 cannonieri previsti. Nel mattino del 21 giugno 1866 la corazzata, insieme al resto della squadra, salp\u00f2 da Taranto alla volta di Ancona, dove giunse quattro giorni pi\u00f9 tardi, nel pomeriggio del 25 giugno. Nel porto marchigiano le navi fecero rifornimento di carbone, poi, all'alba del 26 giugno, l'avviso a ruote \"Esploratore\" avvist\u00f2 una formazione navale austro-ungarica (6 navi corazzate, 4 cannoniere ad elica e due avvisi a ruote) e l'ammiraglio Carlo Pellion di Persano, comandante dell'armata navale, decise di uscire con tutte le navi in grado di partire: le uniche a poter immediatamente salpare furono la \"Castelfidardo\" e le gemelle \"Regina Maria Pia\" e \"San Martino\", che presero il mare insieme all\u2019\"Esploratore\", su cui si era imbarcato lo stesso Persano. A questa formazione si aggiunsero poi alla spicciolata anche le pirocannoniere corazzate \"Palestro\" e \"Varese\", le pirofregate corazzate \"Principe di Carignano\" ed \"Ancona\", quest'ultima gemella della \"Castelfidardo\", e le pirocorvette corazzate \"Formidabile\" e \"Terribile\". Verso le 6.30 le due formazioni giunsero in vista, e la \"Regina Maria Pia\", giunse ad avere a tiro l'avviso a ruote austroungarico \"Kaiserin Elizabeth\" (inviato dal comandante austroungarico, il viceammiraglio Wilhelm von Tegetthoff, in avanscoperta), anche se non apr\u00ec il fuoco dietro ordine di Persano, che riteneva che la nave potesse ritrovarsi a doversi scontrare da sola con l'intera flotta austroungarica. A quel punto, comunque, l'ammiraglio Tegetthoff decise di non dare battaglia e si ritir\u00f2, e Persano, viste le precarie condizioni delle nove corazzate che aveva potuto far salpare, non lo insegu\u00ec. Durante la permanenza ad Ancona la \"Castelfidardo\" complet\u00f2 il proprio armamento imbarcando venti cannoni da 160 mm, un paio dei quali provenienti dal deposito di artiglieria di Napoli ed i rimanenti prelevati dalle navi in legno della II Squadra.\nDall'8 al 12 luglio la flotta italiana fu in crociera di guerra nell'Adriatico, senza tuttavia incontrare forze navali nemiche.\nNel primo pomeriggio del 16 luglio l'armata salp\u00f2 da Ancona diretta a Lissa, dove di progettava di sbarcare. La \"Castelfidardo\" prese il mare in formazione con le pirofregate corazzate \"Ancona\", sua nave gemella, e \"Principe di Carignano\" (ammiraglia del contrammiraglio Giovanni Vacca, comandante la III Squadra): questo gruppo aveva il compito di bombardare le fortificazioni di Porto Comisa sull'isola di Lissa, ove si progettava di sbarcare. Nella fattispecie, la \"Castelfidardo\" e la \"Principe di Carignano\" bombardarono la batteria Magnaremi, mentre l\u2019\"Ancona\" prese sotto il suo tiro la batteria Perlic. Il bombardamento, iniziato tra le 11 e le 11.30 del 18 luglio, continu\u00f2 per circa due ore con risultati molto modesti, giustificati da Vacca con la presenza di una batteria precedentemente non rilevata, che avrebbe potuto sbarrare l'ingresso della rada, vanificando ogni tentativo di sbarco (giustificazione poco plausibile, in quanto come luogo principale dello sbarco non era stato scelto Porto Comisa, ma Porto Manego, mentre avrebbe avuto la sua utilit\u00e0, come azione diversiva, continuare a tenere impegnate le truppe stanziate a Porto Comisa), e con l'eccessiva altezza (di molto sopravvalutata: Vacca parl\u00f2 di una batteria sita a 700 metri, mentre la cima pi\u00f9 elevata dell'isola non raggiungeva i 600) delle batterie. Dopo aver cessato il fuoco, le tre navi di Vacca raggiunsero dapprima la II Squadra a Porto Manego, poi, verso le cinque del pomeriggio, si unirono alla divisione Riboty (pirofregate corazzate \"Re di Portogallo\" e \"Regina Maria Pia\", pirocorvetta corazzata \"Terribile\", cannoniera corazzata \"Varese\") e le supportarono nelle operazioni di bombardamento contro le fortificazioni ad ovest di Porto San Giorgio, operazioni che terminarono al tramonto. Nella serata del 18 luglio l'ammiraglio Persano dispose che la \"Castelfidardo\", unitamente alla \"San Martino\", penetrasse nel porto, ma essendo ormai le sei di sera ed i cannonieri sfiniti, Persano decise di rimandare l'attacco all'indomani. \nIl 19 luglio \"Castelfidardo\", \"Ancona\" e \"Principe di Carignano\" bombardarono, insieme alle fregate in legno della II Squadra, i forti esterni di Porto San Giorgio, poi Vacca ricevette l'ordine di portarsi con le sue navi, rinforzate dalla pirocorvetta corazzata \"Formidabile\", all'interno dell'insenatura di Porto San Giorgio, in modo da poter definitivamente annientare le batterie della Madonna e della torre Wellington, uniche rimase intatte. Vacca esegu\u00ec l'ordine e le quattro corazzate smantellarono con il loro tiro una delle batterie, poi l'ammiraglio, ritenendo che lo spazio fosse troppo ristretto per poter manovrare (valutazione errata: in quello stesso spazio, dopo la battaglia di Lissa, si sarebbero infatti radunate senza problemi le 26 unit\u00e0 della flotta austroungarica) decise di ritirarsi e port\u00f2 le tre navi della III Squadra fuori dal porto, abbandonandovi la sola \"Formidabile\", che, pur battendosi con valore, non riusc\u00ec, da sola, ad annientare completamente le batterie rimanenti, subendo invece pesanti danni. Nel corso dei bombardamenti del 18 e 19 luglio la \"Castelfidardo\" spar\u00f2 complessivamente circa 1.000 colpi.\nAlle 7.50 del mattino del 20 luglio, mentre si facevano i preparativi per lo sbarco sull'isola (in quel momento la \"Castelfidardo\", afflitta da avarie alle macchine e presa a rimorchio mentre veniva riparata, si trovava insieme la III Squadra davanti a Porto San Giorgio, in preparazione delle operazioni finali di bombardamento), sopraggiunse la squadra navale austroungarica agli ordini del viceammiraglio Wilhelm von Tegetthoff: ebbe cos\u00ec inizio la battaglia di Lissa, conclusasi con una drammatica sconfitta della flotta italiana. Riparate le avarie, la \"Castelfidardo\" si posizion\u00f2 tra la \"Principe di Carignano\" (in testa) e l\u2019\"Ancona\" (in coda), mentre questa formazione, la prima delle tre formate (le altre due erano la II e la III Divisione della I Squadra, in seconda e terza posizione) dalla flotta delle corazzate italiane, che si era disposta in linea di fila, dirigeva verso nord/nordest, contro la flotta austro-ungarica. La velocit\u00e0 assunta dalla III Squadra era di 11 nodi, eccessiva rispetto a quella assunta dai gruppi che seguivano (rispettivamente 9 ed 8 nodi per la II e III Divisione), con unit\u00e0 lente od in avaria, e favor\u00ec, unitamente alla perdita di tempo causata dal trasbordo dell'ammiraglio Persano dalla pirofregata corazzata \"Re d\u2019Italia\" all'ariete \"Affondatore\", l'aprirsi di un varco di 1500 metri tra l\u2019\"Ancona\" e la \"Re d'Italia\". Tra le 10.43 e le undici le tre navi di Vacca doppiarono la direttrice di marcia ed iniziarono a sparare contro la prima formazione di Tegetthoff (sette unit\u00e0 corazzate), cessando per\u00f2 quasi subito perch\u00e9 troppo lontane: mentre le pirofregate corazzate austroungariche \"Kaiser Max\", \"Salamander\" ed \"Habsburg\" aprivano a loro volta il fuoco come reazione, la III Squadra inizi\u00f2 un'ampia virata verso sinistra. Questa manovra port\u00f2 in sostanza le navi della III Squadra ad essere tagliate fuori dal combattimento, mentre le sette corazzate austroungariche si scontrarono con le quattro italiane della II Divisione, che si vennero cos\u00ec a trovare in inferiorit\u00e0 numerica. Il gruppo Vacca, ridotto a due unit\u00e0 dall'iniziativa del comandante dell\u2019\"Ancona\", che si era separato dalle altre due unit\u00e0 per portare la propria nave al combattimento, ultim\u00f2 la virata solo verso mezzogiorno, quando ormai era passata la fase cruciale della battaglia. Alla III Squadra, che si era venuta a trovare alle spalle delle corazzate italiane che avevano spezzato l'accerchiamento, si erano unite tutte queste unit\u00e0 (ad eccezione dell\u2019\"Affondatore\"), portando cos\u00ec la sua consistenza ad otto navi. L'ammiraglio Vacca, assunto temporaneamente il comando, fece disporre le navi in linea di fila e diresse a bassa velocit\u00e0 verso la flotta nemica. Ad un certo punto, tuttavia, la \"Principe di Carignano\", nave ammiraglia di Vacca, invert\u00ec la rotta ed inizi\u00f2 ad allontanarsi dal campo di battaglia, imitata da tutte le altre. Sopraggiunse quindi l\u2019\"Affondatore\", con a bordo l'ammiraglio Persano, che diresse verso la flotta austroungarica ed ordin\u00f2 di attaccare, sottolineando che \u00ab\"ogni bastimento che non combatte non \u00e8 al suo posto\"\u00bb: tuttavia solo la \"Re di Portogallo\" esegu\u00ec tale ordine, rientrando per\u00f2 nei ranghi quando il comandante Riboty, vedendo che era l'unico ad eseguire tale manovra, ritenne di essere in errore. La flotta italiana rimase ad incrociare sul posto sino a sera, quando Persano ordin\u00f2 infine di rientrare ad Ancona: la battaglia era finita.\nL'attivit\u00e0 in Mediterraneo e Mar Rosso e gli ultimi anni.\nSuccessivamente a Lissa la \"Castelfidardo\" non partecip\u00f2 pi\u00f9 ad operazioni di rilievo. Oper\u00f2 sia lungo le coste italiane che nelle colonie.\nAd inizio novembre del 1869 la \"Castelfidardo\", che stava riportando dal Cairo a Taranto l'ammiraglio Amedeo di Savoia, duca d\u2019Aosta, insieme alla moglie Maria Vittoria dal Pozzo della Cisterna ed al figlio Emanuele Filiberto di Savoia-Aosta, venne colta, mentre era in navigazione al largo di Zacinto con mare mosso, dallo scoppio di una caldaia, che provoc\u00f2 un violento incendio: perirono nella sciagura tredici membri dell'equipaggio, mentre 35 rimasero feriti. L'equipaggio, diretto da Amedeo d'Aosta (anche Maria Vittoria partecip\u00f2 alle operazioni di soccorso dei feriti), riusc\u00ec ad estinguere le fiamme ed a condurre in salvo la nave, giungendo in Puglia l'indomani.\nI lavori di riparazione, che comportarono anche la sostituzione delle caldaie, si svolsero a Napoli tra il 10 novembre 1869 e l'8 settembre 1870. Successivamente la nave sub\u00ec altri periodi di lavori per manutenzione o radicale rimodernamento, tutti a La Spezia: tra il 1872 ed il 1874, dal 26 ottobre 1882 al 21 febbraio 1884 e dal 1\u00ba gennaio 1889 all'agosto 1890. Nei lavori del 1872-1874 venne eliminata l'alberatura velica, sostituita da due alberi di tipo militare, provvisti di coffe da combattimento (gi\u00e0 in precedenza l'alberatura, da nave goletta, era stata modificata divenendo da brigantino a palo). Nel corso delle varie fasi di lavori sub\u00ec inoltre diverse e radicali modifiche anche l'armamento.\nNegli ultimi mesi del 1881 la \"Castelfidardo\" venne inviata, insieme all'ariete \"Affondatore\" ed all'avviso \"Marcantonio Colonna\", al Cairo, in Egitto, dov'erano in corso disordini nazionalistici. La situazione degener\u00f2 poi in moti xenofobi che, l'11 giugno 1882, condussero all'uccisione di diversi occidentali, tra cui anche alcuni italiani, ad Alessandria d'Egitto, cosa che provoc\u00f2 la fuga dei cittadini stranieri a bordo delle navi da guerra occidentali ormeggiate in porto. La \"Castelfidardo\", che si trovava a Porto Said al comando del capitano di vascello Giovanni Uberti, torn\u00f2 ad Alessandria e prese a bordo i cittadini italiani fuggiti sulle unit\u00e0 da guerra presenti. Dato che questa cifra era salita rapidamente a 2.000, il comandante Uberti decise di mantenere sulla fregata solo il personale del consolato con le relative famiglie, mentre gli altri vennero sistemati su cinque mercantili italiani (il piroscafo \"Drepano\" e quattro velieri) appositamente noleggiati.\nIl 19 gennaio 1885 la \"Castelfidardo\" salp\u00f2 da Napoli insieme alla pirofregata corazzata \"Principe Amedeo\" (nave ammiraglia), all'incrociatore \"Amerigo Vespucci\", alla pirofregata \"Garibaldi\" ed agli avvisi \"Messaggiere\" e \"Vedetta\", per trasportare e sbarcare a Massaua un reparto di 800 uomini (quattro compagnie di bersaglieri ed una di artiglieria, oltre a reparti del Genio zappatori e della sussistenza) al comando del colonnello Tancredi Saletta: dopo un viaggio travagliato (durante il quale la \"Principe Amedeo\" s'incagli\u00f2 al largo di Porto Said), le navi giunsero nel porto eritreo il 4 febbraio 1885 e lo occuparono immediatamente, senza incontrare resistenza da parte dei 400 militari egiziani del presidio. \nUnit\u00e0 pi\u00f9 longeva della sua classe, la \"Castelfidardo\" negli ultimi anni venne usata come nave scuola torpedinieri. Radiata il 4 dicembre 1910, dopo oltre 46 anni e mezzo di servizio, venne avviata alla demolizione."}
{"id": "3635387", "revid": "1649409", "url": "https://it.wikipedia.org/wiki?curid=3635387", "title": "Diocesi di Suliana", "text": "La diocesi di Suliana (in latino: \"Dioecesis Sulianitana\") \u00e8 una sede soppressa e sede titolare della Chiesa cattolica.\nStoria.\nSuliana, nell'odierna Tunisia, \u00e8 un'antica sede episcopale della provincia romana di Bizacena.\nUnico vescovo conosciuto di questa diocesi africana \u00e8 il donatista Ilaro, che partecip\u00f2 alla conferenza di Cartagine del 411, che vide riuniti assieme i vescovi cattolici e donatisti dell'Africa romana; la sede non aveva vescovi cattolici. In occasione del sinodo del 484 la diocesi era vacante.\nDal 1933 Suliana \u00e8 annoverata tra le sedi vescovili titolari della Chiesa cattolica; dal 6 febbraio 2021 il vescovo titolare \u00e8 Luis Mar\u00edn de San Mart\u00edn, O.S.A., sottosegretario del Sinodo dei vescovi."}
{"id": "3635388", "revid": "359348", "url": "https://it.wikipedia.org/wiki?curid=3635388", "title": "Arturo Bonfanti", "text": "Biografia.\nDal 1924 studia alla Scuola d'Arte \"Andrea Fantoni\" di Bergamo; nel 1926 si trasferisce a Milano e si dedica all'attivit\u00e0 grafica e alla decorazioni d'interni. Negli anni Trenta si avvicina al gruppo degli artisti astrattisti che gravitano intorno alla Galleria del Milione di Milano; la sua arte \u00e8 anche influenzata dalla metafisica di Carlo Carr\u00e0 e da \"L'Esprit nouveau\" di Am\u00e9d\u00e9e Ozenfant e Le Corbusier. Durante la Seconda guerra mondiale fa ritorno a Bergamo. Nel dopoguerra compie diversi viaggi a Parigi, Zurigo e Monaco. Nel 1947 la sua pittura diventa astratta, tesa alla semplificazione delle forme in senso geometrico. A differenza di molti artisti di quel periodo, non partecipa a nessun movimento. Nel 1968 ottiene il riconoscimento internazionale grazie alla sala personale che la XXXIV Esposizione Internazionale d'Arte di Venezia gli dedica. Partecipa inoltre alla IX e X quadriennale di Roma ."}
{"id": "3635392", "revid": "110157", "url": "https://it.wikipedia.org/wiki?curid=3635392", "title": "Kobylnice (Slovacchia)", "text": "Kobylnice (in ungherese \"Kabal\u00e1s\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3635393", "revid": "767487", "url": "https://it.wikipedia.org/wiki?curid=3635393", "title": "Agiasos", "text": "Agiasos (/a'\u029d\u02b2asos/; () \u00e8 un ex comune della Grecia nella periferia dell'Egeo Settentrionale (unit\u00e0 periferica di Lesbo) con 2.498 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Lesbo."}
{"id": "3635398", "revid": "599013", "url": "https://it.wikipedia.org/wiki?curid=3635398", "title": "David Hubert", "text": "Carriera.\nMilita nel Genk da quando aveva 11 anni, debuttando in massima serie a 19 anni.\nCon il Genk ha vinto la Coppa del Belgio nel 2009 e poi due anni pi\u00f9 tardi ha centrato l'accoppiata Campionato -Supercoppa nazionale.\nNazionale.\nHa giocato per 4 volte con la maglia della Nazionale belga Under-23. Nel maggio 2011 \u00e8 stato convoncato per la prima volta con la Nazionale belga, senza scendere in campo."}
{"id": "3635399", "revid": "110157", "url": "https://it.wikipedia.org/wiki?curid=3635399", "title": "Korejovce", "text": "Korejovce (in ungherese \"Kor\u00f3c\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3635405", "revid": "287204", "url": "https://it.wikipedia.org/wiki?curid=3635405", "title": "Martin Posse", "text": ""}
{"id": "3635407", "revid": "110157", "url": "https://it.wikipedia.org/wiki?curid=3635407", "title": "Coppa del Mondo di scacchi 2011", "text": "La Coppa del Mondo di scacchi 2011 \u00e8 stato un torneo scacchistico organizzato dalla FIDE, parte delle qualificazioni al campionato del mondo 2013. Si \u00e8 svolto a Chanty-Mansijsk, in Russia, dal 28 agosto al 21 settembre, nella formula del torneo ad eliminazione diretta tra 128 giocatori. \u00c8 stata la sesta edizione della Coppa del Mondo.\nIl vincitore \u00e8 stato P\u00ebtr Svidler, che ha sconfitto in finale Aleksandr Gri\u0161\u010duk per 2,5 a 1,5; il terzo posto (e ultimo per la qualificazione al mondiale) \u00e8 stato ottenuto da Vasyl' Ivan\u010duk, che ha battuto 2,5-1,5 Ruslan Ponomar\u00ebv.\nFormula.\nCome nelle precedenti Coppe del Mondo a partire dal 2005, il torneo si \u00e8 svolto ad eliminazione diretta tra 128 giocatori, ogni turno composto da due partite a tempo lungo seguite eventualmente da spareggi a tempo di riflessione minore. Ad eccezione della finale, si sono svolte:\nNella finale si sono svolte invece quattro partite a tempo lungo, mentre gli eventuali spareggi sarebbero stati effettuati con le stesse modalit\u00e0 degli altri turni.\nLe partite a tempo lungo di ogni turno sono state disputate in due giorni successivi, mentre gli spareggi il giorno seguente.\nGiocatori partecipanti.\nI 128 giocatori qualificati sono stati:\nLista.\nI giocatori sono elencati in ordine di punteggio Elo a luglio 2011; sono tutti Grandi Maestri, eccetto dove espressamente indicato. Accanto a loro \u00e8 indicato il punteggio Elo e la modalit\u00e0 di qualificazione."}
{"id": "3635409", "revid": "729019", "url": "https://it.wikipedia.org/wiki?curid=3635409", "title": "Segunda Divisi\u00f3n 1984-1985 (Spagna)", "text": "L'edizione 1984-85 della Segunda Divisi\u00f3n fu il cinquantaquattresimo campionato di calcio spagnolo di seconda divisione. Il campionato vide la partecipazione di 20 squadre raggruppate in un unico gruppo. Le prime tre della classifica furono promosse in Primera Divisi\u00f3n mentre le ultime quattro furono retrocesse in Segunda Divisi\u00f3n B."}
{"id": "3635410", "revid": "95954017", "url": "https://it.wikipedia.org/wiki?curid=3635410", "title": "Ritratto di gentiluomo con lettera", "text": "Ritratto di gentiluomo con lettera \u00e8 un dipinto a olio su tela (115x101 cm) del Moretto, databile al 1535-1540 e conservato nella Pinacoteca Tosio Martinengo di Brescia.\nIl dipinto, noto alla letteratura artistica solamente dopo la donazione alla pinacoteca avvenuta nel 1854, si inserisce in un gruppo di ritratti, complessivamente coevi, che dimostrano le affinit\u00e0 con i dipinti di pari soggetto di Lorenzo Lotto. Alcuni critici hanno proposto di identificare in questo dipinto il perduto \"Ritratto di Pietro Aretino\" di cui si conosce l'esistenza grazie a corrispondenza, ma non sono noti documenti in grado di confermare l'ipotesi.\nStoria.\nIl dipinto perviene alla Pinacoteca Tosio Martinengo nel 1854 come legato al pittore e storico Alessandro Sala. Non sono per\u00f2 noti documenti d'archivio in grado di confermare se la tela apparteneva alla famiglia del Sala dalle origini, oppure se costui, o un suo antenato, l'avesse acquisito come pezzo da collezione.\nGaetano Panazza, nel 1968, in base ai resti di un sigillo in ceralacca presenti sul retro vede nel ritratto un membro della famiglia Gambara, mentre gi\u00e0 Ugo Fleres, nel 1899, voleva identificare l'opera come il perduto \"Ritratto di Pietro Aretino\" del quale si ha conoscenza grazie a una lettera inviata al Moretto da Pietro Aretino nel settembre 1544, nel quale il poeta ringrazia il pittore per la bellezza del ritratto eseguito. La proposta \u00e8 comunque rimasta senza seguito nella letteratura artistica, forse anche a causa della totale mancanza di fonti archivistiche al riguardo. Solamente Giorgio Nicodemi, nel 1927, scrive che \"l'iconografia aretiniana in qualche modo giustifica\", cio\u00e8 che l'uomo qui raffigurato si avvicina per fisionomia ad altri ritratti noti di Pietro Aretino.\nDescrizione.\nNel dipinto \u00e8 ritratto un uomo sui trent'anni con una folta e lunga barba, dallo sguardo inespressivo rivolto verso l'osservatore. L'uomo indossa una veste rosata di seta lucida, coperta da un ampio mantello scuro che regge con la mano sinistra. La parte destra del corpo \u00e8 appoggiata su un tavolo coperto da una tovaglia verde, cos\u00ec come verde \u00e8 il muro retrostante. Nella mano destra, inoltre, tiene un cartellino dal significato poco chiaro.\nNell'angolo in alto a destra della tela si apre una stretta finestra rivolta verso un profondo sfondato prospettico, nel quale si intravede una grande montagna coperta dalle nubi e dalla foschia.\nStile.\nMolto riduttivo \u00e8 il giudizio di Gustavo Frizzoni del 1889, il quale lamenta che nella pinacoteca bresciana \"\u00e8 sensibile la mancanza di qualche ritratto che rappresenti degnamente il valore del Moretto in simile genere di pitture; poich\u00e9 quello di un florido gentiluomo in pittoresco costume del tempo, per quanto attraente a prima vista, non verifica in s\u00e9 tutte le finezze n\u00e9 il modo d'interpretare le forme, proprio del maestro stesso\". Il Frizzoni giunge infine alla cautela di \"non accettare senza esitazione l'attribuzione al Bonvicino\". Prontamente gli fa eco Giovanni Morelli nel 1890, il quale non esita a togliere il dipinto dal catalogo delle opere del Moretto.\nPi\u00f9 cauto si dimostra Pietro Da Ponte nel 1898, che propende comunque per l'autografia incolpando i cattivi restauri precedenti per la scarsa leggibilit\u00e0 dell'opera. Inoltre, riguardo al fatto che \"la fisionomia del bell'uomo sui trent'anni con folta barba\" qui rappresentato \"sia poco espressiva, bisogna riconoscere che del resto \u00e8 pure un fatto che alcune fisionomie per s\u00e9 stesse dicono assai poco\".\nGiorgio Nicodemi, nel 1927, attribuisce fermamente il ritratto alla mano del Moretto, scrivendo che tale attribuzione \"\u00e8 certamente accettabile ove si considerino le parti del dipinto sulle quali non fu esercitato nessun restauro, e dove meglio si spiegano le caratteristiche del maestro nel rendere le stoffe, e si confrontino la delicatezza del pennelleggiare che qui si rileva con quella che l'artista adoper\u00f2 tra il 1540 e il 1545, nel quale periodo di tempo questo ritratto deve certamente comprendersi\". Tale datazione \u00e8 comunque la pi\u00f9 estrema proposta dalla critica, che in generale antepone l'esecuzione del dipinto di qualche anno.\nAdolfo Venturi, nel 1929, accosta l'opera a un gruppo di ritratti complessivamente coevi quali il \"Ritratto di un uomo di scienza\" al Palazzo Rosso di Genova, il \"Ritratto di uomo in preghiera\" alla National Gallery di Londra e il \"Ritratto di un ecclesiastico\" all'Alte Pinakothek di Monaco di Baviera, tutti eseguiti in clima di influenza da Lorenzo Lotto. L'esattezza della visione critica \u00e8 colta da Camillo Boselli nel 1954, il quale osserva che l'incisiva resa di questi vari personaggi preannuncia la ritrattistica di Giovanni Battista Moroni.\nGaetano Panazza, nel 1958, completa il discorso approfondendo, attraverso le influenze dal Lotto presenti nella ritrattistica del Moretto, il problema del rapporto tra i due: \"una congeniale simpatia, un legame che non sai a volte, se diretto oppure dovuto a similari stati d'animo, a parallelismo di temperamento o di stile, sono evidenti fra l'estroso pittore veneziano e il bresciano pi\u00f9 pacato e sereno. Probabilmente sono valide l'una e l'altra spiegazione: la loro reciproca conoscenza e stima sono infatti documentate. [...] Questo dipinto \u00e8 un ritratto veneziano di taglio, di espressione, di colore; ma quel raggio di luce che attraversa la tela, creando preziosi riflessi serici sulla veste rosata e costruendo plasticamente la figura, \u00e8 un partito caratteristico del Moretto, che sar\u00e0 poi svolto dal Moroni fino a che trover\u00e0 un accento di tragica evidenza e di improvvisa rivelazione nel Caravaggio\".\nPier Virgilio Begni Redona, nel 1988, trova che \"la datazione pi\u00f9 conveniente, tenuto conto della brillantezza del colore che trova riscontri sicuri nella \"Madonna in trono col Bambino tra i santi Eusebia, Andrea, Domno e Domneone\" a Bergamo e nella \"Pala Rovelli\" alla Pinacoteca Tosio, rispettivamente del 1536 e del 1539, \u00e8 quella che comprende gli anni tra il 1535 e il 1540, coincidente per lo pi\u00f9 con quella assegnata abbastanza concordemente dalla letteratura critica\"."}
{"id": "3635412", "revid": "422900", "url": "https://it.wikipedia.org/wiki?curid=3635412", "title": "Segunda Divisi\u00f3n spagnola 1984-1985", "text": ""}
{"id": "3635415", "revid": "110157", "url": "https://it.wikipedia.org/wiki?curid=3635415", "title": "Atsiki", "text": "Atsiki () \u00e8 un ex comune della Grecia nella periferia dell'Egeo Settentrionale (unit\u00e0 periferica di Lemno) con 3.225 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Lemno.\nFaceva parte della prefettura di Lesbo)"}
{"id": "3635416", "revid": "322321", "url": "https://it.wikipedia.org/wiki?curid=3635416", "title": "Diocesi di Sulletto", "text": "La diocesi di Sulletto (in latino: \"Dioecesis Sullectina\") \u00e8 una sede soppressa e sede titolare della Chiesa cattolica.\nStoria.\nSulletto, identificabile con \"Salacta\" (governatorato di Mahdia) nell'odierna Tunisia, \u00e8 un'antica sede episcopale della provincia romana di Bizacena.\nSono tre i vescovi documentati di Sulletto. Nel concilio donatista di Bagai del 394 furono condannati i vescovi che avevano consacrato per la sede di Cartagine, nel 392 circa, il dissidente Massimiano; tra questi il vescovo Marziano. Proficio prese parte al sinodo riunito a Cartagine dal re vandalo Unerico nel 484, in seguito al quale venne esiliato. Procopio di Cesarea, nella sua Guerra Vandalica, parla di un vescovo di Sulletto, di cui non riporta il nome, in occasione delle imprese del generale Belisario in Nordafrica nel 533.\nDal 1933 Sulletto \u00e8 annoverata tra le sedi vescovili titolari della Chiesa cattolica; dal 6 dicembre 2008 il vescovo titolare \u00e8 Ulrich Boom, vescovo ausiliare di W\u00fcrzburg."}
{"id": "3635419", "revid": "110157", "url": "https://it.wikipedia.org/wiki?curid=3635419", "title": "Kra\u010d\u00fanovce", "text": "Kra\u010d\u00fanovce (in ungherese \"Kar\u00e1csonmez\u0151\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3635420", "revid": "599013", "url": "https://it.wikipedia.org/wiki?curid=3635420", "title": "Aldo Pifferi", "text": "Carriera.\nNel 1954 inizia a correre per la Cittadella di Como, con la quale vince la sua prima gara ufficiale; l'anno successivo sempre vestendo i colori della societ\u00e0 comasca entra nella categoria degli Esordienti, nella quale raggiunge traguardi importanti in ambito provinciale ed extra-provinciale.\nNel 1957 entra nella categoria dei dilettanti di seconda fascia e l'anno dopo passa nei dilettanti di prima fascia. Nel 1959 vince ben 13 gare e viene scelto come rappresentante della Nazionale italiana ai campionati del mondo dilettanti di Zandvoort (Paesi Bassi), in cui si piazza tredicesimo. Nel 1960 \u00e8 costretto a recarsi a Roma per il periodo di leva obbligatoria (continuando per\u00f2 ad allenarsi); l'anno dopo veste nuovamente la maglia della nazionale per i campionati del mondo dilettanti a Berna (Svizzera), in cui conclude sesto.\nNel 1962 passa alla categoria professionisti, con la squadra dell'Atala-Pirelli, debuttando peraltro al Giro d'Italia. L'anno successivo passa alla Lygie (ciclismo), con la quale resta per due stagioni senza per\u00f2 cogliere successi: al primo anno \u00e8 secondo nella tappa di Arezzo al Giro d'Italia, mentre nel 1964 si classifica terzo al Giro della Provincia di Reggio Calabria.\nNel 1965 cambia squadra e passa alla Vittadello, con la quale vince in volata la tappa del Giro d'Italia da Diano Marina a Torino; l'anno dopo \u00e8 decimo al Giro di Lombardia e secondo alla Coppa Placci a Imola. Nel 1967 corre il Giro di Sardegna, arrivando secondo nella tappa finale da Sassari a Cagliari, dietro al solo Eddy Merckx; in stagione vince inoltre la prima tappa della Tirreno-Adriatico, a Viterbo, e il Giro delle Tre Province a Camucia.\nNel 1968 passa alla Pepsi Cola (ex Vittadello), con cui corre il suo settimo e ultimo Giro d'Italia e nel 1969 alla Ferretti. Nell'ottobre del 1970 annuncia il ritiro, chiudendo cos\u00ec la carriera da professionista.\nNegli anni successivi si dedic\u00f2 alla famiglia fino al 1979, quando apr\u00ec, con sua moglie (Luisa Pozzi), un negozio di biciclette a Como, che chiuderanno solo nel 2000."}
{"id": "3635422", "revid": "287204", "url": "https://it.wikipedia.org/wiki?curid=3635422", "title": "Kracunovce", "text": ""}
{"id": "3635431", "revid": "282094", "url": "https://it.wikipedia.org/wiki?curid=3635431", "title": "Napias-Piquet", "text": ""}
{"id": "3635432", "revid": "110157", "url": "https://it.wikipedia.org/wiki?curid=3635432", "title": "Eresos-Antissa", "text": "Eresos-Antissa () \u00e8 un ex comune della Grecia nella periferia dell'Egeo Settentrionale (unit\u00e0 periferica di Lesbo) con 5.530 abitanti secondo i dati del censimento 2001.\nDiede i natali a Terpandro di Antissa.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Lesbo."}
{"id": "3635433", "revid": "1543377", "url": "https://it.wikipedia.org/wiki?curid=3635433", "title": "Thomas Ostermeier", "text": "Dal 1996 al 1999 \u00e8 stato regista e direttore artistico del Baracke al Deutsches Theater di Berlino. Lavora principalmente su testi di autori contemporanei come Nicky Argento, David Harrower, Alexei Chipenko e Enda Walsh.\nDal settembre 1999 \u00e8 direttore artistico della Schaub\u00fchne di Berlino. Co-dirige l'istituzione con la coreografa Sasha Waltz."}
{"id": "3635434", "revid": "1186766", "url": "https://it.wikipedia.org/wiki?curid=3635434", "title": "Evergetoulas", "text": "Evergetoulas () \u00e8 un ex comune della Grecia nella periferia dell'Egeo Settentrionale (unit\u00e0 periferica di Lesbo) con 3.336 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Lesbo."}
{"id": "3635435", "revid": "287204", "url": "https://it.wikipedia.org/wiki?curid=3635435", "title": "Maria V. Snyder", "text": "Biografia.\nNata e cresciuta a Filadelfia, ha studiato meteorologia alla Pennsylvania State University e dopo la laurea ha lavorato nel campo della protezione ambientale. Successivamente ha iniziato a collaborare con giornali e riviste pubblicando articoli e racconti. Nel 2005 ha pubblicato il suo primo romanzo \"La farfalla di pietra\", ottenendo un ottimo riscontro di critica e di pubblico, dedicandosi pertanto alla carriera di scrittrice.\nVive e risiede tuttora a Philadelphia con il marito e i due figli, un maschio e una femmina.\nOpere.\nAltre serie non pubblicate in Italia:"}
{"id": "3635436", "revid": "110157", "url": "https://it.wikipedia.org/wiki?curid=3635436", "title": "Krajn\u00e1 Bystr\u00e1", "text": "Krajn\u00e1 Bystr\u00e1 (in ungherese \"B\u00e1torhegy\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3635437", "revid": "287204", "url": "https://it.wikipedia.org/wiki?curid=3635437", "title": "Krajna Bystra", "text": ""}
{"id": "3635439", "revid": "767487", "url": "https://it.wikipedia.org/wiki?curid=3635439", "title": "Gera (Grecia)", "text": "Gera () \u00e8 un ex comune della Grecia nella periferia dell'Egeo Settentrionale (unit\u00e0 periferica di Lesbo) con 6.985 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Lesbo."}
{"id": "3635440", "revid": "1442080", "url": "https://it.wikipedia.org/wiki?curid=3635440", "title": "Cairo Open 1982 - Doppio", "text": "Il doppio del torneo di tennis Cairo Open 1982, facente parte della categoria Grand Prix, ha avuto come vincitori Drew Gitlin e Jim Gurfein che hanno battuto in finale Heinz G\u00fcnthardt e Markus G\u00fcnthardt 6\u20134, 7\u20135."}
{"id": "3635441", "revid": "599013", "url": "https://it.wikipedia.org/wiki?curid=3635441", "title": "Cappellotto", "text": ""}
{"id": "3635442", "revid": "287204", "url": "https://it.wikipedia.org/wiki?curid=3635442", "title": "Pablo Arraya", "text": "Carriera.\nOttenne il suo best ranking in singolare il 13 agosto 1984 con la 29\u00aa posizione; mentre nel doppio divenne, il 25 giugno 1984, l'85\u00ba del ranking ATP.\nIn carriera ha ottenuto la vittoria finale in un torneo del circuito ATP: l'ATP Bordeaux 1983; in quell'occasione ha sconfitto lo spagnolo Juan Aguilera con il punteggio di 7-5, 7-5. Ha raggiunto la finale di tornei ATP uscendone sconfitto in quattro occasioni tra cui il Madrid Tennis Grand Prix del 1983 dove fu sconfitto in tre set dal ceco Ivan Lendl.\nIn doppio, nel 1983, ha vinto i Campionati Internazionali di Sicilia in coppia con l'argentino Jos\u00e9 Luis Clerc sconfiggendo i sudafricani Danie Visser e Tian Viljoen con il risultato di 1-6, 6-4, 6-4. Ha raggiunto, inoltre, la finale in altre tre occasioni.\nHa fatto parte della squadra peruviana di Coppa Davis dal 1979 al 1989 con un bilancio di 11 vittorie e 15 sconfitte.\nLaura Arraya, sua sorella, \u00e8 stata anch'ella tennista."}
{"id": "3635444", "revid": "6923", "url": "https://it.wikipedia.org/wiki?curid=3635444", "title": "Abdelhakim Belhadj", "text": "Biografia.\n\u00c8 un comandante dei ribelli anti-Gheddafi della guerra civile libica iniziata nel 2011. \u00c8 un noto combattente islamista ed \u00e8 stato membro del Gruppo dei combattenti islamici libici () e veterano della guerra russo-afghana. \u00c8 stato arrestato in Thailandia nel 2004, e fu interrogato dalla CIA prima di essere consegnato alle autorit\u00e0 Libiche.\nNel 2008 le autorit\u00e0 Libiche lo hanno rilasciato assieme ad altri 170 islamisti. \u00c8 stato a capo delle forze ribelli che hanno conquistato Tripoli il 21 agosto 2011 ed \u00e8 diventato conseguentemente il comandante del Consiglio Militare della citt\u00e0. Belhadj critic\u00f2 aspramente pochi giorni dopo la sua liberazione, la partecipazione delle autorit\u00e0 statunitensi e britanniche al suo arresto ed annunci\u00f2 di voler prendere in considerazione un'azione legale contro di esse."}
{"id": "3635445", "revid": "767487", "url": "https://it.wikipedia.org/wiki?curid=3635445", "title": "Krajn\u00e1 Po\u013eana", "text": "Krajn\u00e1 Po\u013eana (in ungherese \"Ladom\u00e9rmez\u0151\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3635446", "revid": "287204", "url": "https://it.wikipedia.org/wiki?curid=3635446", "title": "Krajna Polana", "text": ""}
{"id": "3635448", "revid": "1442080", "url": "https://it.wikipedia.org/wiki?curid=3635448", "title": "Monterrey Grand Prix 1982 - Doppio", "text": "Il doppio del torneo di tennis Monterrey Grand Prix 1982, facente parte della categoria Grand Prix, ha avuto come vincitori Victor Amaya e Hank Pfister che hanno battuto in finale Tracy Delatte e Mel Purcell 6-3, 6-7, 6-3."}
{"id": "3635449", "revid": "92723", "url": "https://it.wikipedia.org/wiki?curid=3635449", "title": "Kalloni", "text": "Kalloni () \u00e8 un ex comune della Grecia nella periferia dell'Egeo Settentrionale (unit\u00e0 periferica di Lesbo) con 8.194 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Lesbo.\nVi sorge il monastero ortodosso di Leimonos."}
{"id": "3635450", "revid": "287204", "url": "https://it.wikipedia.org/wiki?curid=3635450", "title": "Carlesi", "text": ""}
{"id": "3635455", "revid": "1186766", "url": "https://it.wikipedia.org/wiki?curid=3635455", "title": "Agarakadzor", "text": "Agarakadzor (in armeno \u0531\u0563\u0561\u0580\u0561\u056f\u0561\u0571\u0578\u0580) \u00e8 un comune di 1298 abitanti (2008) della Provincia di Vayots Dzor in Armenia."}
{"id": "3635456", "revid": "1186766", "url": "https://it.wikipedia.org/wiki?curid=3635456", "title": "Aghavnadzor (Vayots Dzor)", "text": "Aghavnadzor (in armeno \u0531\u0572\u0561\u057e\u0576\u0561\u0571\u0578\u0580) \u00e8 un comune di 2091 abitanti (2008) della Provincia di Vayots Dzor in Armenia."}
{"id": "3635457", "revid": "149485", "url": "https://it.wikipedia.org/wiki?curid=3635457", "title": "Areni (Armenia)", "text": "Areni () \u00e8 un comune di abitanti (2008) della Provincia di Vayots Dzor in Armenia."}
{"id": "3635458", "revid": "1186766", "url": "https://it.wikipedia.org/wiki?curid=3635458", "title": "Arin", "text": "Arin (in armeno \u0531\u0580\u056b\u0576) \u00e8 un comune di 264 abitanti (2001) della Provincia di Vayots Dzor in Armenia."}
{"id": "3635460", "revid": "110157", "url": "https://it.wikipedia.org/wiki?curid=3635460", "title": "Loutropoli Thermis", "text": "Loutropoli Thermis () \u00e8 un ex comune della Grecia nella periferia dell'Egeo Settentrionale (unit\u00e0 periferica di Lesbo) con 3.809 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Lesbo."}
{"id": "3635461", "revid": "110157", "url": "https://it.wikipedia.org/wiki?curid=3635461", "title": "Krajn\u00e1 Por\u00fabka", "text": "Krajn\u00e1 Por\u00fabka (in ungherese \"V\u00e9gortov\u00e1ny\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3635462", "revid": "1186766", "url": "https://it.wikipedia.org/wiki?curid=3635462", "title": "Arpi (Armenia)", "text": "Arpi ( in armeno \u0531\u0580\u0583\u056b) \u00e8 un comune di 1144 abitanti (2008) della Provincia di Vayots Dzor in Armenia."}
{"id": "3635463", "revid": "1186766", "url": "https://it.wikipedia.org/wiki?curid=3635463", "title": "Artabuynk", "text": "Artabuynk (in armeno \u0531\u0580\u057f\u0561\u0562\u0578\u0582\u0575\u0576\u0584) \u00e8 un comune di 1135 abitanti (2008) della Provincia di Vayots Dzor in Armenia."}
{"id": "3635464", "revid": "287204", "url": "https://it.wikipedia.org/wiki?curid=3635464", "title": "Krajna Porubka", "text": ""}
{"id": "3635465", "revid": "1186766", "url": "https://it.wikipedia.org/wiki?curid=3635465", "title": "Artavan (Vayots Dzor)", "text": "Artavan (in armeno \u0531\u0580\u057f\u0561\u057e\u0561\u0576) \u00e8 un comune di 379 abitanti (2001) della Provincia di Vayots Dzor in Armenia."}
{"id": "3635466", "revid": "1186766", "url": "https://it.wikipedia.org/wiki?curid=3635466", "title": "Azatek", "text": "Azatek (in armeno \u0531\u0566\u0561\u057f\u0565\u056f) \u00e8 un comune di 600 abitanti (2001) della Provincia di Vayots Dzor in Armenia."}
{"id": "3635467", "revid": "1186766", "url": "https://it.wikipedia.org/wiki?curid=3635467", "title": "Bardzruni", "text": "Bardzruni (in armeno \u0532\u0561\u0580\u0571\u0580\u0578\u0582\u0576\u056b) \u00e8 un comune di 437 abitanti (2001) della Provincia di Vayots Dzor in Armenia."}
{"id": "3635468", "revid": "1186766", "url": "https://it.wikipedia.org/wiki?curid=3635468", "title": "Chiva (Armenia)", "text": "Chiva (in armeno \u0549\u056b\u057e\u0561) \u00e8 un comune di 892 abitanti (2001) della Provincia di Vayots Dzor in Armenia."}
{"id": "3635469", "revid": "767487", "url": "https://it.wikipedia.org/wiki?curid=3635469", "title": "Segunda Divisi\u00f3n B 1984-1985", "text": "L'edizione 1984-85 della Segunda Divisi\u00f3n B fu l'ottavo campionato di calcio spagnolo di terza divisione ad avere questa denominazione. Il campionato vide la partecipazione di 40 squadre raggruppate in due gruppi. Le prime due di ogni gruppo furono promosse in Segunda Divisi\u00f3n mentre le ultime tre furono retrocesse in Tercera Divisi\u00f3n."}
{"id": "3635470", "revid": "1186766", "url": "https://it.wikipedia.org/wiki?curid=3635470", "title": "Getap (Vayots Dzor)", "text": "Getap (in armeno \u0533\u0565\u057f\u0561\u0583) \u00e8 un comune di 2000 abitanti (2008) della Provincia di Vayots Dzor in Armenia."}
{"id": "3635471", "revid": "1186766", "url": "https://it.wikipedia.org/wiki?curid=3635471", "title": "Gladzor", "text": "Gladzor (in armeno \u0533\u056c\u0561\u0571\u0578\u0580) \u00e8 un comune di 2259 abitanti (2008) della Provincia di Vayots Dzor in Armenia."}
{"id": "3635472", "revid": "1186766", "url": "https://it.wikipedia.org/wiki?curid=3635472", "title": "Gndevaz", "text": "Gndevaz (in armeno \u0533\u0576\u0564\u0565\u057e\u0561\u0566) \u00e8 un comune di 1008 abitanti (2001) della Provincia di Vayots Dzor in Armenia."}
{"id": "3635473", "revid": "1186766", "url": "https://it.wikipedia.org/wiki?curid=3635473", "title": "Gnishik", "text": "Gnishik (in armeno \u0533\u0576\u056b\u0577\u056b\u056f) \u00e8 un comune di 39 abitanti (2001) della Provincia di Vayots Dzor in Armenia."}
{"id": "3635474", "revid": "1186766", "url": "https://it.wikipedia.org/wiki?curid=3635474", "title": "Goghtanik", "text": "Goghtanik (in armeno \u0533\u0578\u0572\u0569\u0561\u0576\u056b\u056f) \u00e8 un comune di 209 abitanti (2001) della Provincia di Vayots Dzor in Armenia."}
{"id": "3635475", "revid": "1186766", "url": "https://it.wikipedia.org/wiki?curid=3635475", "title": "Gomk", "text": "Gomk (in armeno \u0533\u0578\u0574\u0584) \u00e8 un comune di 232 abitanti (2001) della Provincia di Vayots Dzor in Armenia."}
{"id": "3635476", "revid": "47767", "url": "https://it.wikipedia.org/wiki?curid=3635476", "title": "Segunda Divisi\u00f3n B spagnola 1984-1985", "text": ""}
{"id": "3635477", "revid": "1186766", "url": "https://it.wikipedia.org/wiki?curid=3635477", "title": "Herher", "text": "Herher (in armeno \u0540\u0565\u0580\u0570\u0565\u0580) \u00e8 un comune di 745 abitanti (2001) della Provincia di Vayots Dzor in Armenia."}
{"id": "3635478", "revid": "767487", "url": "https://it.wikipedia.org/wiki?curid=3635478", "title": "Intersport Heilbronn Open 1990", "text": "L'Intersport Heilbronn Open 1990 \u00e8 stato un torneo di tennis facente parte della categoria ATP Challenger Series nell'ambito dell'ATP Challenger Series 1990. Il montepremi del torneo era di $100.000 ed esso si \u00e8 svolto nella settimana tra il 22 gennaio e il 28 gennaio 1990 su campi in sintetico indoor. Il torneo si \u00e8 giocato nella citt\u00e0 di Heilbronn in Germania.\nVincitori.\nSingolare.\n Milan \u0160rejber ha sconfitto in finale Alexander Mronz 7-6, 4-6, 7-6\nDoppio.\n David Rikl / Tom\u00e1\u0161 Anzari hanno sconfitto in finale Byron Talbot / J\u00f6rgen Windahl 6-4, 6-4"}
{"id": "3635479", "revid": "1186766", "url": "https://it.wikipedia.org/wiki?curid=3635479", "title": "Hermon (Armenia)", "text": "Hermon (in armeno \u0540\u0565\u0580\u0574\u0578\u0576) \u00e8 un comune di 203 abitanti (2001) della Provincia di Vayots Dzor in Armenia."}
{"id": "3635480", "revid": "1305772", "url": "https://it.wikipedia.org/wiki?curid=3635480", "title": "Brussels Indoor 1982 - Doppio", "text": "Il doppio del torneo di tennis Brussels Indoor 1982, facente parte della categoria Grand Prix, ha avuto come vincitori Pavel Slo\u017eil e Sherwood Stewart che hanno battuto in finale Tracy Delatte e Chris Dunk 6\u20134, 6\u20137, 7\u20135"}
{"id": "3635481", "revid": "1186766", "url": "https://it.wikipedia.org/wiki?curid=3635481", "title": "Horbategh", "text": "Horbategh (in armeno \u0540\u0578\u0580\u0562\u0561\u057f\u0565\u0572) \u00e8 un comune di 280 abitanti (2001) della Provincia di Vayots Dzor in Armenia."}
{"id": "3635482", "revid": "339392", "url": "https://it.wikipedia.org/wiki?curid=3635482", "title": "Taylor Hamilton", "text": ""}
{"id": "3635485", "revid": "110157", "url": "https://it.wikipedia.org/wiki?curid=3635485", "title": "Mantamados", "text": "Mantamados () \u00e8 un ex comune della Grecia nella periferia dell'Egeo Settentrionale (unit\u00e0 periferica di Lesbo) con 3.210 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Lesbo."}
{"id": "3635486", "revid": "1186766", "url": "https://it.wikipedia.org/wiki?curid=3635486", "title": "Hors", "text": "Hors (in armeno \u0540\u0578\u0580\u057d) \u00e8 un comune di 317 abitanti (2001) della Provincia di Vayots Dzor in Armenia."}
{"id": "3635487", "revid": "1186766", "url": "https://it.wikipedia.org/wiki?curid=3635487", "title": "Karaglukh", "text": "Karaglukh (in armeno \u0554\u0561\u0580\u0561\u0563\u056c\u0578\u0582\u056d) \u00e8 un comune di 831 abitanti (2001) della Provincia di Vayots Dzor in Armenia."}
{"id": "3635489", "revid": "1186766", "url": "https://it.wikipedia.org/wiki?curid=3635489", "title": "Karmrashen (Vayots Dzor)", "text": "Karmrashen (in armeno \u053f\u0561\u0580\u0574\u0580\u0561\u0577\u0565\u0576) \u00e8 un comune di 318 abitanti (2001) della Provincia di Vayots Dzor in Armenia."}
{"id": "3635490", "revid": "1186766", "url": "https://it.wikipedia.org/wiki?curid=3635490", "title": "Khachik", "text": "Khachik (in armeno \u053d\u0561\u0579\u056b\u056f) \u00e8 un comune di 978 abitanti (2001) della Provincia di Vayots Dzor in Armenia."}
{"id": "3635491", "revid": "1186766", "url": "https://it.wikipedia.org/wiki?curid=3635491", "title": "Khndzorut", "text": "Khndzorut (in armeno \u053d\u0576\u0571\u0578\u0580\u0578\u0582\u057f) \u00e8 un comune di 526 abitanti (2001) della Provincia di Vayots Dzor in Armenia."}
{"id": "3635492", "revid": "1186766", "url": "https://it.wikipedia.org/wiki?curid=3635492", "title": "Malishka", "text": "Malishka (in armeno \u0544\u0561\u056c\u056b\u0577\u056f\u0561) \u00e8 un comune di 4533 abitanti (2008) della Provincia di Vayots Dzor in Armenia."}
{"id": "3635493", "revid": "1186766", "url": "https://it.wikipedia.org/wiki?curid=3635493", "title": "Martiros", "text": "Martiros (in armeno \u0544\u0561\u0580\u057f\u056b\u0580\u0578\u057d) \u00e8 un comune di 662 abitanti (2001) della Provincia di Vayots Dzor in Armenia."}
{"id": "3635494", "revid": "1186766", "url": "https://it.wikipedia.org/wiki?curid=3635494", "title": "Nor Aznaberd", "text": "Nor Aznaberd (in armeno \u0546\u0578\u0580 \u0531\u0566\u0576\u0561\u0562\u0565\u0580\u0564) \u00e8 un comune di 182 abitanti (2001) della Provincia di Vayots Dzor in Armenia."}
{"id": "3635495", "revid": "1186766", "url": "https://it.wikipedia.org/wiki?curid=3635495", "title": "Por (Armenia)", "text": "Por (in armeno \u0553\u0578\u057c) \u00e8 un comune di 150 abitanti (2001) della Provincia di Vayots Dzor in Armenia."}
{"id": "3635496", "revid": "1186766", "url": "https://it.wikipedia.org/wiki?curid=3635496", "title": "Rind (Armenia)", "text": "Rind (in armeno \u054c\u056b\u0576\u0564) \u00e8 un comune di 1486 abitanti (2008) della Provincia di Vayots Dzor in Armenia."}
{"id": "3635497", "revid": "16758", "url": "https://it.wikipedia.org/wiki?curid=3635497", "title": "Deutsche Eishockey Liga 1999-2000", "text": "La Deutsche Eishockey Liga 1999-2000 fu la sesta stagione della Deutsche Eishockey Liga. Al termine dei playoff i M\u00fcnchen Barons si aggiudicarono il loro primo titolo della storia nella DEL, dopo aver acquisito la licenza dall'EV Landshut. In occasione della stagione 1999-2000 fu presentato un nuovo logo della lega.\nPer questa stagione furono riproposti i playout, tuttavia i Moskitos Essen riuscirono a salvarsi grazie al ritiro dalla DEL degli Starbulls Rosenheim.\nStagione regolare.\nA differenza della stagione precedente si disput\u00f2 un girone unico per tutte e 15 le formazioni, con un doppio turno di andata e ritorno, nel quale al termine dei 60 minuti regolamentari, in caso di pareggio, le squadre si affrontarono negli shootout. Le prime otto squadre si qualificarono ai playoff, mentre le altre disputarono i playout.\nClassifica.\nLegenda:\nNote:\nPlayout.\nLegenda:\nNote:\nI Moskitos Essen Sarebbero dovuti retrocedere in 2. Eishockey-Bundesliga, tuttavia i Starbulls Rosenheim trasferirono la loro licenza della DEL all'Iserlohner EC e si ritirarono per problemi finanziari. La questione arriv\u00f2 in aula dove fu stabilito come i Moskitos potessero restare nella DEL."}
{"id": "3635498", "revid": "1186766", "url": "https://it.wikipedia.org/wiki?curid=3635498", "title": "Salli", "text": "Salli (in armeno \u054d\u0561\u056c\u056c\u056b) \u00e8 un comune di 235 abitanti (2001) della Provincia di Vayots Dzor in Armenia."}
{"id": "3635499", "revid": "1186766", "url": "https://it.wikipedia.org/wiki?curid=3635499", "title": "Saravan (Armenia)", "text": "Saravan (in armeno \u054d\u0561\u0580\u0561\u057e\u0561\u0576) \u00e8 un comune di 340 abitanti (2001) della Provincia di Vayots Dzor in Armenia."}
{"id": "3635500", "revid": "1186766", "url": "https://it.wikipedia.org/wiki?curid=3635500", "title": "Sers (Armenia)", "text": "Sers (in armeno \u054d\u0565\u0580\u057d) \u00e8 un comune di 238 abitanti (2001) della Provincia di Vayots Dzor in Armenia."}
{"id": "3635501", "revid": "1186766", "url": "https://it.wikipedia.org/wiki?curid=3635501", "title": "Shatin", "text": "Shatin (in armeno \u0547\u0561\u057f\u056b\u0576) \u00e8 un comune di 1815 abitanti (2008) della Provincia di Vayots Dzor in Armenia."}
{"id": "3635502", "revid": "1186766", "url": "https://it.wikipedia.org/wiki?curid=3635502", "title": "Taratumb", "text": "Taratumb (in armeno \u0539\u0561\u057c\u0561\u0569\u0578\u0582\u0574\u0562) \u00e8 un comune di 555 abitanti (2001) della Provincia di Vayots Dzor in Armenia."}
{"id": "3635503", "revid": "300067", "url": "https://it.wikipedia.org/wiki?curid=3635503", "title": "Campionato asiatico maschile di pallacanestro 2011", "text": "Il 26\u00ba Campionato Asiatico Maschile di Pallacanestro FIBA (noto anche come FIBA Asia Championship 2011) si \u00e8 svolto in Cina, nella citt\u00e0 di Wuhan, dal 15 al 25 settembre 2011.\nI Campionati asiatici maschili di pallacanestro sono una manifestazione biennale tra le squadre nazionali del continente, organizzata dalla FIBA Asia. La squadra campione 2011 viene ammessa di diritto al Torneo olimpico 2012; le squadre classificate al 2\u00ba e 3\u00ba posto prenderanno parte al Torneo di Qualificazione Olimpica, che si svolger\u00e0 dal 2 all'8 luglio 2012."}
{"id": "3635504", "revid": "1186766", "url": "https://it.wikipedia.org/wiki?curid=3635504", "title": "Vardahovit", "text": "Vardahovit (in armeno \u054e\u0561\u0580\u0564\u0561\u0570\u0578\u057e\u056b\u057f) \u00e8 un comune di 94 abitanti (2001) della Provincia di Vayots Dzor in Armenia."}
{"id": "3635505", "revid": "767487", "url": "https://it.wikipedia.org/wiki?curid=3635505", "title": "Vernashen", "text": "Vernashen (in armeno \u054e\u0565\u0580\u0576\u0561\u0577\u0565\u0576) \u00e8 un comune di 1262 abitanti (2008) della Provincia di Vayots Dzor in Armenia."}
{"id": "3635506", "revid": "287204", "url": "https://it.wikipedia.org/wiki?curid=3635506", "title": "Krajn\u00e9 \u010cierno", "text": "Krajn\u00e9 \u010cierno (in ungherese \"V\u00e9gcsarn\u00f3\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3635507", "revid": "1186766", "url": "https://it.wikipedia.org/wiki?curid=3635507", "title": "Yeghegis", "text": "Yeghegis (in armeno \u0535\u0572\u0565\u0563\u056b\u057d) \u00e8 un comune di 513 abitanti (2001) della Provincia di Vayots Dzor in Armenia."}
{"id": "3635508", "revid": "1186766", "url": "https://it.wikipedia.org/wiki?curid=3635508", "title": "Yelpin", "text": "Yelpin (in armeno \u0535\u056c\u0583\u056b\u0576) \u00e8 un comune di 1418 abitanti (2008) della Provincia di Vayots Dzor in Armenia."}
{"id": "3635509", "revid": "1993636", "url": "https://it.wikipedia.org/wiki?curid=3635509", "title": "Zaritap", "text": "Zaritap () \u00e8 un comune di 1437 abitanti (2008) della Provincia di Vayots Dzor in Armenia.\nPer un certo tempo il villaggio \u00e8 stato rinominato in onore di Meshadi Azizbekov, uno dei primi bolscevica e uno dei 26 commissari di Baku."}
{"id": "3635510", "revid": "287204", "url": "https://it.wikipedia.org/wiki?curid=3635510", "title": "Krajne Cierno", "text": ""}
{"id": "3635511", "revid": "1573940", "url": "https://it.wikipedia.org/wiki?curid=3635511", "title": "Synemosyna", "text": "Synemosyna \u00e8 un genere di ragni appartenente alla famiglia Salticidae.\nDescrizione.\nAlcune specie di questo genere (\"S. americana\", \"S. aurantiaca\", \"S. decipiens\", \"S. edwardsi\", \"S. formica\", \"S. smithi\") sono caratterizzate da mirmecomorfismo, hanno cio\u00e8 sembianze che ricordano quelle delle formiche.\nDistribuzione.\nLe 20 specie oggi note di questo genere sono diffuse nelle Americhe: due in America settentrionale (USA); sei in America centrale (prevalentemente Messico e Costa Rica); undici in America meridionale (di cui quattro endemiche del Brasile, poi soprattutto in Venezuela, Guyana e Argentina).\nTassonomia.\nConsiderato un sinonimo posteriore di \"Simonella\" a seguito di un lavoro dell'aracnologa Galiano del 1966.\nA giugno 2011, si compone di 20 specie:\nNomina dubia.\nLa spiccata somiglianza di caratteri distintivi con quelli di altri generi affini, fa s\u00ec che 8 specie, il 40% di quelle ufficialmente riconosciute, siano nomina dubia:"}
{"id": "3635512", "revid": "1186766", "url": "https://it.wikipedia.org/wiki?curid=3635512", "title": "Zedea", "text": "Zedea (in armeno \u0536\u0565\u0564\u0565\u0561) \u00e8 un comune di 167 abitanti (2001) della Provincia di Vayots Dzor in Armenia."}
{"id": "3635514", "revid": "1543377", "url": "https://it.wikipedia.org/wiki?curid=3635514", "title": "Taronga Zoo", "text": "Il Taronga Zoo \u00e8 il giardino zoologico della citt\u00e0 di Sydney, nel Nuovo Galles del Sud, in Australia. Aperto ufficialmente il 7 ottobre 1916, si trova presso Port Jackson, il porto cittadino, in particolare nel sobborgo di Mosman. Lo zoo \u00e8 amministrato dallo \"Zoological Parks Board of New South Wales\" tramite la Taronga Conservation Society, e dalla Taronga Western Plains Zoo con sede a Dubbo.\nDiviso in otto regioni zoogeografiche, il Taronga Zoo ospita circa 2600 animali su una superficie di 21 ettari, che lo rende uno dei pi\u00f9 grandi della categoria."}
{"id": "3635516", "revid": "1442080", "url": "https://it.wikipedia.org/wiki?curid=3635516", "title": "ATP Linz 1982 - Doppio", "text": "Il doppio del torneo di tennis ATP Linz 1982, facente parte della categoria Grand Prix, ha avuto come vincitori Anders J\u00e4rryd e Hans Simonsson che hanno battuto in finale Rod Frawley e Paul Kronk 6\u20132, 6\u20130."}
{"id": "3635517", "revid": "92723", "url": "https://it.wikipedia.org/wiki?curid=3635517", "title": "Diocesi di Zella", "text": "La diocesi di Zella (in latino: \"Dioecesis Zellensis\") \u00e8 una sede soppressa e sede titolare della Chiesa cattolica.\nStoria.\nZella, nell'odierna Tunisia, \u00e8 un'antica sede episcopale della provincia romana di Bizacena.\nSono due i vescovi attribuibili a questa diocesi. Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, presero parte il cattolico Donaziano e il donatista Natalico.\nDal 1933 Zella \u00e8 annoverata tra le sedi vescovili titolari della Chiesa cattolica; dal 22 giugno 1974 l'arcivescovo, titolo personale, titolare \u00e8 Angelo Acerbi, gi\u00e0 prelato del Sovrano militare ordine di Malta."}
{"id": "3635524", "revid": "287204", "url": "https://it.wikipedia.org/wiki?curid=3635524", "title": "Kru\u017elov\u00e1", "text": "Kru\u017elov\u00e1 (in ungherese \"Ruzsoly\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3635526", "revid": "287204", "url": "https://it.wikipedia.org/wiki?curid=3635526", "title": "Kruzlova", "text": ""}
{"id": "3635530", "revid": "124463770", "url": "https://it.wikipedia.org/wiki?curid=3635530", "title": "I segreti di Nicholas Flamel, l'immortale", "text": "I segreti di Nicholas Flamel, l'immortale (\"The Secrets of the Immortal Nicholas Flamel\") \u00e8 una serie di sei romanzi fantasy per ragazzi scritti da Michael Scott. La serie si \u00e8 conclusa nel 2012 (nella versione originale in lingua inglese), e in Italia nel 2013. Il primo romanzo, \"L'alchimista\" \u00e8 stato pubblicato nel 2007 in Gran Bretagna e nel 2008 in Italia. I successivi sono \"Il mago\", \"L'Incantatrice\", \"Il negromante\", \"Il traditore \"e \"I gemelli\".\nNei suoi romanzi, Scott \u00e8 riuscito a fondere divinit\u00e0 provenienti dalle mitologie e dalle religioni di tutto il mondo e personaggi realmente esistiti. Infatti, oltre Nicholas Flamel e sua moglie Perenelle, tra le figure storiche troviamo John Dee, l'alchimista di Corte della Regina Elisabetta I, che decise addirittura la data della sua incoronazione, Niccol\u00f2 Machiavelli, filosofo, scrittore e politico italiano, Giovanna d'Arco, eroina francese morta sul rogo perch\u00e9 accusata di stregoneria, e il Conte di Saint Germain, alchimista e politico di rilievo del Settecento che si diceva potesse trovarsi in luoghi diversi nello stesso tempo.\nTra le creature mitologiche compaiono: Ecate, chiamata anche Dea dai Tre Volti perch\u00e9 costretta ad invecchiare durante la giornata, era la dea della stregoneria e delle arti magiche greca; Sc\u00e1thach, micidiale guerriera le cui imprese sono narrate nel Ciclo dell'Ulster, che secondo la leggenda poteva sbaragliare interi eserciti; la M\u00f3rr\u00edgan, Dea Corvo irlandese, rappresentante la morte e la distruzione; la Strega di Endor, una strega presentata nella Bibbia nel libro di Samuele, che si diceva che potesse, attraverso un amuleto, evocare gli spiriti; Bastet, la Dea Gatto egizia; la Sfinge, figlia di Echidna, che secondo la mitologia greca divorava chiunque non riuscisse a rispondere correttamente ai suoi indovinelli; le D\u00edsir, comunemente note come le Valchirie, erano le dee minori della mitologia nordica che scortavano le anime dei defunti nel Valhalla; Areop-Enap, il Signore dei Ragni venerato nelle isole della Micronesia; Dagon, il dio della fertilit\u00e0 dei Cananei, che si dicesse fosse per met\u00e0 pesce; Marte Ultore, il dio latino della guerra, con i suoi due figli, Phobos, dio della paura, e Deimos, divinit\u00e0 del panico; ed infine N\u00ed\u00f0h\u00f6ggr, l'immenso serpente che si diceva fosse imprigionato nelle radici dell'Yggdrasill.\nOltre che alle divinit\u00e0, Scott fa anche accenni a creature magiche, come i Golem, i Tulpa, i Vampiri vegetariani e gli Esseri Mannari.\nSono stati acquistati sin dal 2007 i diritti per farne un film (come riportato nel risvolto di copertina).\nVolumi del ciclo.\nSono stati pubblicati in lingua originale anche due e-book: \"The Death of Jeanne of Arc\" e \"Billy the Kid and the Vampires of Vegas\", inediti in italiano.\nA marzo 2015 la Mondadori ha pubblicato la raccolta dei primi 3 libri dal titolo\" I segreti di Nicholas Flamel, l'immortale - La prima trilogia\".\nTrama.\nLe vicende narrate nella serie si svolgono nell'arco di circa una settimana, fra la fine di maggio ed i primi giorni del giugno 2007.\nI protagonisti della saga sono Sophie e Josh Newman, due gemelli quindicenni, le cui vite vengono sconvolte dall'arrivo del dottor John Dee. Questi cerca di rubare uno strano libro detto \"il Codice\" dalla libreria nella quale lavora Josh; il proprietario della libreria, Nick Fleming, tenta di fermarlo con l'uso della magia, ma Josh riesce soltanto a strappare due pagine prima che il libro scompaia. Il dottor Dee rapisce anche Perry, la moglie di Nick.\nDopo la battaglia Nick rivela a Josh e Sophie di essere Nicholas Flamel, il famoso alchimista, di essere immortale e che loro sono in grave pericolo. Nicholas ritiene che i gemelli siano menzionati in una profezia presente nel Codice e che il destino del mondo dipenda dalla loro capacit\u00e0 di risvegliare le proprie sopite doti magiche. Inoltre, Nicholas e la moglie, privati del Codice, moriranno entro un mese, perch\u00e9 la loro sopravvivenza dipende dall'elisir dell'immortalit\u00e0, la cui ricetta \u00e8 scritta nel libro.\nNel frattempo il dottor Dee scopre la mancanza delle pagine, che sono proprio quelle che gli dovrebbero consentire di rievocare il suo maestro per poter dominare il mondo.\nQueste sono le premesse delle avventure narrate nel ciclo, nel corso del quale i gemelli vengono un po' alla volta addestrati nell'uso della magia e tentano, insieme a Nicholas e a molti strani personaggi, di salvare Perry, il libro e il mondo.\nNei romanzi sono presenti numerosi luoghi famosi quali San Francisco, Londra, la Torre Eiffel, Stonehenge e molti personaggi storici (come ad esempio Niccol\u00f2 Machiavelli, William Shakespeare, John Dee, Conte di Saint-Germain, Giovanna d'Arco) e mitologici come Ecate, Prometeo, e molti altri.\nOggetti.\nLibro di Abramo il Mago (Codice).\n\u00c8 un antichissimo libro, scritto dal misterioso Abramo, che spos\u00f2 una delle prime \"homines\". Nessuno conosce l'et\u00e0 esatta del Libro e nemmeno chi fosse Abramo. Il Libro contiene misteriosi e potenti incantesimi ed anche profezie. Contiene il segreto della pietra filosofale, che permette di mutare il metallo in oro e di trasformare le pietre in gioielli, e contiene anche \"\"un'antica formula di erbe e incantesimi in grado di tenere a bada la malattia e la morte\". Le sue pagine sono \"fatte di qualcosa che sembrava corteccia pressata\", la scrittura \u00e8 spigolosa e frastagliata. Le parole si muovono. Come afferma Ecate nel primo romanzo, le sue pagine contengono la Magia Primordiale, la magia pi\u00f9 antica di tutte. Per questo motivo ogni rappresentante della Prima Generazione \"non tollera nemmeno la vista delle lettere del Libro\". Mentre, invece, gli \"homines\" possono tranquillamente toccarlo; per questo motivo il Libro \u00e8 sempre stato assegnato ad un guardiano umano. \"... Abramo aveva il dono della Vista. Riusciva a scorgere gli intricati fili del tempo, e profetizz\u00f2 che sarebbe giunto un giorno in cui il Codice e tutto il sapere in esso contenuto sarebbero stati necessari\". Nicholas Flamel possiede il Codice da oltre mezzo millennio.\n\"Con la rilegatura di rame ossidato, era largo quindici centimetri e lungo poco pi\u00f9 di venti; aveva le pagine spesse e ingallinte, dai margini logori.\"\nSpade del Potere.\n\"Le somiglianze tra le quattro spade... erano evidenti: erano tutte lunghe una cinquantina di centimetri e ricavate da un unico pezzo di pietra. Delle quattro, solo Clarent era brutta e opaca; le altre erano levigate e lucenti.\".\nExcalibur.\nLa Spada di Ghiaccio, posseduta da John Dee che, nel primo romanzo, la usa per distruggere l'Yggdrasill e, di conseguenza, uccidere Ecate e distruggere il suo Regno d'Ombra anche se non aveva previsto che succedesse prima di farlo.\nClarent.\nLa Spada del Fuoco, gemella di Excalibur.\nEra posseduta da Flamel che l'aveva nascosta all'interno di un muro della sua casa di Parigi. Nel secondo romanzo la dona a Josh. Nel terzo Josh la perde e viene presa da Dee. \u00c8 nota anche come Lama del Codardo perch\u00e9 venne usata da Mordred (il figlio di Re Art\u00f9) per uccidere lo stesso Re Art\u00f9.\nGrazie a Clarent, Josh riesce a sconfiggere Nidhogg liberato a Parigi dalle Disir.\nJoyeuse.\nLa Spada della Terra, \u00e8 la spada gemella di Durendal.\nConosciuta anche come la Gioiosa, era la spada di Carlo Magno.\nDurendal.\nLa Spada dell'Aria, l'indistruttibile. Conosciuta anche come Durlindana, era la spada di Orlando, il paladino di Carlo Magno. \"... una semplice spada di pietra. L'elsa era disadorna e la lama grigia era talmente lucida da sembrare metallica\"\".\nMacuahuitl.\n\u00c8 una spada azteca di propriet\u00e0 di Kukulkan. \u00c8 una mazza di giada incastonata di cristalli vulcanici. Nel quarto romanzo viene usata da Billy the Kid per minacciare Kukulkan.\nLe Rune.\n\"Le Rune erano pezzi irregolari di pietra nera, incisi con linee spigolose, riquadri e tagli\". Grazie a questo oggetto le valchirie riescono a richiamare lo spietato Nidhogg presente nel secondo libro.\nPietra del Sole.\n\"Un disco grigio e piatto... La pietra era lucida e levigata, e c'erano tracce di vernice d'oro e di bronzo sulla superficie. Al centro c'era una faccia con gli occhi rotondi e la bocca spalancata, con una serie di anelli intorno. All'interno di ogni anello erano scolpiti innumerevoli simboli tozzi.\".\nAppartiene a Prometeo, che la usa per addestrare Josh nella Magia del Fuoco.\nTeschio di Cristallo.\nCompare verso la fine del quarto romanzo. Era conservato dai coniugi Flamel e viene usato per \"vedere\" dove si trova Josh attraverso i suoi occhi.\n\"\"Era tecnologia degli Arconti, che avevano creato i teschi basandosi su un sapere ancora pi\u00f9 antico.\"\nFrusta di cuoio e argento.\nAppartiene a Perenelle, che la dona a Sophie. \u00c8 intrecciata con i serpenti strappati dalla chioma di Medusa.\nVimana.\nSpecie di dischi volanti usati a Danu Talis.\nKopesh.\nI micidiali falcetti-spada usati dagli anpu.\nScarabeo di giada.\nAppartiene a Tsagaglalal, a cui fu donato da suo marito Abramo. Perenelle, nel quinto libro, lo usa per togliersi un giorno di vita e donarlo a suo marito.\nTavolette di smeraldo.\nPietre verdi, piatte e rettangolari; larghe pi\u00f9 o meno 10\u00a0cm e lunghe 20. Sono lettere dal passato, scritte da Abramo diecimila anni fa. Sono state conservate da Tsagaglalal. \"Entrambi i lati erano coperti da una grafia stretta e sottile...: triangoli, semicerchi e rette, simboli vagamente logici e matematici e punti astratti\".\nSpecchio di cristallo.\n\"Pi\u00f9 antico del genere umano, risaliva a un'epoca antecedente agli Antichi Signori, agli Arconti e perfino ai Grandi Antichi che li avevano preceduti. Si trattava di un manufatto dei Signori della Terra, restituito alla terraferma dopo che l'isola di Danu Talis era stata strappata al suo primigenio fondale marino\". Era un \"... piccolo rettangolo di cristallo incastonato nella semplice cornice nera che non era di legno n\u00e9 di metallo n\u00e9 di pietra\"\".\nQuetzalcoatl l'aveva rubato dal Palazzo del Sole dopo aver scoperto accidentalmente che, se nutrito con il sangue, lo specchio permetteva di vedere meraviglie e di essere trasportati in un altro luogo.\nTonbogiri.\nFucili usati dagli anpu."}
{"id": "3635550", "revid": "1305772", "url": "https://it.wikipedia.org/wiki?curid=3635550", "title": "ABN AMRO World Tennis Tournament 1982 - Doppio", "text": "Il doppio del torneo di tennis ABN AMRO World Tennis Tournament 1982, facente parte della categoria Grand Prix, ha avuto come vincitori Mark Edmondson e Sherwood Stewart che hanno battuto in finale Fritz Buehning e Kevin Curren 7\u20135, 6\u20132."}
{"id": "3635554", "revid": "125778179", "url": "https://it.wikipedia.org/wiki?curid=3635554", "title": "Roberto Marchini", "text": "Biografia.\nRoberto Marchini, ingegnere laureato al Politecnico di Milano, a partire dagli anni settanta del XX secolo, \u00e8 tra i dirigenti della Democrazia Cristiana della provincia di Sondrio. Viene eletto Consigliere provinciale nel 1970 e ottiene la carica di assessore provinciale all'istruzione e cultura fino al 1975.\nTerminato il mandato in Provincia, viene eletto Sindaco di Morbegno, carica che mantiene per il lustro 1975-1980. \nNel 1980 viene eletto Presidente della Provincia di Sondrio, fino al 1985 a capo di una Giunta di centro DC-PSDI. Nel successivo quinquennio 1985\u00a0\u2013 1990 viene riconfermato Presidente della Provincia di Sondrio da una coalizione di centrosinistra DC-PSI-PSDI. Successivamente \u00e8 tra i fondatori de L'Ulivo nella provincia di Sondrio e, nel febbraio 1999, partecipa a Roma al Comitato Nazionale che decreta la fondazione de I Democratici di Romano Prodi."}
{"id": "3635555", "revid": "123807027", "url": "https://it.wikipedia.org/wiki?curid=3635555", "title": "David Nicholls", "text": "Biografia.\nSecondo di tre figli, Nicholls ha frequentato il Barton Peveril College di Eastleigh, nell'Hampshire, dal 1983 al 1985: qui si \u00e8 diplomato con il massimo dei voti in letteratura inglese, teatro, fisica e biologia, partecipando anche a numerose produzioni teatrali del college. Anche l'attore Colin Firth ha frequentato lo stesso istituto e in seguito ha collaborato con Nicholls nel film \"And When Did You Last See Your Father?\". Nicholls ha in seguito studiato presso l'universit\u00e0 di Bristol, laureandosi in teatro e letteratura inglese nel 1988, poi ha tentato la carriera di attore iscrivendosi alla \"American Musical and Dramatic Academy\" di New York.\nDai 20 ai 30 anni Nicholls ha spesso lavorato come attore utilizzando lo pseudonimo di \"David Holdaway\" e recitando piccoli ruoli in vari teatri, tra cui il Royal National Theatre.\nTelevisione e cinema.\nCome sceneggiatore ha contribuito alla stesura della terza serie della commedia televisiva britannica \"Cold Feet\". In seguito \u00e8 stato nominato per il British Academy Television Awards come miglior nuovo autore di fiction. Nicholls ha inoltre creato le miniserie per la tv \"I Saw You\" (2000), \"Tiger Aspect\" (2002) e \"Rescue Me\" (2002); l'improvvisa cancellazione dai palinsesti di \"Rescue Me\" ha temporaneamente allontanato Nicholls dall'attivit\u00e0 di sceneggiatore, spingendolo a concentrarsi sulla stesura del suo primo romanzo, \"Le domande di Brian\"., adattato per il cinema nel 2006. Anche dal suo ultimo romanzo, \"Un giorno\", \u00e8 stato tratto nel 2011 un omonimo film con Anne Hathaway e Jim Sturgess.\nHa scritto la sceneggiatura del film 7:39 con Sheridan Smith e David Morrissey.\nIl suo ultimo progetto \u00e8 l'adattamento televisivo dei romanzi di Edward St Aubyn che vede come protagonista Benedict Cumberbatch.\nTeatro.\nNel 2005 ha scritto \"Aftersun\" per il festival \"Old Vic's 24-Hour Play\", una commedia della durata di 10 minuti con l'attore Gael Garc\u00eda Bernal come protagonista. Nel 2006 Nicholls ha adattato \"Aftersun\" in un programma televisivo per la BBC One."}
{"id": "3635556", "revid": "43035054", "url": "https://it.wikipedia.org/wiki?curid=3635556", "title": "Wilma Banky", "text": ""}
{"id": "3635557", "revid": "110157", "url": "https://it.wikipedia.org/wiki?curid=3635557", "title": "Kukov\u00e1", "text": "Kukov\u00e1 (in ungherese \"K\u00fckemez\u0151\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3635558", "revid": "287204", "url": "https://it.wikipedia.org/wiki?curid=3635558", "title": "Kukova", "text": ""}
{"id": "3635563", "revid": "110157", "url": "https://it.wikipedia.org/wiki?curid=3635563", "title": "Chiesa di San Giorgio (Lostallo)", "text": "La chiesa parrocchiale di San Giorgio \u00e8 un edificio religioso che si trova a Lostallo, nel Cantone dei Grigioni.\nStoria.\nLa struttura viene citata per la prima volta in documenti storici risalenti al 1219, anche se venne profondamente rimaneggiata nei secoli seguenti.\nDescrizione.\nLa chiesa ha una pianta ad unica navata ricoperta da un soffitto a travi, mentre il coro \u00e8 coperto da una volta a crociera."}
{"id": "3635569", "revid": "339392", "url": "https://it.wikipedia.org/wiki?curid=3635569", "title": "Nomi tahitiani", "text": ""}
{"id": "3635571", "revid": "1781667", "url": "https://it.wikipedia.org/wiki?curid=3635571", "title": "Kurimka", "text": "Kurimka (in ungherese \"Kiskurima\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3635572", "revid": "1442080", "url": "https://it.wikipedia.org/wiki?curid=3635572", "title": "Lorraine Open 1982 - Doppio", "text": "Il doppio del torneo di tennis Lorraine Open 1982, facente parte della categoria Grand Prix, ha avuto come vincitori David Carter e Paul Kronk che hanno battuto in finale Matt Doyle e Dave Siegler 6\u20133, 7\u20136."}
{"id": "3635573", "revid": "547034", "url": "https://it.wikipedia.org/wiki?curid=3635573", "title": "Susanne Uhlen", "text": "Tra i suoi ruoli pi\u00f9 noti, figurano, tra l'altro, quello di Kitty Balberg nella serie televisiva \"Das Erbe der Guldenburgs\" (1987-1990) e quello di Henriette von Sydek nella serie televisiva \"Der Hausgeist\" (1991-1993). \u00c8 inoltre un volto noto al pubblico per le sue apparizioni in vari episodi di serie televisive quali \"Der Kommissar\", \"L'ispettore Derrick\" , \"Il commissario K\u00f6ster\", \"Il commissario Kress\" (\"Der Alte\", serie in cui compare in 13 episodi), \"Un caso per due\", \"Siska\", \"Tatort\", ecc. \nComplessivamente, ha lavorato in una settantina di produzioni.\nLa sua \u00e8 una famiglia di attori: \u00e8 infatti figlia di Wolfgang Kieling (1924-1985) e Gisela Uhlen (1919-2007) e sorellastra di Florian Martens e Barbara Bertram."}
{"id": "3635576", "revid": "123868665", "url": "https://it.wikipedia.org/wiki?curid=3635576", "title": "Gabriella Seidenfeld", "text": "Biografia.\nElemento di collegamento tra il partito comunista di Fiume e quello italiano negli anni venti, dal 1921 al 1931 fu compagna, sentimentalmente e nell'attivit\u00e0 politica, di Ignazio Silone (che dedic\u00f2 la prima edizione di Fontamara al fratello Romolo e a lei). I loro nomi in codice erano Serena e Sereno; con lui verr\u00e0 arrestata a Madrid nel 1923, mentre era in missione segreta per l'Internazionale.\nAnche le sorelle Barbara (poi compagna di Pietro Tresso) e Serena (i loro nomi in codice: \"Ghita\" e \"Nuvola\") ebbero un ruolo chiave come antifasciste e nei collegamenti internazionali tra i vari partiti comunisti europei."}
{"id": "3635577", "revid": "465169", "url": "https://it.wikipedia.org/wiki?curid=3635577", "title": "Glass Heart (Leona Lewis)", "text": ""}
{"id": "3635579", "revid": "1305772", "url": "https://it.wikipedia.org/wiki?curid=3635579", "title": "Milan Indoor 1982 - Doppio", "text": "Il doppio del torneo di tennis Milan Indoor 1982, facente parte della categoria Grand Prix, ha avuto come vincitori Heinz G\u00fcnthardt e Peter McNamara che hanno battuto in finale Mark Edmondson e Sherwood Stewart 7\u20136, 7\u20136"}
{"id": "3635580", "revid": "4175", "url": "https://it.wikipedia.org/wiki?curid=3635580", "title": "Kituro RC", "text": ""}
{"id": "3635585", "revid": "43035360", "url": "https://it.wikipedia.org/wiki?curid=3635585", "title": "Gli uomini, che mascalzoni! (film 1953)", "text": ""}
{"id": "3635586", "revid": "43035397", "url": "https://it.wikipedia.org/wiki?curid=3635586", "title": "F-16 VISTA", "text": ""}
{"id": "3635587", "revid": "179980", "url": "https://it.wikipedia.org/wiki?curid=3635587", "title": "Club Universitario", "text": ""}
{"id": "3635588", "revid": "1305772", "url": "https://it.wikipedia.org/wiki?curid=3635588", "title": "Frankfurt Grand Prix 1982 - Doppio", "text": "Il doppio del torneo di tennis Frankfurt Grand Prix 1982, facente parte della categoria Grand Prix, ha avuto come vincitori Steve Denton e Mark Edmondson che hanno battuto in finale Tony Giammalva e Tim Mayotte 6\u20137, 6\u20133, 6\u20133"}
{"id": "3635590", "revid": "124655488", "url": "https://it.wikipedia.org/wiki?curid=3635590", "title": "Sinello", "text": "Il Sinello \u00e8 un fiume italiano il cui corso si svolge interamente in provincia di Chieti, in Abruzzo.\nLungo 50\u00a0km, nasce dalla Sella Grande, sul monte Castel Fraiano a Castiglione Messer Marino, in provincia di Chieti ad un'altezza di 1415\u00a0m s.l.m.\nIl regime \u00e8 molto variabile nell'arco dell'anno: dall'inizio dell'autunno fino alla primavera la portata d'acqua \u00e8 abbastanza elevata, grazie alle abbondanti piogge; mentre nella stagione estiva, il flusso risulta molto ridotto e si restringe fino al letto di magra. In questo periodo \u00e8 abbastanza frequente incontrare dei punti di secca, soprattutto nel tratto finale del fiume.\nIl problema delle secche era quasi inesistente in passato, quando il fiume era la principale risorsa per l'abbeveramento del bestiame allevato dalle comunit\u00e0 locali, nonch\u00e9 dei greggi di passaggio che praticavano la transumanza. Inoltre, il fiume era utilizzato per la macerazione ad umido del lino e per il lavaggio degli indumenti.\nLungo il suo corso, all'altezza del comune di Pollutri, \u00e8 presente la Riserva naturale guidata Bosco di Don Venanzio, uno degli ultimi boschi planizari della costa adriatica.\nSfocia, con un estuario, nel mare Adriatico a nord di Punta Penna, al confine tra il territorio di Casalbordino e quello di Vasto.\nI suoi principali affluenti sono il torrente Altosa, il torrente Torbido, il Vallone della Peschiola, il Fosso di Scerni e il Fosso Barbato a sinistra; il torrente Maltempo e il torrente Cena a destra.\nComuni attraversati.\nIl fiume Sinello attraversa il territorio di vari comuni del medio-alto vastese. In ordine alfabetico: "}
{"id": "3635591", "revid": "1442080", "url": "https://it.wikipedia.org/wiki?curid=3635591", "title": "ATP Nizza 1982 - Doppio", "text": "Il doppio del torneo di tennis ATP Nizza 1982, facente parte della categoria Grand Prix, ha avuto come vincitori Henri Leconte e Yannick Noah che hanno battuto in finale Paul McNamee e Bal\u00e1zs Tar\u00f3czy 5-7, 6-4, 6-3."}
{"id": "3635594", "revid": "767487", "url": "https://it.wikipedia.org/wiki?curid=3635594", "title": "Fang (gruppo musicale)", "text": "I Fang sono un gruppo punk rock ed hardcore punk statunitense formatosi agli inizi degli anni ottanta.\nBiografia.\nNati a Berkeley, si sciolsero nel 1989, dopo che il leader Sam McBride fu arrestato per aver ucciso la sua fidanzata, Dixie Lee Carney. Nel 1995 McBride fu scarcerato e, cambiato nome in Sammytown, riun\u00ec la band."}
{"id": "3635595", "revid": "76963", "url": "https://it.wikipedia.org/wiki?curid=3635595", "title": "Tita Merello", "text": "Partecip\u00f2 a quasi 45 film tra il 1930 e il 1985."}
{"id": "3635596", "revid": "587728", "url": "https://it.wikipedia.org/wiki?curid=3635596", "title": "Stemma di Taiwan", "text": ""}
{"id": "3635597", "revid": "1442080", "url": "https://it.wikipedia.org/wiki?curid=3635597", "title": "Monte Carlo Open 1982 - Doppio", "text": "Il doppio del torneo di tennis Monte Carlo Open 1982, facente parte della categoria Grand Prix, ha avuto come vincitori Peter McNamara e Paul McNamee che hanno battuto in finale Mark Edmondson e Sherwood Stewart 6-7, 7-6, 6-3."}
{"id": "3635601", "revid": "1442080", "url": "https://it.wikipedia.org/wiki?curid=3635601", "title": "Houston Open 1982 - Doppio", "text": "Il doppio del torneo di tennis Houston Open 1982, facente parte della categoria World Championship Tennis, ha avuto come vincitori Kevin Curren e Steve Denton che hanno battuto in finale Mark Edmondson e Peter McNamara 7-5, 6-4."}
{"id": "3635605", "revid": "1543377", "url": "https://it.wikipedia.org/wiki?curid=3635605", "title": "Los Angeles Open 1982 - Doppio", "text": "Il doppio del torneo di tennis Los Angeles Open 1982, facente parte della categoria Grand Prix, ha avuto come vincitori Sherwood Stewart e Ferdi Taygan che hanno battuto in finale Bruce Manson e Brian Teacher 6-1, 6-7, 6-3."}
{"id": "3635606", "revid": "1855146", "url": "https://it.wikipedia.org/wiki?curid=3635606", "title": "Vincenzo Abbati", "text": "Biografia.\nDopo aver frequentato la scuola di scenografia annessa al Teatro San Carlo di Napoli, si iscrive nel 1822 al Regio Istituto di Belle Arti dove rimane fino al 1826, anno del suo debutto alla Prima mostra borbonica. Diviene quindi pittore di corte della figlia di Francesco I, Carolina di Borbone pi\u00f9 nota come duchessa di Berry, al seguito della quale si trasferisce a Firenze nel 1842, quindi a Graz, nel 1844, infine a Venezia. Qui partecipa alle annuali esposizioni dell'Accademia di Belle Arti con vedute prospettiche. Dopo il 1856 rientra a Napoli con il figlio Giuseppe, anch'egli pittore, e vi risiede stabilmente dal 1859. La data di morte, tradizionalmente riferita al 1866, potrebbe essere spostata secondo le ultime ricerche al 1874 circa, periodo a cui risale una causa per debiti che lo vede coinvolto.\nLa sua formazione artistica, iniziata a Firenze, si sviluppa ulteriormente a Venezia ove raccoglie svariate commissioni dalla duchessa di Barry. Tra le sue opere, vanno ricordate: il Monumento tombale di Don Pedro, nella Cattedrale di Palermo; Coro di frati in Sant'Efremo a Napoli; Interno della Chiesa dei Frari; Cappella di Minutolo; Grotta di Posillipo; Veduta di Capri al chiaro di luna. La sua pittura, per lo pi\u00f9 interni e paesaggi notturni, ma anche scene di genere e soggetti storici, \u00e8 caratterizzata da accentuati effetti di luce e da una buona resa prospettica."}
{"id": "3635608", "revid": "1305772", "url": "https://it.wikipedia.org/wiki?curid=3635608", "title": "Antonianos di Afrodisia", "text": "Biografia.\nSi tratta di un artista operante in una delle botteghe presenti a Roma e composte da scultori provenienti da Afrodisia (oggi Geyre), citt\u00e0 della Caria, nella Turchia sudoccidentale, in cui era fiorente l'attivit\u00e0 artistica, anche grazie alla presenza di importanti cave di marmo."}
{"id": "3635613", "revid": "119717859", "url": "https://it.wikipedia.org/wiki?curid=3635613", "title": "Donato Barcaglia", "text": "Biografia.\nNato in una famiglia particolarmente numerosa, Donato Barcaglia intraprese studi letterari e poi artistici anche grazie al sostegno economico del padre, modesto impiegato governativo. Frequent\u00f2 pertanto a Milano l'Accademia di Belle Arti di Brera, seguendo corsi di disegno e di nudo; suo maestro di scultura fu invece Abbondio Sangiorgio.\nGi\u00e0 negli anni Sessanta dell'Ottocento riusc\u00ec ad affermarsi come ritrattista, dedicandosi alla scultura solo a partire dal decennio successivo, ottenendo importanti riconoscimenti. Appena diciassettenne aveva riscosso gi\u00e0 un buon successo, quando la sua prima opera, \"Il vendemmiatore\", collocata poi a Palazzo Reale a Milano, era stata acquistata dalla Societ\u00e0 di Belle Arti nel 1866 per volere del Principe Umberto.\nRaggiunta la piena celebrit\u00e0 gi\u00e0 a venticinque anni, era gi\u00e0 ricco a trenta, quando si mise a dirigere un importante atelier dal quale venivano immesse sul mercato repliche di sue opere, dirette in ogni parte del mondo. Riscosse importanti riconoscimenti alle Esposizioni universali di Vienna (1873) e Filadelfia (1876).\nFu particolarmente attivo nella produzione monumentalistica pubblica e ufficiale, oltre che di monumenti funerari e celebrativi; diverse sue sculture sono presenti anche al Cimitero Monumentale di Milano e al cimitero di Gravedona, sul Lago di Como.\nVenne nominato Grande ufficiale dell'Ordine della Corona d'Italia e Cavaliere della Legion d'onore. Mor\u00ec a Roma nel 1930 e venne riportato a Milano per la sepoltura nel Cimitero Monumentale."}
{"id": "3635614", "revid": "1305772", "url": "https://it.wikipedia.org/wiki?curid=3635614", "title": "Alberto Bazzoni", "text": "Biografia.\nTra il 1908 e il 1913 frequenta l'Accademia di Belle Arti di Parma. Partecipa alla Prima Guerra mondiale e, in seguito, si stabilisce in citt\u00e0. Realizza monumenti pubblici tra cui la fontana per la caserma di Reggio Emilia e i monumenti ai caduti di Fidenza e di Salsomaggiore. Nel 1926 si trasferisce a Milano dove prosegue la sua attivit\u00e0 di scultore; influenzato dallo studio della statuaria romana, scolpisce la statua di Sant'Agostino per il Duomo, la tomba della moglie Bianca Bazzoni (nata Ziveri, deceduta il 18-9-1930) al Cimitero Monumentale, e una serie di statue e bassorilievi su larga scala nella Stazione di Milano Centrale. Dal 1936 \u00e8 a Parigi dove rimane fino alla scoppio della guerra producendo bronzi di piccole dimensioni per i collezionisti privati. Dal 1946 al 1950 torna nella capitale francese e, in seguito, \u00e8 di nuovo a Milano."}
{"id": "3635615", "revid": "16758", "url": "https://it.wikipedia.org/wiki?curid=3635615", "title": "Deutsche Eishockey Liga 2000-2001", "text": "La Deutsche Eishockey Liga 2000-2001 fu la settima stagione della Deutsche Eishockey Liga. Al termine dei playoff gli Adler Mannheim si aggiudicarono il loro quarto titolo della DEL, diventando campioni di Germania per la quinta volta della loro storia.\nAl via del campionato si presentarono sedici squadre; a differenza dell'ultima stagione i Starbulls Rosenheim furono sostituiti dagli Iserlohn Roosters, mentre si ripresent\u00f2 nella DEL il D\u00fcsseldorfer EG.\nStagione regolare.\nCome nella stagione precedente si disput\u00f2 un girone unico per tutte e 16 le formazioni, con un doppio turno di andata e ritorno, nel quale al termine dei 60 minuti regolamentari, in caso di pareggio, le squadre si affrontarono negli shootout. Le prime otto squadre si qualificarono ai playoff, mentre le altre terminarono la propria stagione senza passare per i playout.\nClassifica.\nLegenda:\nNote:"}
{"id": "3635616", "revid": "1442080", "url": "https://it.wikipedia.org/wiki?curid=3635616", "title": "British Hard Court Championships 1982 - Doppio", "text": "Il doppio del torneo di tennis British Hard Court Championships 1982, facente parte della categoria Grand Prix, ha avuto come vincitori Paul McNamee e Buster Mottram che hanno battuto in finale Henri Leconte e Ilie N\u0103stase 3\u20136, 7\u20136, 6\u20133."}
{"id": "3635617", "revid": "404338", "url": "https://it.wikipedia.org/wiki?curid=3635617", "title": "Susanna e i vecchioni (Alessandro Allori)", "text": "Susanna e i vecchioni \u00e8 un dipinto a olio su tela (202x117 cm) di Alessandro Allori, firmata e datata 1561, e conservato nel Mus\u00e9e Magnin di Digione.\nDescrizione e stile.\nIl tema di Susanna, preso dal Libro di Daniele (13), era popolare nell'arte del pieno Rinascimento, venendo spesso rappresentato dagli artisti quale esempio di virt\u00f9 che vince il vizio, nonostante le insidie. \nPi\u00f9 che il tema moraleggiante, all'artista interessava rappresentare soprattutto una scena di raffinato erotismo, col corpo nudo della fanciulla che sembra accogliere, piuttosto che respingere, le \"avances\" dei \"vecchioni\", rappresentati in pose audaci. Una ricca ornamentazione ne fa un esempio tipico di opera destinata alle \"\u00e9lite\" dell'epoca. il colore ricco e smaltato \u00e8 tipico dello stile dell'artista, primo allievo di Agnolo Bronzino."}
{"id": "3635622", "revid": "1442080", "url": "https://it.wikipedia.org/wiki?curid=3635622", "title": "Alan King Tennis Classic 1982 - Doppio", "text": "Il doppio del torneo di tennis Alan King Tennis Classic 1982, facente parte della categoria Grand Prix, ha avuto come vincitori Sherwood Stewart e Ferdi Taygan che hanno battuto in finale Carlos Kirmayr e Van Winitsky 7\u20136, 6\u20134."}
{"id": "3635628", "revid": "1305772", "url": "https://it.wikipedia.org/wiki?curid=3635628", "title": "Giorgio Belloni", "text": "Biografia.\nAllievo di Giuseppe Bertini all'Accademia di Belle Arti di Brera, esordisce nel 1879 con due vedute prospettiche d'interni. Dopo un soggiorno veronese, durante il quale si dedica all'esecuzione dei primi paesaggi en \"plein air\", si stabilisce a Milano dove si afferma come paesaggista dal 1882. La partecipazione all'Esposizione Nazionale Artistica di Venezia del 1887 segna un importante successo e gli assicura notoriet\u00e0 oltre i confini regionali. Dall'inizio degli anni ottanta si accosta alle ricerche del naturalismo lombardo specializzandosi nell'esecuzione di marine, tratte dal vero durante i soggiorni estivi a Sturla, Noli e Forte dei Marmi, ma contraddistinte da atmosfere poetiche ed evocative. Alla prevalente attivit\u00e0 di paesaggista, che lo vede impegnato nell'esecuzione di ampie vedute alpine e brianzole, si affianca una produzione minore di ritratti e nature morte. Negli anni di passaggio tra i due secoli risente delle suggestioni della pittura divisionista, ma declinata in una personale interpretazione della luce. Svolge un'intensa attivit\u00e0 espositiva presso le principali rassegne nazionali e internazionali, che culmina nell'allestimento di una sala personale alla Biennale veneziana del 1914 e alla Galleria Pesaro nel 1919.\nTra le altre partecip\u00f2 alla III Esposizione internazionale d'arte di Venezia del 1899.\nMor\u00ec ad Azzano, frazione di Mezzegra, il 12 aprile 1944. Riposa al cimitero Monumentale di Milano.\nCollegamenti esterni.\nRaccolta Lamberti, http://www.raccoltalamberti.com"}
{"id": "3635629", "revid": "113126122", "url": "https://it.wikipedia.org/wiki?curid=3635629", "title": "Mario Bettinelli", "text": "Biografia.\nTra il 1895 e il 1901 \u00e8 a Brescia, dove si trasferisce la famiglia e frequenta la Scuola di disegno \"Moretto da Brescia\" specializzandosi nel ritratto e nella caricatura. Tecnicamente molto dotato, nel 1911 si sposta a Milano ed entra in contatto con l'ambiente tardo-scapigliato, dedicandosi alla realizzazione di soggetti allegorici e ritratti femminili. Dopo la Prima guerra mondiale, la sua notoriet\u00e0 cresce e nel 1918 un suo dipinto entra nelle Raccolte d'arte del Comune di Milano. Negli anni Venti \u00e8 influenzato dal Novecento Italiano, ma non partecipa alle mostre collettive del gruppo. Espone da Lino Pesaro nel 1923 e nel 1930. Nel corso degli anni Trenta, e soprattutto dopo la Seconda guerra mondiale, si dedica in prevalenza alla rappresentazione del paesaggio lombardo.\nTra le mostre a cui ha partecipato la X Esposizione internazionale d'arte di Venezia del 1912 con le opere \"Autoritratto\" e \"Creature del Mare\".\nUna sua opera Ritratto di Francesco Riva si trova nella Raccolta D'Arte dell'Ospedale Maggiore di Milano."}
{"id": "3635630", "revid": "297059", "url": "https://it.wikipedia.org/wiki?curid=3635630", "title": "Ercole Calvi", "text": "Biografia.\nFormatosi all'Accademia Cignaroli di Verona, dal 1844 si trasferisce a Milano dove completa i suoi studi presso l'Accademia di Belle Arti di Brera. Continuatore della pittura di paesaggio di gusto romantico, si distingue alle esposizioni milanesi per un repertorio di vedute lacustri e paesaggi brianzoli ispirati ai modelli allora in voga di Giuseppe Canella. La fortuna commerciale dell'opera di Calvi si amplifica in seguito al suo rientro a Verona nel 1856, accompagnata dai primi riconoscimenti ufficiali. Nella citt\u00e0 natale dal 1859 ricopre la carica di professore all'Accademia di Belle Arti ed \u00e8 nominato direttore della Societ\u00e0 di Belle Arti nel 1866.\nA partire dagli anni Sessanta vedute urbane, temi risorgimentali e paesaggi divengono i soggetti ricorrenti della sua produzione. L'adozione di un linguaggio pittorico ripetitivo e di facile effetto determina il duraturo successo di mercato dell'artista, ma dopo gli anni Sessanta si registrano anche le prime recensioni negative della critica. Risale alla seconda met\u00e0 degli anni Settanta un deciso aggiornamento verso le coeve ricerche della pittura verista, mentre il suo repertorio tematico si rinnova con l'introduzione di nuovi soggetti tratti dallo studio dal vero della laguna veneta."}
{"id": "3635631", "revid": "76963", "url": "https://it.wikipedia.org/wiki?curid=3635631", "title": "Beth Riesgraf", "text": "Biografia.\n\u00c8 principalmente conosciuta per il suo ruolo nella serie TV \"Leverage - Consulenze illegali\", dove interpreta la ladra acrobatica \"di cognome Parker e di nome Parker\", personaggio dotato di una vivace vena comica che scaturisce dalla tranquillit\u00e0 inconsapevole con cui la ragazza dice e fa cose incredibili. Sul set di My Name is Earl ha conosciuto l'attore Jason Lee, che interpretava Earl; \u00e8 stata la sua compagna dal 2005 al 2007 e gli ha dato un figlio cui \u00e8 stato imposto il bizzarro nome di Pilot Inspektor, nome che venne ispirato dalla canzone He's Simple, He's Dumb, He's the Pilot dei Grandaddy."}
{"id": "3635632", "revid": "287204", "url": "https://it.wikipedia.org/wiki?curid=3635632", "title": "Pompeo Calvi", "text": "Biografia.\nAllievo di Giovanni Migliara, esordisce all'esposizione annuale dell'Accademia di Belle Arti di Brera nel 1828. Il repertorio di vedute prospettiche, direttamente derivato dal suo maestro, si arricchisce di nuovi soggetti in seguito al lungo viaggio che lo conduce a Roma e a Napoli dal 1830 al 1832. \u00c8 costantemente presente alle esposizioni braidensi fino al 1842, quando abbandona definitivamente la pittura. Socio onorario dell'Accademia di Belle Arti di Brera dal 1850 e consigliere accademico dal 1860, nel 1868 rinuncia ai suoi incarichi ufficiali. Considerato un artista dilettante dalla critica che non gli riserva particolare interesse, Calvi ottiene commissioni dall'aristocrazia lombarda e piemontese. Il successo di mercato dell'artista culmina con l'acquisto di una sua opera per la Galleria del Belvedere di Vienna."}
{"id": "3635633", "revid": "287204", "url": "https://it.wikipedia.org/wiki?curid=3635633", "title": "Madrid Tennis Grand Prix 1982 - Doppio", "text": "Il doppio del torneo di tennis Madrid Tennis Grand Prix 1982, facente parte della categoria Grand Prix, ha avuto come vincitori Pavel Slo\u017eil e Tom\u00e1\u0161 \u0160m\u00edd che hanno battuto in finale Heinz G\u00fcnthardt e Bal\u00e1zs Tar\u00f3czy 6-1, 3-6, 9-7."}
{"id": "3635634", "revid": "305248", "url": "https://it.wikipedia.org/wiki?curid=3635634", "title": "Vanai", "text": "Van\u0101\u012b (farsi \u0648\u0646\u0627\u064a\u064a) \u00e8 una citt\u00e0 dello shahrest\u0101n di Bor\u016bjerd, circoscrizione Oshtorinan, nella provincia del Lorestan. Aveva, nel 2006, una popolazione di 4.649 abitanti."}
{"id": "3635635", "revid": "767487", "url": "https://it.wikipedia.org/wiki?curid=3635635", "title": "Aljaksandr Valadz'ko", "text": "Carriera.\nClub.\nHa giocato nella Dinamo Brest tra il 2005 e il 2008, vincendo la Coppa di Bielorussia nel 2007.\nIn seguito \u00e8 passato al con la quale gioca stabilmente nel campionato bielorusso di cui ha vinto le edizioni del 2009 e del 2010 ed una Coppa di Bielorussia nel 2010.\nNazionale.\nHa fatto parte stabilmente della Nazionale Bielorussa Under 21 tra il 2006 ed il 2009, giocando 28 partite e segnando una rete. Ha partecipato all'Europeo Under 21 del 2009."}
{"id": "3635636", "revid": "1305772", "url": "https://it.wikipedia.org/wiki?curid=3635636", "title": "Carlo Canella", "text": "Biografia.\nLa sua formazione avviene nell'ambiente familiare, grazie all'insegnamento del padre, Giovanni, decoratore e scenografo. Dal 1829 \u00e8 regolarmente presente alle esposizioni dell'Accademia di Belle Arti di Brera con un repertorio di vedute cittadine, ritratti e scene di genere di gusto neofiammingo. Si dedica sporadicamente alla pittura di paesaggio e dalla met\u00e0 degli anni Trenta si specializza nell'esecuzione di vedute prospettiche di diverse citt\u00e0 italiane, privilegiando Milano e Verona, sulle suggestioni delle coeve ricerche del fratello maggiore Giuseppe. Nel 1842 si trasferisce definitivamente a Milano, ma continua ad inviare le sue opere alle rassegne espositive veronesi. Nella produzione della maturit\u00e0 ripete stancamente i medesimi soggetti, spesso riproponendo i modelli di maggior successo del fratello, ed esegue vivaci scene di genere di gusto aneddotico che figurano all'Esposizione internazionale di Oporto del 1865 e all'Esposizione Nazionale di Napoli del 1877."}
{"id": "3635638", "revid": "767487", "url": "https://it.wikipedia.org/wiki?curid=3635638", "title": "Richard West (musicista)", "text": "\u00c8 conosciuto soprattutto per la sua militanza nel gruppo progressive metal Threshold. \u00c8 anche membro fondatore del gruppo progressive rock League of Lights.\nIn passato \u00e8 stato membro della band Mercy Train, ed ha lavorato come produttore e ingegnere del suono per numerosi gruppi, tra cui DragonForce e Power Quest."}
{"id": "3635639", "revid": "1305772", "url": "https://it.wikipedia.org/wiki?curid=3635639", "title": "Mario Biazzi", "text": "Biografia.\nFrequenta i corsi di Cesare Tallone all'Accademia di Brera di Milano (1899-1903), l'Accademia Carrara di Bergamo (1903-1905) e la Libera scuola del nudo di Brera (1907-1909). Si trasferisce a Milano e si avvicina alla Famiglia Artistica facendosi notare con ritratti in stile tardo-scapigliato. Nel 1910 esordisce alla Decima Esposizione Internazionale di Monaco e nello stesso anno partecipa all'Esposizione d'arte moderna di Cremona dove vince la medaglia d'oro. Tra il 1913 e il 1915 \u00e8 a Londra. Durante la Prima guerra mondiale fa ritorno a Cremona e si afferma come il ritrattista di riferimento della borghesia cittadina. Negli anni Trenta \u00e8 tra i fondatori della Famiglia artistica locale e del Sindacato fascista di Belle Arti. Nel 1940 e nel 1942 partecipa al Premio Cremona. Dopo la Seconda guerra mondiale vive isolato anche per motivi politici."}
{"id": "3635642", "revid": "273792", "url": "https://it.wikipedia.org/wiki?curid=3635642", "title": "Aleksandr Volodko", "text": ""}
{"id": "3635643", "revid": "74173", "url": "https://it.wikipedia.org/wiki?curid=3635643", "title": "Ducato dell'Alta e della Bassa Slesia", "text": ""}
{"id": "3635644", "revid": "1069707", "url": "https://it.wikipedia.org/wiki?curid=3635644", "title": "22/11/'63", "text": "22/11/63 (\"11/22/63\") \u00e8 un romanzo di fantascienza scritto da Stephen King. In Italia \u00e8 stato pubblicato l'8 novembre 2011. Il romanzo tratta il tema dei viaggi nel tempo e dell'assassinio di John Fitzgerald Kennedy (la data riportata nel titolo del romanzo \u00e8 infatti quella dell'omicidio del Presidente). In italiano \u00e8 stato tradotto da Wu Ming 1.\nIl romanzo \u00e8 stato adattato in una miniserie televisiva, intitolata \"22.11.63\", trasmessa da Hulu e Fox a febbraio 2016.\nTrama.\n2011. Jake Epping, protagonista e narratore della vicenda, \u00e8 un professore d'inglese nella cittadina di Lisbons Falls nel Maine. \u00c8 un uomo infelice, appena lasciato dalla moglie ex alcolista per un altro uomo. Per arrotondare lo stipendio, inizia a praticare anche lezioni serali e qui conosce la storia del bidello zoppo, Harry Dunning, che in un tema racconta ci\u00f2 che accadde la notte di Halloween del 1958, quando il padre ubriaco massacr\u00f2 sua madre ed i suoi fratelli e lo fer\u00ec gravemente alla gamba con un martello da fabbro.\nUn giorno, mentre \u00e8 a scuola, viene chiamato urgentemente da Al Templeton, gestore di una tavola calda da lui spesso frequentata per i prezzi modici. Al, dopo avergli rivelato di essere malato terminale di cancro ai polmoni, gli confida che nel retro del locale c'\u00e8 un varco temporale che porta esattamente alle 11:58 del 9 settembre 1958. Al spiega anche che lo ha varcato spesso, per andare nel passato per acquistare la carne che usa nel locale (approfittando cos\u00ec di prezzi alleggeriti da pi\u00f9 di mezzo secolo di inflazione) e che al ritorno nel presente saranno passati solo due minuti indipendentemente dal tempo totale trascorso nel passato. Infine, che qualsiasi ritorno nel passato annulla le ripercussioni sul presente del precedente viaggio temporale.\nJake cos\u00ec viaggia una prima volta nel passato e ha la possibilit\u00e0 di passare qualche ora nel Maine degli anni cinquanta. L\u00ec vi incontra per la prima volta il misterioso personaggio dell'Uomo con la Tessera Gialla, un barbone ubriaco che dorme ai margini del varco e che secondo Al \u00e8 a conoscenza del reale valore di quel luogo. Tornato nel presente, Al spiega a Jake il suo piano di tornare indietro nel tempo e impedire l'omicidio di John Fitzgerald Kennedy, impedendo cos\u00ec (secondo Al) tutte le conseguenze derivate da quell'omicidio: la guerra del Vietnam, la morte di Robert Kennedy e Martin Luther King, le rivolte razziali dei neri. Si tratta di un'impresa difficile perch\u00e9, come gli dimostra Al, il passato \u00e8 molto rest\u00eco a farsi modificare e cerca in tutti i modi di impedire qualsiasi modifica.\nJake decide di pensarci e inizialmente torna nel passato con l'identit\u00e0 fittizia di George Amberson, scrittore, per salvare la famiglia di Harry Dunning. Si reca perci\u00f2 a Derry. La citt\u00e0 \u00e8 sconvolta dagli omicidi di \"It\" (non nominato esplicitamente nel romanzo) e si respira un clima malvagio. Ci\u00f2 nonostante, Jake riesce molto faticosamente nell'impresa e salva la famiglia Dunning, riuscendo anche a non lasciare tracce della sua presenza. Ritornato nel presente, deve per\u00f2 apprendere che Harry, salvatosi dal padre e pertanto pienamente abile (e arruolabile) \u00e8 morto proprio in Vietnam.\nA questo punto, Jake decide di ritornare nel passato e di salvare anche Kennedy, proprio per impedire il conflitto. Grazie ad Al, ha a disposizione una notevole quantit\u00e0 di denaro, che inoltre pu\u00f2 ottenere facilmente tramite le scommesse, conoscendo gi\u00e0 in anticipo i risultati. Una sua clamorosa vittoria gli attira le ire della mafia locale, cos\u00ec George, grazie ad un presentimento, riesce a fuggire in Texas appena in tempo prima che gli venga bruciata la casa.\nInizialmente cerca un posto dove vivere a Dallas, la citt\u00e0 in cui sar\u00e0 ucciso Kennedy, ma la citt\u00e0 lo inquieta per misteriosi motivi e cos\u00ec si trasferisce nel tranquillo paesino di Jodie. Qui ricomincia ad insegnare, guadagnandosi il rispetto della comunit\u00e0 e dei suoi alunni. Sempre a Jodie conosce la nuova bibliotecaria, Sadie, della quale si innamora. Sadie si \u00e8 separata da poco dal marito Johnny, un uomo afflitto da turbe psichiche e strane manie, ed \u00e8 in attesa del divorzio formale. Grazie a George, Sadie scopre il sesso ma i due sono costretti ad unirsi di nascosto per via dei pregiudizi e dei moralismi ancora diffusi all'epoca. George, per\u00f2, commette una serie di errori (ad esempio, canticchia Honky Tonk Women, altres\u00ec caratterizzata da un testo molto ben \"sopra le righe\" rispetto ai tempi, peraltro degli allora non ancora fondati Rolling Stones) che insospettiscono Sadie sulla sua vera natura.\nNel frattempo indaga su Lee Harvey Oswald, cercando di capire se ha agito da solo o se \u00e8 stato aiutato, scoprendo cos\u00ec la sua personalit\u00e0 repressa, la turbolenta vita familiare e le vicende che segnano il suo ritorno dall'Unione Sovietica insieme alla moglie russa Marina. Convinto grazie ad uno stratagemma che Lee Oswald agisce da solo, inizia ad attrezzarsi per impedirne il piano. Il suo progetto per\u00f2 incontra notevoli ostacoli, non ultimo il precipitoso rientro a Jodie per salvare Sadie dal marito Johnny che \u00e8 tornato ad ucciderla, geloso della sua felicit\u00e0. Sadie scopre poi che vive fra Fort Worth e Dallas e torna a sospettare di lui. Alla fine, George le rivela la verit\u00e0, ovvero che \u00e8 venuto dal futuro per impedire l'omicidio del presidente. Sadie gli chiede una prova della sua confessione e George le rivela esattamente la conclusione della crisi dei missili di Cuba e di un importante match pugilistico alla quale i due scommettono e vanno ad assistere, terminato con un'inaspettatissima sconfitta del pugile favorito.\nLa vincita sul match di boxe scatena l'ira di un mafioso di Dallas che decide di punire George. L'uomo viene sorpreso in casa, pestato a sangue e ridotto in fin di vita. Le percosse fanno perdere la memoria a George, che non riesce pi\u00f9 a ricordare che deve impedire la morte di Kennedy mentre il giorno fatidico si avvicina.\nIl giorno prima, grazie a Sadie, torna a ricordare tutto e con il suo aiuto si reca in una citt\u00e0 festosa per l'arrivo del Presidente. Nonostante un rovinoso incidente sul pullman presso il quale era salito e numerose altre peripezie, i due riescono a fermare Oswald in tempo, salvando Kennedy, ma Oswald prima di morire risponde al fuoco di George uccidendo Sadie. George diventa un eroe nazionale, riceve la gratitudine del Presidente e di sua moglie, viene cercato da giornali e tv. Protetto dall'FBI che a causa del suo misterioso passato sospetta sia stato inviato dall'Unione Sovietica per impedire l'attentato, George ha la possibilit\u00e0 di sparire nel nulla, viaggiando dal Texas al Maine, e di tornare nel futuro.\nPrima di attraversare il varco e di tornare indietro, George scopre per\u00f2 che l'Uomo con la Tessera Gialla, suicidatosi, \u00e8 stato sostituito da un'altra persona, con una tessera verde nel cappello. Quest'ultimo gli rivela di essere uno dei tanti guardiani dei varchi temporali e gli spiega che la tessera che portano nel cappello serve a segnalare, tramite il colore, il loro stato di salute mentale in quanto il loro lavoro, cio\u00e8 stare a cavallo di diverse \"stringhe\" temporali per controllare i cambiamenti provocati dai viaggiatori, mette a dura prova la loro psiche. Il guardiano condanna duramente quanto fatto da George e da Al e spiega che, seppure guidati da buone intenzioni, la loro azione ha creato un futuro terribile. Inoltre, spiega a Jake che \u00e8 assolutamente necessario che con un altro viaggio nel passato, azzeri i cambiamenti effettuati.\nRientrato nel futuro, George si ritrova a vagare in un Maine irriconoscibile selvaggio e post-apocalittico. L\u00ec vi reincontra Harry Dunning, in questa realt\u00e0 costretto su una sedia a rotelle, e si fa raccontare gli ultimi quarant'anni di storia americana. Salvato dall'attentato, Kennedy vince le elezioni del 1964 contro Barry Goldwater. Il suo secondo mandato \u00e8 per\u00f2 un disastro: in Vietnam non riesce a contrastare l'avanzata dei comunisti e invia in grande ritardo un contingente perdendo migliaia di soldati. Favorito dai suoi insuccessi, nel 1968 sale alla Casa Bianca George Wallace, un segregazionista dell'Alabama, che decide di stroncare i Viet Cong sganciando bombe atomiche. Negli anni ottanta, l'America indebolita sul piano morale e militare, viene attaccata dagli integralisti islamici. In Oriente scoppia una guerra nucleare tra India e Pakistan che rade al suolo le rispettive capitali. A guidare gli Stati Uniti \u00e8 ora Hillary Clinton che ha preso il posto del marito Bill morto qualche anno prima per un infarto. Inoltre un grave incidente nucleare sconvolge tutta l'area del New England, mentre la Terra \u00e8 segnata da continue scosse e fratture della crosta terrestre che secondo gli scienziati porteranno alla fine del mondo nel 2080.\nJake capisce che il piano suo e di Al di permettere un mondo migliore salvando Kennedy si \u00e8 rivelato un fallimento. Decide cos\u00ec di rientrare nel passato, ma solo per tornare insieme a Sadie e vivere insieme alla donna che ama, disinteressandosi dell'attentato. Ma dopo un nuovo colloquio con il guardiano si convince definitivamente che \u00e8 meglio non cambiare il passato: ogni cambiamento infatti porter\u00e0 comunque a modificare in negativo il futuro. Jake torna cos\u00ec definitivamente nel 2011. Nel finale, decide di tornare a Jodie, l'unica citt\u00e0 in cui \u00e8 stato felice, cinquant'anni dopo averci vissuto e capita durante i festeggiamenti per il centenario della Fondazione. Alla festa, scopre che Sadie, ormai anziana, \u00e8 stata nominata \"cittadina del secolo\" di Jodie per il suo grande impegno civile e di solidariet\u00e0 prestato, suscitato proprio come reazione alla morte di Kennedy, e ne approfitta per \"conoscerla di nuovo\".\nAmbientazione.\nBuona parte del libro \u00e8 dedicata a narrare il modo di vita nella provincia americana negli anni a cavallo tra cinquanta e sessanta del XX secolo, infatti Jake ritornato nel passato nel settembre del 1958 dovr\u00e0 restarvi per pi\u00f9 di cinque anni. Quindi assunta la nuova identit\u00e0 di \"George Amberson\", girer\u00e0 diverse localit\u00e0 dal Maine al Texas stabilendosi infine in un paesino non lontano da Dallas dove entrer\u00e0 a far parte della comunit\u00e0 e trover\u00e0 anche l'amore, decidendo, ad un certo punto, di non tornare pi\u00f9 al 2011. Decisione per\u00f2 che in seguito dovr\u00e0 modificare sotto la spinta degli eventi.\nIl libro dedica grande attenzione ai dettagli e alla vita negli anni sessanta, dandone un'immagine tutto sommato positiva, migliore dell'epoca attuale anche se King \u00e8 ben attento a mostrare anche i lati negativi di quel periodo, scagliandosi in particolare contro la segregazione razziale ancora molto forte nel Sud degli Stati Uniti, i tab\u00f9 sessuali, l'ipocrisia della morale.\nIl protagonista Jake Epping insegna alla Lisbon Falls High School, la stessa scuola che venne frequentata da Stephen King intorno all'et\u00e0 di dieci anni, quando abitava a Durham, Maine.\nEntrambe le volte in cui Jake Epping viaggia nel passato, tocca come una sorta di \"portafortuna\" il cofano della Plymouth Fury rossa e bianca che si trova nel parcheggio nei pressi del varco temporale. Lo stesso gesto viene ripetuto da Arnie Cunningham (posseduto da Roland D. LeBay) in Christine come mezzo per \"trarre forza\" dall'automobile.\nA pagina 111 Jake Epping finisce a Derry nel Maine, citt\u00e0 gi\u00e0 citata molte volte da Stephen King nei suoi romanzi, e incontra Beverly Marsh e Richie Tozier, due ragazzi che fanno parte de \"Il gruppo dei Perdenti\", protagonisti del romanzo \"It\" dello stesso autore pubblicato nel 1986.\nUn ulteriore riferimento al romanzo \"It \"\u00e8 riscontrabile nei misteriosi ed efferati omicidi di bambini cui gli abitanti di Derry accennano malvolentieri quando interagiscono con Jake; tali omicidi sono opera proprio del mostro presente in It. Vengono citati anche i Barren, luogo dove \"Il gruppo dei Perdenti\" costruisce la propria sede.\nIl protagonista Jake Epping, durante la permanenza nel passato, inizia la scrittura di un romanzo giallo dove un pagliaccio commette degli omicidi. Ancora un riferimento al romanzo \"It\".\nJohn Clayton, l'ex marito di Sadie (compagna di George Amberson/Jake Epping negli anni sessanta) e che la sfigura con un coltello, pedina i due a bordo di una Plymouth Fury bianca e rossa \"erede\" di Christine, la macchina infernale.\nJake/George rivela a Sadie che nel 2011 l'America \u00e8 governata da un presidente nero e alla domanda di Sadie: \"Governa bene?\" Jake/George risponde positivamente. King \u00e8 da sempre, infatti, un noto simpatizzante di Barack Obama.\nQuando Jake ritorna nel presente \"alternativo\", dopo aver trascorso 5 anni nel passato, incontra il bidello Harry Dunning, il quale gli racconta che le radiazioni che stanno distruggendo il Maine sono dovute all'esplosione di una centrale nucleare nel Vermont avvenuta il 19 giugno 1999: questa \u00e8 la data dell' occorso realmente a Stephen King.\nCritica.\nIl libro rappresenta una svolta nella produzione letteraria di King: considerato pi\u00f9 che un romanzo di fantascienza, un romanzo storico per l'ambientazione nel passato, la cura dei dettagli, le informazioni che fornisce sulla vita quotidiana, la mentalit\u00e0 dell'epoca, la tecnologia. Ha ricevuto grandi apprezzamenti dai maggiori quotidiani americani."}
{"id": "3635647", "revid": "1442080", "url": "https://it.wikipedia.org/wiki?curid=3635647", "title": "Tampa Open 1982 - Doppio", "text": "Il doppio del torneo di tennis Tampa Open 1982, facente parte della categoria Grand Prix, ha avuto come vincitori Tom Gullikson e Tim Gullikson che hanno battuto in finale Brian Gottfried e Hank Pfister 6\u20132, 6\u20133."}
{"id": "3635651", "revid": "765341", "url": "https://it.wikipedia.org/wiki?curid=3635651", "title": "Winston-Salem Open 2011 - Qualificazioni singolare", "text": "Le qualificazioni del singolare del Winsto sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3635652", "revid": "1442080", "url": "https://it.wikipedia.org/wiki?curid=3635652", "title": "ATP Firenze 1982 - Doppio", "text": "Il doppio del torneo di tennis ATP Firenze 1982, facente parte della categoria Grand Prix, ha avuto come vincitori Paolo Bertolucci e Adriano Panatta che hanno battuto in finale Sam Giammalva Jr. e Tony Giammalva 7-6, 6-1."}
{"id": "3635655", "revid": "117339934", "url": "https://it.wikipedia.org/wiki?curid=3635655", "title": "Luigi Ruggiu", "text": "Biografia.\nLuigi Ruggiu si laurea in Filosofia presso l'Universit\u00e0 Cattolica di Milano con Emanuele Severino, con una tesi su \u00abIl concetto di 'phainesthai'\u00bb in Aristotele. Nel 1969 consegue la libera docenza in Filosofia teoretica.\n\u00c8 stato professore incaricato di Storia della filosofia a Venezia e a Trento. Dal 1975 \u00e8 titolare della stessa cattedra presso l'Universit\u00e0 Ca' Foscari Venezia. Gi\u00e0 consigliere di amministrazione della Biennale di Venezia (1978-1986) e direttore della rivista di cultura e politica \"Il Progetto\" (1982-1992), a cavallo tra gli anni '80 e '90 \u00e8 stato Preside della Facolt\u00e0 di Lettere e Filosofia dell'Universit\u00e0 Ca' Foscari Venezia.\nIl pensiero.\nLuigi Ruggiu ha indagato tre questioni centrali della storia della filosofia. In primo luogo ha ricostruito la nozione filosofica di tempo, partendo dai rapporti tra tempo e mito e proseguendo con l'analisi della Fisica aristotelica fino alla nozione hegeliana e heideggeriana di temporalit\u00e0. Nel campo della filosofia pratica Ruggiu ha indagato il rapporto tra logica e politica, polis e storia e lo statuto epistemologico di una filosofia della prassi. Importanti sono, in questo ambito, i suoi studi sulla genesi del concetto di economia, con saggi che vanno da Aristotele, a Smith, a Marx, fino a Polanyi e all'economia teorica contemporanea.\nIl terzo filone concerne l'origine dell'ontologia nel pensiero di Parmenide, autore a cui Ruggiu ha dedicato un'attenzione particolare. Inoltre nell'ultima parte della sua attivit\u00e0 ha effettuato delle ricerche sul giovane Hegel, in particolare sull'intreccio tra interesse teoretico e interesse pratico nel periodo di Jena."}
{"id": "3635659", "revid": "767487", "url": "https://it.wikipedia.org/wiki?curid=3635659", "title": "Ivan Mr\u00e1zek", "text": "\u00c8 stato uno degli sportivi pi\u00f9 rappresentativi dello sport cecoslovacco.\nCarriera.\nGiocatore.\nHa vinto il Campionato Europeo 1946 con la maglia della Nazionale di pallacanestro della Cecoslovacchia. Ha successivamente vinto tre medaglie d'argento agli Europei nelle edizioni 1947, 1951 e 1955. \u00c8 stato eletto miglior giocatore nel 1951, nell'edizione vinta dall'Unione Sovietica.\nAllenatore.\nHa guidato la Cecoslovacchia ai Giochi della XVII Olimpiade di Roma (5\u00ba posto finale) ed agli Europei 1963 (10\u00ba posto).\nCon lo Spartak Brno ha disputato due finali di Coppa Campioni (1964 e 1968, entrambe perse contro il Real Madrid) ed una di Coppa Intercontinentale (edizione 1969, persa contro gli Akron Wingfoots).\nDopo l'invasione del suo paese da parte dei sovietici, ha allenato nella stagione 1969-1970 in Italia il Gorena Petrarca Padova in Serie B giungendo secondo nel Girone A a pari merito con il Libertas Forl\u00ec."}
{"id": "3635661", "revid": "287204", "url": "https://it.wikipedia.org/wiki?curid=3635661", "title": "Ivan Mrazek", "text": ""}
{"id": "3635662", "revid": "1305772", "url": "https://it.wikipedia.org/wiki?curid=3635662", "title": "BMW Open 1982 - Doppio", "text": "Il doppio del torneo di tennis BMW Open 1982, facente parte della categoria Grand Prix, ha avuto come vincitori Chip Hooper e Mel Purcell che hanno battuto in finale Tian Viljoen e Danie Visser 6-4, 7-6."}
{"id": "3635665", "revid": "339392", "url": "https://it.wikipedia.org/wiki?curid=3635665", "title": "Stephanie Douglas Forrester", "text": ""}
{"id": "3635668", "revid": "767487", "url": "https://it.wikipedia.org/wiki?curid=3635668", "title": "Mladen Brki\u0107", "text": ""}
{"id": "3635669", "revid": "287204", "url": "https://it.wikipedia.org/wiki?curid=3635669", "title": "Mladen Brkic", "text": ""}
{"id": "3635674", "revid": "73685646", "url": "https://it.wikipedia.org/wiki?curid=3635674", "title": "Akademie der bildenden K\u00fcnste", "text": ""}
{"id": "3635675", "revid": "125201098", "url": "https://it.wikipedia.org/wiki?curid=3635675", "title": "Monastero del Santissimo Corpo di Cristo", "text": "Il monastero del Santissimo Corpo di Cristo o del Corpus Domini \u00e8 un monastero di Brescia, situato lungo via Castello, sul versante sud-est del colle Cidneo. Centro spirituale del complesso \u00e8 l'annessa chiesa del Santissimo Corpo di Cristo. Il monastero, anticamente retto dai Gesuati, \u00e8 oggi gestito dai Saveriani.\nStoria.\nLa fondazione.\nLa chiesa e il relativo monastero vengono fondati nella seconda met\u00e0 del Quattrocento dai Gesuati, un ordine religioso nato il secolo precedente e che, proprio in questi decenni, conosceva una notevole espansione. Fra la prima e la seconda met\u00e0 del secolo i Gesuati fondano una lunga serie di conventi in tutta Italia, ad esempio a Milano, Roma, Livorno, Piacenza, Cremona e altre ancora, fra cui la stessa Brescia.\nLa data di apertura del cantiere \u00e8 collocabile nel 1467. La costruzione del monastero \u00e8 strettamente legata al nome della nobile famiglia bresciana dei Martinengo, che donano ai Gesuati il terreno su cui realizzare il complesso. Altre donazioni avverranno fra il 1467 e il 1468, aumentando l'estensione del fondo a disposizione dei monaci.\nI francescani.\nL'ordine dei Gesuati viene soppresso, con bolla di Papa Clemente IX il 7 dicembre 1668, lasciando il monastero privo di amministrazione per alcuni mesi. Gi\u00e0 il 7 giugno 1669, comunque, sei mesi esatti dopo la soppressione dei Gesuati, il complesso viene occupato dall'Ordine dei Frati Minori francescani, per l'esattezza dal ramo dei Frati Minori Riformati, che lo comperano direttamente dalla Repubblica di Venezia il 26 marzo 1668. Dal contratto si legge che \"\"\u00e8 stato messo all'incanto nella loggetta di Piazza San Marco\" [...] \"il monastero e convento del Corpus Domini di Brescia della Congregazione dei Frati di San Girolamo con tutti i suoi chiostri\" [...] \"eccettuata la Chiesa e il campanile e luoghi sacri\".\nI Francescani Riformati restano in sede fino al 1810 quando, in seguito alle soppressioni napoleoniche, l'ordine viene abolito e il convento sequestrato, trasformandosi in propriet\u00e0 demaniale. L'archivio viene trasferito alla Nunziatura di Venezia, mentre la biblioteca viene dispersa.\nL'Ottocento.\nIl complesso continua comunque a ospitare religiosi, ovvero quelli che non avevano pi\u00f9 familiari disposti ad accoglierli dopo la secolarizzazione dei conventi, l'ultimo dei quali fu Padre Arcangelo, ucciso per errore da un soldato croato durante le Dieci giornate di Brescia nel 1859. La chiesa, invece, non fu mai secolarizzata in quanto vi funzionavano due sacerdoti nominati dal Vescovo. Il vescovo di nomina napoleonica Gabrio Maria Nava supplic\u00f2 perch\u00e9 si \"\"sottrasse agli obblighi del decreto governativo le chiese di San Giuseppe, di San Cristo, delle Cappuccine e delle Monache di San Giacomo\". Inoltre, il vescovo volle che la chiesa \"sia ritenuta come succursale di questa vasta parrocchia della Cattedrale, la quale non ha altra chiesa sussidiaria che quella di San Zeno\" [...] \"onde i Padri che verranno cola ritirati possano nei giorni in cui non saranno dalle infermit\u00e0 impediti, celebrarvi la Santa Messa ed il popolo di quei contorni possa approfittare della opportunit\u00e0 per ascoltarla\"\".\nPassata la bufera napoleonica, il governo austriaco passa tutto il complesso al vescovo Gabrio Maria Nava, che vi trasferisce parte del Seminario Diocesano dall'ex monastero di San Pietro in Oliveto. Durante le battaglie contro il dominio austriaco, alla met\u00e0 dell'Ottocento, il monastero viene occupato pi\u00f9 volte dai soldati, fra cui i croati che lo saccheggiano, e rischia anche di essere danneggiato dai bombardamenti a causa della sua posizione strategica sul pendio del colle. Dopo la battaglia di San Martino e il grande afflusso di feriti, anche la chiesa del Santissimo Corpo di Cristo, come molte altre in citt\u00e0, viene convertita in ospedale. Nel 1870 monsignor Pietro Capretti trasporta l'Ospizio dei chierici poveri, fino ad allora situato nell'odierno Corso Matteotti, al monastero di San Cristo. Il nome di Pietro Capretti, inoltre, si lega indissolubilmente alla storia del convento negli anni successivi come primo promotore dei tanto attesi lavori di sistemazione del complesso.\nIl Novecento e i Padri Saveriani.\nLa stabilit\u00e0 di chiesa e monastero esce notevolmente compromessa dalla seconda guerra mondiale e nel dopoguerra, scartata l'ipotesi del restauro, prende piede l'idea di radere al suolo il complesso per edificarne uno completamente nuovo. Nel 1952 il vescovo ausiliare Guglielmo Bosetti, a capo di un comitato, si fa promotore del nuovo seminario, per il quale vengono incaricati l'ingegner Antonio Lechi e l'architetto Vittorio Montini. Fortunatamente, il progetto si rivela estremamente costoso, ancora pi\u00f9 dispendioso del restauro che si voleva evitare, e il tutto viene abbandonato, optando per una nuova costruzione nell'area di Mompiano.\nSalvato il monastero, questo viene ceduto ai Padri Saveriani nel 1957: la chiesa \u00e8 data in uso perpetuo, conservandone il Seminario la propriet\u00e0. I terreni e i campi di gioco situati dietro il convento e confinanti con San Pietro in Oliveto non sono compresi e pertanto restano di propriet\u00e0 del Seminario. Dati in uso dapprima all'oratorio della parrocchia della chiesa di Sant'Agata, sono stati poi alienati e ora occupati da case private. Il Seminario traslocher\u00e0 definitivamente dal monastero nell'estate del 1957, in occasione delle vacanze scolastiche.\nI Saveriani avviano immediatamente una campagna di restauro: gi\u00e0 nel maggio del 1958 appaiono liberate dai muri di tamponamento le colonne del chiostro di entrata e quelle della loggetta al primo piano, mentre nel 1962 sono restaurati gli affreschi del Romanino nel refettorio.\nIl monastero.\nIl convento annesso alla chiesa \u00e8 costituito da tre chiostri, uno molto piccolo, a sinistra della facciata, e due pi\u00f9 grandi affiancati alla chiesa sempre sulla sinistra, uno dopo l'altro, completati dalle relative gallerie interne. A questi ambienti si aggiunge un esteso cortile oltre il primo chiostro d'ingresso, oggi utilizzato come parcheggio, sul quale si affacciano due edifici di pi\u00f9 tarda costruzione ma sempre annessi al complesso. Il convento si incastona esattamente fra Via Piamarta e le mura pi\u00f9 interne del Castello di Brescia e il grande cortile si affaccia direttamente sul teatro romano, che sarebbe da qui perfettamente visibile nel suo insieme se non fosse per una fitta area alberata che lo scherma.\nIl Chiostrino d'entrata e il cortile.\nIl piccolo chiostro d'ingresso al convento \u00e8 stato probabilmente aggiunto dai Francescani nella seconda met\u00e0 del Seicento. La struttura, dopo alcuni restauri, \u00e8 ora quella originaria: dodici colonne di ordine tuscanico su tre lati, mentre il quarto \u00e8 chiuso dal muro del chiostro successivo, del quale si intravede il secondo piano con la gradevole loggetta e il soffitto con travi a vista. Il chiostro \u00e8 ornato da tre palme e una fontana a due piani, coronata da un putto. A sinistra \u00e8 posto il locale della portineria.\nIl Chiostro della chiesa.\nRaggiungibile da una porta all'estrema destra del Chiostrino d'entrata, il Chiostro della Chiesa mostra su tre lati del piano superiore le colonnine ormai liberate dai muri di tamponamento poste nell'Ottocento per ricavare le stanze degli insegnanti del Seminario. Il lato ovest, invece, conserva ancora l'antica finestratura delle Stanze dei Superiori. Il piano inferiore \u00e8 ritmato da colonne in marmo e archi a tutto sesto, coperto da una serie di volte a crociera. A destra, poco dopo entrati nel chiostro, si apre l'ingresso laterale della chiesa che, oggigiorno, \u00e8 anche l'unico accessibile, essendo il portale principale sempre chiuso. L'apertura di questa porta provoc\u00f2 la perdita di gran parte della scena di Lattanzio Gambara del \"Battesimo di Ges\u00f9\" sull'altro lato del muro, nell'endonartece della chiesa.\nIn fondo a destra, attorno alla porta della sacrestia, \u00e8 posta una \"Ultima cena\" di Benedetto da Marone, che ricopre un affresco del Quattrocento e fa angolo con un \"Ges\u00f9 nell'orto\", l'affresco che inquadra la porta vicina. L'affresco \u00e8 particolarmente pregevole per le soluzioni artistiche adottate in modo da incastonare meglio la scena attorno al profilo della porta. La tavola dove si svolge la scena \u00e8 a U, rappresentata in prospettiva e vista dal basso: sul fondo, al centro, sta Ges\u00f9 nel gesto dell'istituzione eucaristica, Giovanni \u00e8 alla sua destra con il capo reclino, tutti gli altri sono attorno in calcolato equilibrio. La vista dal basso permette di vedere solo le pieghe della tovaglia e alcuni oggetti su di essa, ma \u00e8 il punto di vista ideale per raffigurare il grande salone a colonne e archi aperti su cielo azzurro dove si svolge la scena, il tutto coperto da un soffitto a cassettoni. Il colore, nel tempo, ha perso diverse tonalit\u00e0 e l'aspetto generale \u00e8 cupo, ma le varie colorazioni delle vesti degli Apostoli sono ancora evidenti. Il problema dello spazio ai lati della porta \u00e8 elegantemente risolto immaginandovi due scale in pietra grigia, occupate a sinistra da un servitore che sale con un vassoio con delle vivande e a destra da un consimile, che scende con il piatto vuoto. Anche se la figura di Cristo, posta cos\u00ec lontano, perde notevolmente della sua grandezza simbolica e del suo ruolo centrale nella scena, l'effetto resta comunque davvero apprezzabile. Il primo Apostolo a sinistra, invece, ha lo sguardo alterato e pare in procinto di alzarsi: guarda verso l'osservatore, ormai lontano da quanto Ges\u00f9 sta per compiere. Si tratta verosimilmente di Giuda Iscariota, che sta lasciando la stanza.\nLa meridiana catottrica.\nNel porticato nord del chiostro, al centro, disegnata sulle volte a crociera, \u00e8 presente un raro esempio di meridiana di tipo \"catottrico\", che non fa uso cio\u00e8 della luce solare diretta ma si serve della riflessione dell'immagine solare su uno specchio. Si tratta di uno strumento molto raro e di difficile esecuzione, presente a Brescia solo qui e nel convento dell'Annunciata di Piancogno, in Val Camonica, e a Roma, ad esempio nella chiesa della Trinit\u00e0 dei Monti. L'opera \u00e8 stata eseguita da un frate francescano nel Settecento e fu in seguito coperta da uno strato di intonaco, quindi riscoperta e restaurata nei restauri della seconda met\u00e0 del Novecento.\nSulla meridiana sono presenti due linee affiancate, separate dalla fascia dove sono segnate le ore: quella sottostante, di colore rosso, indica le ore alla francese, alla quale corrispondono i numeri rossi nella fascia, quella superiore, di colore grigio, segna invece le ore all'italiana, alla quale rispondono egualmente i numeri dello stesso colore. Dipinti come se fossero appesi alla linea rossa, sono infine posti numerosi nastrini che indicano, con lo scorrere dell'immagine solare riflessa, non solo l'ora locale ma anche dove \u00e8 mezzogiorno, in quel momento, nel mondo: molto suggestivo, quindi, leggere le varie scritte come \"India\", \"Gibilterra\", \"Compostella\", \"Canaria Magna\" e, soprattutto, i due estremi, \"Moscovia asiatica\" e \"Rio della Plata\".\nIl Chiostro della Regola.\nAnticamente, il Chiostro della Regola, terzo e ultimo del convento, si raggiungeva dal Chiostro della chiesa, attraverso un passaggio a volta dove \u00e8 oggi posta la sacrestia della cappella interna al convento. Per raggiungere il chiostro, quindi, si deve oggi passare dal cortile esterno e imboccare un grande portone ad arco. Qui si ha un androne con archi affrescati nuovamente da Benedetto da Marone con i temi della \"Manna\", le \"Nozze di Cana\" e il \"Sacrificio di Isacco\". Una porta a sinistra conduce all'antico refettorio, di cui si tratta in seguito, mentre proseguendo si arriva nel chiostro. Nuovamente si ha un ambiente colonnato coperto nei passaggi da volte a crociera su archi a tutto sesto. Sull'arco di ingresso \u00e8 posta una \"Crocifissione\" di grande equilibrio e buona fattura, databile al Seicento.\nNell'angolo ovest, invece, sull'arco della porta, si ha un affresco strappato, quasi illeggibile, detto \"della Regola\", che d\u00e0 il nome al choistro: vi si intravede la figura del Papa in trono che porge il libro delle Costituzioni al gesuata inginocchiato, e con l'altra mano indica il locale sottostante come per dire \"O la regola, o la prigione\". Difatti, il locale sottostante era l'ambiente penitenziale, riconoscibile da una finestrella con grata murata, oggi adibito a passaggio. Al piano superiore del chiostro trovano posto altri tre affreschi, il primo una \"Crocifissione\", gli altri due rappresentano entrambi \"Cristo alla colonna\", uno molto antico, l'altro pi\u00f9 recente. Quello antico presenta, nel volto, forti analogie con il \"Cristo risorto\" presente nella cappella esterna nord della chiesa di Santa Maria del Carmine, opera certa di Giovanni Maria da Brescia e datata al 1490. Essendo attribuita al medesimo autore la \"Piet\u00e0\" posta sull'Arco Santo della chiesa del Santissimo Corpo di Cristo, e viste le analogie con il dipinto del Carmine, anche questo \"Cristo alla colonna\" \u00e8 dunque attribuibile all'autore quattrocentesco.\nI resti di San Pietro in Ripa.\nSul lato ovest del chiostro, sia al piano inferiore sia al superiore, sono visibili, incastonate nelle pareti, delle antiche colonne in cotto, di stile e fattura molto arcaici. Si tratta degli unici frammenti giunti fino a noi dell'antichissimo convento di San Pietro in Ripa, che faceva capo all'omonima chiesa, fondato probabilmente in epoca longobarda, dunque nell'VII secolo circa, e poi demolito nel secondo decennio del Cinquecento durante i lavori di rafforzamento delle difese dell'ormai adiacente Castello di Brescia. \u00c8 improbabile che le colonne siano cos\u00ec antiche e sono infatti datate al Quattrocento circa, forse anche prima, ma rimangono comunque l'unica testimonianza di questa realt\u00e0 perduta.\nIl refettorio e gli affreschi del Romanino.\nIl refettorio del convento, al quale si accede tramite la porta prima accennata dal Chiostro della regola, dopo il restauro da parte dei Padri Saveriani \u00e8 stato convertito in auditorium, con capacit\u00e0 di cento posti. Il vasto salone \u00e8 coperto con una serie di volte a vela e nella parete di fondo \u00e8 posta la preziosa \"Ultima cena\" del Romanino, su affresco strappato e incastonato in tre archi, datato 1530. Il tema della rappresentazione \u00e8 quello canonico di Leonardo da Vinci, che raffigura la scena nell'istante in cui Ges\u00f9 afferma \"Uno di voi mi tradir\u00e0\" e gli Apostoli si mettono a commentare a gruppi di tre.\nPur accogliendo e optando per la scelta del Maestro, per\u00f2, il Romanino manifesta qui una grande indipendenza mentale, preferendo naturalezza ed equilibrio classici. La chiesa e il convento, dedicati esplicitamente all'eucaristia, lo portano a trattare il tema in modo pi\u00f9 raffinato: la tovaglia \u00e8 curata, si ha la compresenza di bicchiere e bottiglie per acqua e vino di vario ed elegante stile. I vari sentimenti sono dati dalla forte espressivit\u00e0 delle mani e dai visi eloquenti.\nDel Romanino sono anche i \"Profeti\" negli archi laterali, purtroppo molto rovinati dall'umidit\u00e0. Sul fondo \u00e8 posta una \"Deposizione\" di autore ignoto, sopra un lavabo in pietra, mentre a sinistra si apre la scaletta in cotto che porta al pulpito del refettorio, da dove un lettore intratteneva i frati leggendo brani spirituali."}
{"id": "3635685", "revid": "767487", "url": "https://it.wikipedia.org/wiki?curid=3635685", "title": "Magic Numbers - Numeri magici", "text": "Magic Numbers - Numeri magici (\"Lucky Numbers\") \u00e8 un film del 2000 diretto da Nora Ephron.\nTrama.\nRuss Richard fa il meteorologo in una tv di Harrisburg. Lui \u00e8 gi\u00e0 famoso, ma vorrebbe esserlo ancora di pi\u00f9. Per sua sfortuna ha fatto un investimento sbagliato aprendo una concessionaria di gatti delle nevi. Una volta al verde scopre una ragazza di nome Crystal che estrae i numeri della lotteria in televisione. Escogita cos\u00ec un piano per diventare ricchi.\nCritica.\nIl film ha vinto durante l'edizione dei Razzie Awards 2000 il premio come Peggior attore per John Travolta."}
{"id": "3635686", "revid": "729019", "url": "https://it.wikipedia.org/wiki?curid=3635686", "title": "Piccola Diomede", "text": "La Piccola Diomede (il cui nome nativo \u00e8 Inaliq o Ignaluk; viene chiamata anche isola di Krusenstern; in russo \u041e\u0441\u0442\u0440\u043e\u0432 \u041a\u0440\u0443\u0437\u0435\u043d\u0448\u0442\u0435\u0440\u043d\u0430 \"Ostrov Kruzen\u0161terna\"; in inglese: \"Little Diomede Island\") \u00e8 un'isola rocciosa, di tipo tuya, situata nel bel mezzo dello stretto di Bering, fra l'Alaska e l'estremo oriente della Russia. All'estremit\u00e0 occidentale dell'isola si trova la cittadina di Diomede.\nLa Piccola Diomede appartiene alla Census Area di Nome del Unorganized Borough dell'Alaska (USA) e fa parte dell'omonimo arcipelago assieme alla Grande Diomede che si trova circa 3\u00a0km verso ovest, ma che appartiene alla Russia.\nGeografia.\nLa Piccola Diomede si trova 40\u00a0km ad ovest della terraferma, a nord-ovest del Capo \"Prince of Wales\" (capo Principe di Galles), estremo punto occidentale della penisola Seward. La linea internazionale del cambio di data passa fra la Piccola (UTC-9) e la Grande Diomede (UTC+12), quindi le due isole a 3\u00a0km una dall'altra sono divise da 21 ore di differenza (quindi quasi un giorno) di fuso orario, la massima differenza di fuso tra due isole cos\u00ec vicine.\nLe isole sono quanto rimane della Beringia, il ponte di terra dello stretto di Bering, che ha collegato in vari periodi l'Alaska e la Siberia durante le ere glaciali del Pleistocene."}
{"id": "3635687", "revid": "1305772", "url": "https://it.wikipedia.org/wiki?curid=3635687", "title": "La cabina", "text": ""}
{"id": "3635688", "revid": "834", "url": "https://it.wikipedia.org/wiki?curid=3635688", "title": "La luz prodigiosa", "text": ""}
{"id": "3635696", "revid": "287204", "url": "https://it.wikipedia.org/wiki?curid=3635696", "title": "Karamenderes", "text": "Il Karamenderes \u00e8 un fiume della Turchia. Scorre interamente all'interno della provincia turca di \u00c7anakkale.\nEsso corrisponde all'antico fiume Scamandro (nella storica regione della Troade), lungo il basso corso del quale, secondo l'Iliade omerica, sono state combattute le battaglie della guerra di Troia.\nPresso la sua foce era situata anche l'antica citt\u00e0 di Sigeo.\nPercorso.\nIl fiume nasce a 300\u00a0m s.l.m. da alcune polle risorgive e riceve subito l'apporto importante del Tuner, suo principale affluente che misura c.a 150\u00a0km. Attraversa una stretta valle molto stretta e incassata. Attraversa la cosiddetta \"Golena di Arminck\". Giunge in pianura dove allarga il suo letto ciottoloso e poco profondo e con andamento pigro sfocia nel Mar Egeo.\nPiene.\nIl fiume ha un carattere torrentizio con piene pericolosissime e magre notevolissime con un minimo di 0,5\u00a0m\u00b3/s. Le piene massime si sono registrate nel 2009."}
{"id": "3635701", "revid": "15756", "url": "https://it.wikipedia.org/wiki?curid=3635701", "title": "Ferrovia Diakopto-Kalavryta", "text": "La ferrovia Diakofto\u2013Kalavryta \u00e8 una linea a scartamento ridotto e a cremagliera della Grecia sita nel nord del Peloponneso; lunga 22\u00a0km unisce Diakopto a Kalavryta.\nStoria.\nLa linea fu costruita tra 1889 e 1896 dalla societ\u00e0 ferroviaria \"Pireo, Atene e Peloponneso\" (SPAP) ed esercita con trazione a vapore. Si progett\u00f2 in seguito l'elettrificazione della linea e vennero acquistate elettromotrici Billard di costruzione francese. Dopo l'arrivo dei rotabili, nel 1958, tuttavia l'elettrificazione non era ancora stata fatta e fu deciso di non procedere pi\u00f9. Per utilizzare le elettromotrici venne costruito un modulo generatore diesel che veniva posto in composizione al centro di due mezzi di trazione. Il sistema venne usato a lungo. Tra 2007 e 2009 la ferrovia \u00e8 stata oggetto di lavori di rinnovamento e nello stesso anno 2009 sono entrati in servizio i nuovi complessi diesel-elettrici Stadler. In atto \u00e8 gestita dalla OSE (\"Organismos Sidirodromon Ellados\") con trazione termica.\nCaratteristiche.\nLa ferrovia \u00e8 a binario unico con scartamento di 750 mm. Sale dal livello del mare fino a 720\u00a0m in 22.3\u00a0km con una pendenza massima del 175 per mille mediante tre sezioni a cremagliera del tipo Abt per un totale di 3.8\u00a0km. La velocit\u00e0 massima \u00e8 di 40\u00a0km/h per le sezioni ad aderenza naturale e di 12&amp;\u00a0km/h per quelle a cremagliera.\nRotabili della linea.\nLocomotive a vapore.\nSei locomotive a vapore sono state costruite specificamente per la linea su progetto di Cail nel 1891.\nRotabili automotori termici.\nDopo l'acquisto e la messa in opera dei convogli diesel-elettrici \"Billard\" nel 1958 questi vennero numerati: \"\u0391\u0394\u039a 01\" - \"\u0391\u0394\u039a 03\" e successivamente \"\u0391\u0392\u03b4\u03c6\u03c0\u03c4 3001 - \u0391\u0392\u03b4\u03c6\u03c0\u03c4 3003\". Tre complessi similari costruiti dalla Decauville si aggiunsero ai precedenti nel 1967 e ricevettero la numerazione \"\u0391\u0392\u03b4\u03c6\u03c0\u03c4 3004 - \u0391\u0392\u03b4\u03c6\u03c0\u03c4 3006\". I sei complessi hanno configurazione simile consistente di una motrice, un'unit\u00e0 generatrice e una vettura pilota.\nUna locomotiva a vapore (\"\u0394\u039a 8001\", costruzione Cail 1891) \u00e8 tenuta in ordine a Kalavryta per treni speciali.\nNel 2009 sono entrati in servizio quattro complessi automotori diesel-elettrici Stadler Rail Costituiscono il gruppo 3107."}
{"id": "3635702", "revid": "297059", "url": "https://it.wikipedia.org/wiki?curid=3635702", "title": "Giuseppe Canella", "text": "Biografia.\nRiceve i primi rudimenti della formazione artistica da suo padre Giovanni, architetto, frescante e scenografo; per il resto, Giuseppe Canella \u00e8 da considerare un autodidatta. Si dedica, nei primi anni di attivit\u00e0, alla realizzazione di scenografie per teatri di Verona e alla decorazione pittorica, ad affresco, di residenze nobiliari, a Verona e a Mantova.\n \nForse influenzato da Pietro Ronzoni, paesista di fama internazionale e attivo a Verona, si orienta verso la pittura del paesaggio. Intorno al 1815, un breve soggiorno a Venezia gli permette di studiare i vedutisti veneti e veneziani del Settecento. Compie anche viaggi nei Paesi Bassi, alla scoperta dei pittori di paesaggio olandesi del Seicento. \"Ne trasse ispirazione per una pittura dal vero, un po' statica nelle sue precisazioni scenografiche, ma di bella luminosit\u00e0 e spesso ben timbrata di colore\".\nEsordisce all'Esposizione di belle arti di Brera, nel 1818, presentando tele con vedute. Intraprende poi un lungo viaggio di studio che lo porta in Spagna e in Francia, e si ferma a Parigi per dieci lunghi anni.\nIntorno al 1830 esegue disegni che riproducono boulevards e vedute della Senna nel centro storico di Parigi, visibili nella raccolta di disegni del Museo Sforzesco e di propriet\u00e0 della Galleria d'Arte Moderna di Milano.\nNel 1831 invia all'Esposizione dell'Accademia di Brera tredici tele con paesaggi che riscuotono il favore del pubblico, anche grazie alla notoriet\u00e0 raggiunta da Canella in Francia, per la sua costante presenza ai \"Salons\" di Parigi. Luigi Filippo d\u2019Orleans gli conferisce una medaglia d'oro nel 1830. \nNel 1832 Canella rientra a Milano, dove Ferdinando I d'Austria lo ha scelto come accademico di Brera. Si dedica alla realizzazione di vedute cittadine, caratterizzate da un interesse per la vita contemporanea e da una resa atmosferica larga e ariosa, con piccole figure fatte con pochi tratti\u02d0 queste sue vedute sono in competizione con quelle di Giovanni Migliara.\nDal 1835 torna in prevalenza al paesaggio, scegliendo scorci di campagna lombarda e ambienti lacustri. S'interessa anche ad aspetti pi\u00f9 poveri e umili, in linea con le istanze moraleggianti di derivazione manzoniana. Compie un viaggio di studio a Roma e a Napoli, nel biennio 1838-1839."}
{"id": "3635708", "revid": "1463849", "url": "https://it.wikipedia.org/wiki?curid=3635708", "title": "Achille Cattaneo", "text": "Biografia.\nTra il 1888 e il 1896 Achille Cattaneo frequenta i corsi di disegno e di architettura dell'Accademia di Brera, dove \u00e8 allievo di Emilio Gola. Si dedica alla veduta, nel solco della pittura urbana ottocentesca e, in particolare, riproduce interni di chiese di Milano e di Venezia e vedute dei Navigli. Espone per la prima volta alla Societ\u00e0 delle belle arti di Milano, nel 1900. Negli anni Venti guadagna la notoriet\u00e0: nel 1925 tiene una mostra personale, alla Bottega di Poesia e si avvicina al Novecento Italiano, partecipando alla a una mostra a Milano nel 1926. In quegli anni \u00e8 presente a diverse edizioni dell'Esposizione Internazionale d'Arte di Venezia (1924, 1926, 1928) e alle Esposizioni nazionali di Milano del 1925 e del 1927. La sua tomba si trova presso la cappella di famiglia nel \"cimitero monumentalino\" in via Fratelli Cairoli a Limbiate. La cappella versa in cattive condizioni di conservazione. "}
{"id": "3635712", "revid": "704324", "url": "https://it.wikipedia.org/wiki?curid=3635712", "title": "Bettina Hoffmann", "text": "Biografia.\nNata a D\u00fcsseldorf, studia il violoncello con Daniel Grosgurin alla Musikhochschule di Mannheim, e si perfeziona in viola da gamba sotto la guida di Wieland Kuijken. Nel 1982 si trasferisce a Firenze dove diventa membro dell'orchestra barocca Modo Antiquo e direttrice dell'ensemble medievale Modo Antiquo. D\u00e0 concerti nei maggiori festival di musica antica e teatri europei (Concertgebouw Amsterdam, Festival d\u2018Ambronay, Holland Festival Oude Muziek Utrecht, Tage Alter Musik Herne, Maggio Musicale Fiorentino, Amici della Musica di Firenze, Societ\u00e0 del Quartetto di Milano, Festival van Vlaanderen, Ambraser Schlo\u00dfkonzerte Innsbruck, Europ\u00e4ische Festwochen Passau, Regensburger Tage Alter Musik, Teatro Municipal Santiago de Chile, Festival di Beaune etc.). Incide per Deutsche Grammophon, Na\u00efve Records, CPO, Amadeus, Opus 111, Dynamic, Brilliant Classics, Tactus etc., per una discografia che conta attualmente pi\u00f9 di 70\u00a0cd. Nel 1997 e nel 2000, con due CD di Modo Antiquo, ottiene la nomination ai Grammy Awards. Le sue incisioni di musica medievale sono sostenute dalla Westdeutscher Rundfunk K\u00f6ln (WDR).\n\u00c8 autrice del volume \u00abLa viola da gamba\u00bb, compendio sulla storia dello strumento apparso nel 2010 presso l'editore L'Epos, e del \u00abCatalogo della musica solistica e cameristica per viola da gamba\u00bb, uscito nel 2001 da LIM. Dedica ricerche alla storia dei suoi strumenti con articoli ed edizioni critiche pubblicati da B\u00e4renreiter- Verlag, Istituto Italiano Antonio Vivaldi, S.P.E.S., Laaber Verlag ed altri.\nBettina Hoffmann \u00e8 docente di viola da gamba al Conservatorio \u00abArrigo Pedrollo\u00bb di Vicenza, e docente di viola da gamba e di musica d'insieme antica alla Scuola di Musica di Fiesole. Nel 2011 ha dato vita alla Giornata Italiana della Viola da Gamba, insignita dal Presidente della Repubblica Italiana Giorgio Napolitano della sua medaglia di rappresentanza.\n\u00c8 sposata con il direttore d'orchestra, compositore, disegnatore e flautista italiano Federico Maria Sardelli."}
{"id": "3635713", "revid": "287204", "url": "https://it.wikipedia.org/wiki?curid=3635713", "title": "Ludovico Cavaleri", "text": "Biografia.\nEsponente dell'ultimo naturalismo lombardo, si forma come autodidatta interrompendo gli studi di medicina per dedicarsi esclusivamente alla pittura nel 1888. Dal 1890 si specializza nell'esecuzione di marine sulla suggestione delle coeve ricerche di Pompeo Mariani e Giorgio Belloni, ma in seguito si avvicina alla sensibilit\u00e0 antinaturalistica di fine secolo, cui forse contribuisce la frequentazione del poeta simbolista Gian Pietro Lucini. Accanto alla intensa pratica pittorica svolge anche l'attivit\u00e0 di illustratore e cartellonista. \u00c8 assiduamente presente alla principali rassegne espositive riportando un notevole successo di mercato e riconoscimenti ufficiali, tra cui la medaglia d'oro all'esposizione internazionale di Monaco del 1902. Una sua mostra personale \u00e8 allestita presso la Galleria Pesaro nel 1918 e, di nuovo, nella stessa sede nel 1935."}
{"id": "3635715", "revid": "288300", "url": "https://it.wikipedia.org/wiki?curid=3635715", "title": "\u00cdF Fuglafj\u00f8r\u00f0ur", "text": ""}
{"id": "3635717", "revid": "288300", "url": "https://it.wikipedia.org/wiki?curid=3635717", "title": "Sk\u00e1la \u00cdF", "text": ""}
{"id": "3635722", "revid": "181699", "url": "https://it.wikipedia.org/wiki?curid=3635722", "title": "Gaetano Chierici (pittore)", "text": "Biografia.\nGaetano Chierici nasce a Reggio Emilia il 1 luglio 1838; allievo della Scuola di Belle Arti di Reggio Emilia nel biennio 1850-1851, prosegue gli studi presso l'Accademia di Modena e di Firenze concludendo la sua formazione a Bologna sotto la guida di Giulio Cesare Ferrari.\nLa produzione giovanile dell'artista si inserisce inizialmente all'interno delle suggestioni puriste dell'opera di Adeodato Malatesta e dello zio, anch'egli pittore, Alfonso Chierici e, in seguito, delle innovazioni della \"pittura di macchia\".\nDalla fine degli anni sessanta, svolge una pittura di genere con interni domestici di carattere aneddotico, che costituisce la sua specializzazione.\nLa partecipazione all'Esposizione di Belle Arti di Brera del 1869 segna l'inizio della fortuna critica e commerciale dell'opera di Chierici, in seguito irrigiditasi nella ripetizione dei medesimi soggetti.\nDal 1882 al 1907 diviene Direttore della Scuola di disegno per gli Operai di Reggio. \nSubentr\u00f2 ad Alberto Borciani alla carica di sindaco di Reggio, ricoprendo l'incarico tra il dicembre 1900 ed il dicembre 1902. \nIl Liceo Artistico della citt\u00e0 di Reggio Emilia \u00e8 a lui intitolato. \nMuore a Reggio Emilia il 16 gennaio 1920."}
{"id": "3635724", "revid": "599013", "url": "https://it.wikipedia.org/wiki?curid=3635724", "title": "Roly Paniagua", "text": "Biografia.\nPaniagua nacque da Guillermo Paniagua e Delicia Cabrera. Una volta ritiratosi, ha svolto altre attivit\u00e0 legate al calcio, insegnando tale sport in istituti privati e pubblici. Ha tre figli, Alejandra, Ana Sofia e Roly.\nCaratteristiche tecniche.\nAttaccante, era solito giocare sulla fascia destra, in una posizione simile a quella dell'ala. I suoi punti di forza erano l'abilit\u00e0 tecnica e la rapidit\u00e0, che andavano a sommarsi all'aggressivit\u00e0 delle sue azioni offensive: per le sue caratteristiche \u00e8 stato soprannominato \"el tibur\u00f3n\" (lo squalo).\nCarriera.\nClub.\nNel 1979 entr\u00f2 a far parte dell'Academia Tahuichi, la pi\u00f9 importante scuola calcio boliviana: si mise in evidenza nelle competizioni internazionali giovanili, guadagnandosi l'inclusione nella selezione nazionale Under-20\u00a0\u2013 primo membro dell'Academia a raggiungere la Nazionale giovanile. Dopo il Campionato sudamericano di calcio Under-20 1983 pass\u00f2 al Blooming, allenato da Ra\u00fal Pino; con la nuova maglia debutt\u00f2 sia in Liga del F\u00fatbol Profesional Boliviano che in Coppa Libertadores. Trascorse la prima stagione come riserva di Fernando Revellez, mentre nel 1984 fu tra i principali fautori della vittoria in campionato del Blooming. Le prestazioni convinsero l'allenatore a concedergli la maglia da titolare fisso, e Paniagua rimase nell'undici iniziale del Blooming fino al 1989. Nel 1990 pass\u00f2 al Real Santa Cruz, nel 1991 all'Orcobol e nel 1992 torn\u00f2 al Blooming, nelle cui file milit\u00f2 sino al 1994. Nel 1995, acquistato dal San Jos\u00e9 di Oruro, si riprese da un periodo di calo di forma, vincendo il campionato e risultando uno dei migliori marcatori della squadra. Nel 1996 torn\u00f2 a giocare in Libertadores, e poco dopo fu ceduto all'Oriente Petrolero, allenato da Francisco S\u00e1. Nel 1998 and\u00f2 al Blooming, in prestito dal San Jos\u00e9. Si ritir\u00f2 poi nel 2001, dopo aver vestito ancora una volta i colori del San Jos\u00e9..\nNazionale.\nFu convocato per la prima volta in Nazionale giovanile nel 1982, in seguito alla partecipazione al \"Mundialet\", una competizione a cui aveva preso parte con l'Academia Tahuichi. Venne poi incluso nella lista per il Sudamericano Under-20 1983, che la Bolivia chiuse al quarto posto; nel 1985 ripet\u00e9 l'esperienza nella manifestazione. Il 21 aprile 1985 fece il suo esordio in Nazionale maggiore, e prese parte alle qualificazioni al campionato mondiale di calcio 1986. Nito Veiga, commissario tecnico della Bolivia, decise di chiamare Paniagua per la Copa Am\u00e9rica 1987. Scelto come attaccante titolare a fianco di \u00c1lvaro Pe\u00f1a, scese in campo nei primi 78 minuti della partita di Rosario con il . Contro la , il 1\u00ba luglio, fu espulso all'86\u00ba minuto. Nel 1989 gli fu assegnato il numero 10 della Nazionale che prese parte alla Coppa America in Brasile. Il CT Jorge Habegger lo schier\u00f2 solo nell'incontro dell'8 luglio contro il a Goi\u00e2nia. In seguito, fu Du\u0161an Dra\u0161kovi\u0107 a riportarlo in Nazionale, facendogli giocare alcune partite delle qualificazioni al campionato mondiale di calcio 1998."}
{"id": "3635725", "revid": "288300", "url": "https://it.wikipedia.org/wiki?curid=3635725", "title": "TB Tv\u00f8royri", "text": ""}
{"id": "3635726", "revid": "288300", "url": "https://it.wikipedia.org/wiki?curid=3635726", "title": "VB V\u00e1gur", "text": ""}
{"id": "3635730", "revid": "288300", "url": "https://it.wikipedia.org/wiki?curid=3635730", "title": "AB Argir", "text": ""}
{"id": "3635732", "revid": "288300", "url": "https://it.wikipedia.org/wiki?curid=3635732", "title": "B71 Sandur", "text": ""}
{"id": "3635735", "revid": "767487", "url": "https://it.wikipedia.org/wiki?curid=3635735", "title": "Aldo Conti", "text": "Biografia.\nTra il 1911 e il 1914 si forma a Milano e a Parigi dove frequenta la scuola di architettura dell'\u00c9cole des Beaux Arts. Tornato in Italia, si dedica al paesaggio e alla veduta urbana. Nel primo dopoguerra \u00e8 influenzato dal Novecento Italiano ma non partecipa alle mostre del gruppo. A partire dagli anni Trenta partecipa alle Esposizioni Nazionali allestite alla Societ\u00e0 ed Esposizione Permanente di Milano ed \u00e8 presente alla Prima e alla Quarta Quadriennale nazionale d'arte di Roma (1931, 1943) e a varie edizioni dell'Esposizione Internazionale d'Arte di Venezia (1936, 1940, 1942). Nel 1938 si aggiudica il Premio Sallustio Fornara alla Mostra Sociale Autunnale della Societ\u00e0 per le belle arti e, grazie a questo, il dipinto \"Campagna lombarda\" entra alla Galleria d'Arte Moderna di Milano. Nello stesso anno partecipa al Primo Premio Bergamo dove torna anche nel 1940."}
{"id": "3635737", "revid": "716642", "url": "https://it.wikipedia.org/wiki?curid=3635737", "title": "Sebino Plaku", "text": "Carriera.\nClub.\nCresciuto nelle giovanili del . Il 1\u00ba gennaio 2008 viene acquistato a titolo definitivo dalla squadra norvegese dell' per 30.000 euro, qui per\u00f2 vi rimane solo per 6 mesi e successivamente viene ceduto alla per 170.000 euro.\nIl 1\u00ba gennaio 2010 viene acquistato per 30.000 euro dalla squadra rivale del , dopo una sola stagione se ne va al per 80.000 euro.\n\u015al\u0105sk Wroc\u0142aw.\nIl 1\u00ba luglio 2013 decide di andare a giocare in Polonia allo , squadra militante nella massima serie del campionato polacco.\nStatistiche.\nPresenze e reti nei club.\n\"Statistiche aggiornate al 14 aprile 2021.\""}
{"id": "3635738", "revid": "116340588", "url": "https://it.wikipedia.org/wiki?curid=3635738", "title": "Carlo Cressini", "text": "Biografia.\nNasce a Genova da Daniele e da Fanny Lavidge, famiglia benestante che si trasferisce prima a Milano e da qui a Torino. Carlo si iscrive all'Accademia Albertina. Nel 1884 torna nella citt\u00e0 lombarda, ospite della sorella Elisa, madre di Carlo Guzzi, per proseguire gli studi all'Accademia di Belle Arti di Brera, allievo di Giuseppe Bertini. Partecipa regolarmente alle manifestazioni milanesi e torinesi. Nel 1887 \u00e8 alla Nazionale di Venezia e, sempre a Venezia, partecipa nel 1897 all'Esposizione internazionale d'arte dove torner\u00e0 nel 1899, 1914 e dal 1920 al 1928. Dopo le prime prove nel ritratto e nella natura morta, a partire dall'ultimo decennio dell'Ottocento si dedica alla pittura di paesaggio, guardando al naturalismo di Filippo Carcano e, come questi, trovando ispirazione dai luoghi incontaminati delle Alpi italiane e svizzere. Verso la met\u00e0 del primo decennio del nuovo secolo sperimenta la pittura divisionista proseguendo in questa ricerca fino agli ultimi anni di attivit\u00e0."}
{"id": "3635744", "revid": "436907", "url": "https://it.wikipedia.org/wiki?curid=3635744", "title": "Titanium (singolo)", "text": "Titanium \u00e8 un singolo del DJ francese David Guetta, pubblicato il 9 dicembre 2011 come quarto estratto dal quinto album in studio \"Nothing but the Beat\".\nNel Nordamerica il singolo \u00e8 stato sostituito da \"Turn Me On\", in collaborazione con Nicki Minaj.\nDescrizione.\nLa canzone \u00e8 stata scritta e composta da Sia (che esegue anche le parti vocali), insieme a David Guetta, Giorgio Tuinfort e Afrojack. Originariamente la canzone era stata pensata per essere cantata da Mary J. Blige. Successivamente anche Katy Perry era stata scelta da Guetta come principale interprete del brano, ma una volta che il DJ le invi\u00f2 la demo registrata da Sia lei stessa insistette affinch\u00e9 quella voce rimanesse nella versione definitiva di \"Titanium\".\nNel Regno Unito il singolo ha venduto oltre un milione di copie dalla sua pubblicazione.\nVideo musicale.\nIl video musicale, diretto da David Wilson e girato in Canada, mostra un ragazzo, interpretato da Ryan Lee, dotato di poteri paranormali che scappa di casa inseguito dalle forze dell'ordine. \u00c8 stato pubblicato su YouTube sul canale VEVO ufficiale dell'artista il 20 dicembre 2011.\n\u00c8 uno dei video che ha ottenuto la certificazione Vevo.\nRemix e cover.\nIl brano \u00e8 stato remixato dal DJ italiano Gabry Ponte in collaborazione con i DJs from Mars. Un secondo remix \u00e8 stato pubblicato dal DJ svedese Alesso.\nNel 2015 la cantante italiana Chiara ha realizzato una propria versione del brano, pubblicata nell'album \"Un giorno di sole straordinario\".\nTracce.\nTesti di Sia Furler, musiche di David Guetta, Giorgio Tuinfort e Nick van de Wall."}
{"id": "3635748", "revid": "124123", "url": "https://it.wikipedia.org/wiki?curid=3635748", "title": "Sebastiano De Albertis", "text": "Biografia.\nAllievo dell'Accademia di Belle Arti di Brera, contemporaneamente frequenta gli studi del pittore di storia Roberto Focosi e di Domenico e Gerolamo Induno. La sua presenza alle Esposizioni di Belle Arti di Brera, con soggetti storici di impegno civile, \u00e8 inizialmente discontinua a causa della partecipazione come volontario ai moti risorgimentali e alle guerre d'indipendenza. Fin dal 1855 si dedica al genere militare-patriottico con un ricco repertorio di battaglie, replicate in diverse varianti, che divengono progressivamente una sua specializzazione. Al suo rientro a Milano aderisce alla \"Societ\u00e0 della Confusion\", con Tranquillo Cremona e Eleuterio Pagliano, in seguito istituzionalizzato come \"Circolo degli Artisti\" nel 1875.\nAll'interno di questo clima culturale gravitante attorno al movimento della Scapigliatura, risalgono le prime prove all'acquerello e la produzione pi\u00f9 disimpegnata dell'artista, caratterizzata da temi di costume e di vita contemporanea, tra cui le celebri corse di cavalli. In seguito alla prematura scomparsa dell'unico figlio, Enrico, nel 1874 si assiste al ritorno ad una pittura a carattere patriottico, di forte valenza civile. Nel 1880 dipinge \"La Carica di Pastrengo (30 aprile 1848)\" esposta al Museo Storico dell'Arma dei Carabinieri. Insignito di numerosi riconoscimenti ufficiali, nel 1884 entra a far parte della Commissione per l'istituzione del Museo del Risorgimento di Milano. Nel 1887 dipinge \"Scena militare\" esposta al Museo Cantonale d'Arte di Lugano.\nNel 1896, poco prima di morire, dipinge il ritratto in piedi del Cavaliere Francesco Ponti (1832-1895) per le raccolte d'arte dell'Ospedale Maggiore di Milano."}
{"id": "3635755", "revid": "1565034", "url": "https://it.wikipedia.org/wiki?curid=3635755", "title": "Marcello Zago", "text": "Biografia.\nMarcello Zago nacque a Villorba il 9 agosto 1932 da Angelo ed Erminia Battistella. Era il pi\u00f9 giovane di tre sorelle\nFormazione e ministero sacerdotale.\nNel 1944 fu ammesso al seminario vescovile di Treviso; nel 1952 entr\u00f2 nel seminario maggiore e vi rimase fino al secondo anno di teologia. A ventitr\u00e9 anni si trasfer\u00ec a Ripalimosani per compiere il periodo di noviziato nei Missionari oblati di Maria Immacolata. Il 19 settembre 1956 fece la sua prima professione religiosa. Negli anni dal 1956 al 1959 complet\u00f2 gli studi teologici all'Angelicum di Roma.\nRicevette l'ordinazione presbiterale il 13 settembre 1959 e il 29 settembre fece la professione perpetua. Nel dicembre dello stesso anno part\u00ec per il Laos iniziando cos\u00ec la sua avventura in Asia. Per oltre sei anni lavor\u00f2 attivamente in quel paese come missionario nei villaggi, predicatore, costruttore di nuove missioni e direttore di scuole. La vita era difficile ma anche in questo caso, tra le altre attivit\u00e0, attraverso il suo sforzo costante, oper\u00f2 nel campo del dialogo con i buddisti.\nDal 25 gennaio al 23 marzo 1966 partecip\u00f2 come delegato eletto della vice provincia del Laos al capitolo generale. Dal 1966 al 1971 oper\u00f2 come formatore a Roma. Per un periodo di cinque anni, serv\u00ec infatti come direttore spirituale dei seminaristi oblati di Roma e approfond\u00ec la teologia del buddismo.\nNel 1971, dopo una pausa di cinque anni, fu richiamato in Laos per fondare e dirigere il Centro cattolico per il dialogo con i buddisti. In breve tempo, la sua influenza si estese a tutti i paesi buddisti e a tutto il continente asiatico. La sua vita era piena di incontri nelle varie diocesi e nei diversi paesi, sia con sacerdoti e vescovi che con non cristiani. Il 9 gennaio 1971 consegu\u00ec il dottorato in missiologia presso la Pontificia Universit\u00e0 Gregoriana con una tesi intitolata \"Rituali e cerimonie in Laos\" e relatore Jes\u00fas L\u00f3pez-Gay. Dal 1971 al 1974 insegn\u00f2 missiologia all'Universit\u00e0 San Paolo di Ottawa. Allo stesso tempo, fond\u00f2 e diresse il Centro per la ricerca e il dialogo con i buddisti per conto della Conferenza dei Vescovi di Laos-Cambogia. Tra il 27 marzo e il 12 aprile 1972 organizz\u00f2 a Hua Him, in Thailandia, la prima sessione di studio su buddismo e cristianesimo, seguita da analoghe sessioni a Vientiane, in Laos (18-24 luglio 1972) e a Phnom Penh, in Cambogia (21 gennaio - 7 febbraio 1973). Il 1\u00ba marzo 1973 venne nominato consultore del Segretariato per i non cristiani. Nel giugno del 1973, con il vescovo e confratello Alessandro Staccioli, accompagn\u00f2 un gruppo di buddisti laotiani nell'aula Paolo VI. Il 22-24 aprile 1974 partecip\u00f2 alla riunione della Federazione delle conferenze episcopali dell'Asia cominciando la sua partecipazione attiva in questa organizzazione. Il 2 dicembre 1974 il capitolo generale degli Oblati lo elesse secondo assistente generale. L'anno successivo venne nominato per sei anni assistente generale. Questo incarico lo port\u00f2 a visitare non solo i missionari in Asia, ma anche in altri continenti, come Africa, America Latina e Canada. Dal 1976 al 1980 fu vicepresidente del comitato missionario dell'Unione dei Superiori Generali. Dal 1980 al 1986 oper\u00f2 come formatore scolastico nella casa di Vermicino di cui fu superiore nel 1982/83. Dal 1981 al 1986 insegn\u00f2 missiologia presso la Pontificia Universit\u00e0 Lateranense e presso la Pontificia Universit\u00e0 Urbaniana. Tra il 1983 e il 1986 ricopr\u00ec il ruolo di segretario del Segretariato per i non cristiani divenuto in seguito Pontificio consiglio per il dialogo interreligioso. In tale ruolo, fu il coordinatore di tutte le politiche di dialogo e relazione con le altre fedi della Chiesa cattolica. Ci\u00f2 comport\u00f2 il contatto diretto con i rappresentanti di altre religioni in nome del Papa e la dettatura delle linee guida in questo campo alle Conferenze episcopali. Accompagn\u00f2 papa Giovanni Paolo II in un certo numero di viaggi e aveva con lui contatti abbastanza frequenti.\nIl 13 settembre 1986 il capitolo generale lo elesse superiore generale dei Missionari oblati di Maria Immacolata. Un mese dopo, il 27 ottobre, si tenne ad Assisi la giornata di preghiera per la pace di cui fu uno dei principali organizzatori dando inizio allo spirito di Assisi. Dal novembre 1986 al novembre 1997 fece parte del consiglio dell'Unione dei Superiori Generali. Comp\u00ec le prime visite da superiore generale nelle missioni che vivevano in situazioni difficili, vale a dire, in Madagascar e in altri paesi africani. Visit\u00f2 poi le missioni in Asia, America ed Europa. Durante il suo mandato vennero aperte nuove missioni in tredici paesi: Guatemala, Venezuela, Colombia, Cuba, Nigeria, Botswana, Angola, Kenya, Corea, Turkmenistan, Bielorussia, Ucraina e Repubblica Ceca. Nel 1989 divenne membro della Congregazione per gli istituti di vita consacrata e le societ\u00e0 di vita apostolica e della Commissione per i rapporti religiosi con l'ebraismo. Prese parte anche al Sinodo dei laici del 1987, al Sinodo sulla formazione sacerdotale del 1990, al Sinodo speciale per l'Africa del 1994 e al Sinodo sulla vita consacrata dello stesso anno del quale fu segretario speciale. Tutti i suoi interventi erano dedicati a tematiche missionarie. Il 22 gennaio 1991 con il cardinale Jozef Tomko present\u00f2 in conferenza stampa l'enciclica \"Redemptoris Missio\" della quale aveva scritto pi\u00f9 di trenta articoli. Il 15 settembre 1992, il capitolo del suo ordine lo conferm\u00f2 superiore per un secondo mandato.\nMinistero episcopale.\nIl 28 marzo 1998 papa Giovanni Paolo II lo nomin\u00f2 segretario della Congregazione per l'evangelizzazione dei popoli elevandolo al rango di arcivescovo titolare di Roselle. Ricevette l'ordinazione episcopale il 25 aprile successivo nella basilica di San Pietro in Vaticano dal cardinale Jozef Tomko, prefetto della Congregazione per l'evangelizzazione dei popoli, coconsacranti il vescovo ausiliare di Siena-Colle di Val d'Elsa-Montalcino Alessandro Staccioli e il vescovo di Treviso Paolo Magnani.\nNel novembre del 2000 rimase ricoverato in ospedale per tre settimane essendo malato di polmonite e leucemia. Nei mesi successivi fu ricoverato diverse volte per cure chemioterapiche. Mor\u00ec nella sua residenza di piazza di Spagna a Roma la mattina del 1\u00ba marzo 2001. Le esequie si tennero il 3 marzo nella basilica di San Pietro in Vaticano e furono presiedute dal cardinale Jozef Tomko. Venne sepolto nella tomba degli oblati nel cimitero di Marino due giorni dopo.\nGenealogia episcopale.\nLa genealogia episcopale \u00e8:"}
{"id": "3635758", "revid": "47767", "url": "https://it.wikipedia.org/wiki?curid=3635758", "title": "Geraldina", "text": ""}
{"id": "3635759", "revid": "47767", "url": "https://it.wikipedia.org/wiki?curid=3635759", "title": "Gherardo", "text": ""}
{"id": "3635760", "revid": "913245", "url": "https://it.wikipedia.org/wiki?curid=3635760", "title": "Campionati del mondo di atletica leggera 2011 - Maratona femminile", "text": "La gara della maratona femminile dei Campionati del mondo di atletica leggera 2011 si \u00e8 svolta la mattina del 27 agosto.\nSituazione pre-gara.\nRecord.\nPrima di questa competizione, il record del mondo e il record dei campionati erano i seguenti."}
{"id": "3635761", "revid": "47767", "url": "https://it.wikipedia.org/wiki?curid=3635761", "title": "Germana", "text": ""}
{"id": "3635762", "revid": "6923", "url": "https://it.wikipedia.org/wiki?curid=3635762", "title": "Francesco De Rocchi", "text": "Biografia.\nTra il 1916 e il 1926 frequenta l'Accademia a Brera di Milano e, successivamente, torna a Saronno. Nei secondi anni Venti si avvicina al Novecento Italiano. Nel 1926 \u00e8 invitato alla XV Esposizione Internazionale d'arte della citt\u00e0 di Venezia, manifestazione cui parteciper\u00e0 numerose volte. Nel 1927 la Galleria d'arte moderna di Milano acquista un'opera. Nel 1929 partecipa alla Seconda Mostra del Novecento Italiano a Milano. Nel corso degli anni Trenta schiarisce le cromie, ridimensiona i volumi e si unisce al gruppo dei chiaristi. Dal 1937 insegna all'Accademia di Brera e nel 1939 vince il I Premio Bergamo. Trasferitosi a Milano nel 1940, dopo la Seconda guerra mondiale prosegue l'attivit\u00e0 artistica e espositiva, soggiornando spesso a Venezia e in Versilia."}
{"id": "3635766", "revid": "300067", "url": "https://it.wikipedia.org/wiki?curid=3635766", "title": "David Kramer", "text": "Biografia.\nDopo il diploma di scuola superiore a Bielefeld, decide di intraprendere la carriera di sassofonista, ma l'amore per la recitazione lo mette in difficolt\u00e0: dal 2001 al 2005, infatti, si forma presso l'Accademia Teatrale \"Felix Mendelssohn Bartholdy\" di Lipsia. Durante la permanenza all'Universit\u00e0 di Weimar, si esibisce al Teatro Nazionale Tedesco; in seguito, calca le scene del prestigioso \"Mecklenburgisches Staatstheater\" di Schwerin. \u00c8 noto al pubblico televisivo per l'interpretazione di Simon Becker nella soap opera di ZDF \"La strada per la felicit\u00e0\", tra il 2007 e il 2009. Nel 2010 \u00e8 protagonista, regista, produttore e sceneggiatore della serie web \"KreuzK\u00f6llnKops\", divisa in undici episodi."}
{"id": "3635767", "revid": "486946", "url": "https://it.wikipedia.org/wiki?curid=3635767", "title": "Gioachino", "text": ""}
{"id": "3635768", "revid": "124123", "url": "https://it.wikipedia.org/wiki?curid=3635768", "title": "Filippo Teodoro di Liagno", "text": "Biografia.\nNon sono molte le notizie relative alla sua vicenda biografica: trasferitosi a Napoli con la famiglia, crebbe nella congerie culturale che dava spazio ad una costruzione visionaria della scena, secondo modelli proposti da un gruppo di artisti fiamminghi, tedeschi e francesi operanti tra Roma e Napoli. Rientrato a Roma intorno al 1614, entr\u00f2 a far parte del gruppo di artisti protetti dal cardinale Del Monte; nel 1617 si trasfer\u00ec a Firenze, dove oper\u00f2 come artista di corte di Casa Medici, apprezzato per la sua pittura originale, ricca di scene notturne e drammatiche. Nel 1621 torn\u00f2 a Roma, attivo sia nella produzione di dipinti da cavalletto ma anche di decorazioni ad affresco in cui interpretava il paesaggio laziale, contrassegnato dalle vestigia delle antiche costruzioni romane."}
{"id": "3635769", "revid": "339392", "url": "https://it.wikipedia.org/wiki?curid=3635769", "title": "506th Infantry Regiment (United States armed forces)", "text": ""}
{"id": "3635774", "revid": "1318658", "url": "https://it.wikipedia.org/wiki?curid=3635774", "title": "Decumani di Napoli", "text": "I decumani di Napoli sono tre antiche strade di Napoli create alla fine del VI secolo a.C. durante l'epoca greca costituenti il cuore del centro antico della citt\u00e0.\nDescrizione.\nI tre decumani scorrevano parallelamente l'uno dall'altro attraversando da est a ovest la citt\u00e0 antica, parallelamente rispetto alla costa. Il termine decumano utilizzato in via ufficiale risulta in realt\u00e0 un termine improprio in quanto esso caratterizza un sistema di urbanizzazione di epoca romana. \"Neapolis\", invece, venne fondata come colonia greca, dunque ben prima dell'avvento dei romani.\nIl sistema greco prevedeva uno schema stradale rigorosamente ortogonale in cui tre strade, le pi\u00f9 larghe (circa sei metri) e grandi, parallele l'una all'altra, chiamate \"plateiai\" (singolare: \"plateia\"), attraversavano l'antico centro urbano suddividendolo in quattro parti. Inoltre, tali vie principali venivano tagliate perpendicolarmente, da nord a sud, da altre strade pi\u00f9 piccole (larghe circa tre metri) chiamate \"stenopoi\" (singolare: \"stenopos\") o pi\u00f9 impropriamente \"cardini\", le quali strade oggi costituiscono i vicoli del centro storico cittadino. La rete stradale dunque, risultava essere caratterizzata di fatto da strade principali (\"plateiai\") e strade secondarie (\"stenopoi\") che combinate tra loro, dividevano lo spazio in isolati quadrangolari regolari, spesso in molto allungate. Si conta che le strade secondarie di Neapolis che tagliavano le tre plateiai fossero in numero variabile tra le diciassette e ventiquattro.\nI tre decumani vedevano nelle due laterali una sostanziale similitudine mentre la centrale risultava essere pi\u00f9 grande rispetto alle altre due e rappresentava per l'appunto la via pi\u00f9 importante della citt\u00e0 antica. La plateia centrale corrisponde oggi a via dei Tribunali e nel punto centrale di quest'arteria era disposta, durante l'epoca greca, l'agor\u00e0, mentre in quella romana il foro. L'agor\u00e0 stessa, oggi corrispondente a Piazza San Gaetano, era divisa in due dalla via maggiore dove nel lato nord, nei pressi del tempio dei Dioscuri (oggi Basilica di San Paolo Maggiore), avvenivano le funzioni religiose mentre nel lato sud vi erano il mercato, l\"'aerarium\" ed altre strutture con funzioni civili. Non a caso, gli scavi di san Lorenzo Maggiore, visitabili dentro l'omonima chiesa, mostrano i resti di epoca greca degli stessi mercati.\nIl sistema stradale antico di Napoli oggi \u00e8 rimasto sostanzialmente invariato avendo in alcuni punti un livello massimo di corrispondenza rispetto alla struttura originaria, mentre, in altri, un livello pi\u00f9 basso per via di modifiche, talune volte radicali, che ha subito col tempo l'antico assetto urbano. Il primo caso \u00e8 quello di Spaccanapoli che, infatti, se ammirata dalla collina del Vomero, mostra ancora la sua perfetta linearit\u00e0 dal punto iniziale a quello finale del percorso. Il secondo caso, invece, \u00e8 quello del decumano superiore, corrispondente a via della Sapienza, Pisanelli, dell'Anticaglia e degli Apostoli, il quale vede notevolmente mutato il suo aspetto antico mostrando in pi\u00f9 punti stravolgimenti della sua direzione. Tra i cardini che invece hanno subito una pi\u00f9 radicale risistemazione in epoche future, va citata l'attuale via Duomo, la cui strada sub\u00ec un sostanziale ampliamento rispetto alla dimensione originaria a seguito degli interventi di Risanamento che hanno interessato la citt\u00e0 verso la fine del XIX secolo.\nI tre decumani sono:\nTutte e tre le vie principali del nucleo antico fanno parte della porzione di centro storico di Napoli protetto dall'UNESCO e contengono al loro interno un elevato numero di palazzi nobiliari, chiese monumentali e siti archeologici della citt\u00e0.\nPer sola semplicit\u00e0 e consuetudine, oggi nell'uso comune i termini \"plateiai\" e \"stenopoi\" sono stati sostituiti dai termini romani successivi \"decumani\" e \"cardini\". Nel periodo romano, le strade non hanno comunque smesso di essere vissute come principali della citt\u00e0 venendo, in alcuni casi, altres\u00ec allungate lievemente (\u00e8 questo il caso del decumano inferiore, che venne allungato verso sud-ovest, nel tratto da piazza del Ges\u00f9 Nuovo fino a via Domenico Capitelli).\nL'estrema importanza dei decumani deriva anche dal fatto che essi fanno parte di un limitato gruppo di elementi greci sopravvissuto sino ad oggi (a causa delle vicissitudini e della lunga continuit\u00e0 di vita della citt\u00e0). Gli altri sono: il sistema murario che circondava il pianoro intervallato da fossati naturali (sistema difensivo che aveva creato per \"Neapolis\" fama di inespugnabilit\u00e0, confermataci dalle fonti storiche sia riguardo alla seconda guerra punica, sia durante il conflitto greco-gotico); il tempio di Demetra sulla collina di Caponapoli (ossia l'acropoli); una struttura pubblica a carattere sacro ritrovata nel 2005 in piazza Nicola Amore; le necropoli (le pi\u00f9 significative delle quali sono quelle di Castel Capuano e di via Santa Teresa degli Scalzi); un edificio del IV secolo a.C. (probabilmente dedito agli spettacoli teatrali) e il porto."}
{"id": "3635775", "revid": "486946", "url": "https://it.wikipedia.org/wiki?curid=3635775", "title": "Universit\u00e0 telematica delle scienze umane UniSu", "text": ""}
{"id": "3635776", "revid": "339392", "url": "https://it.wikipedia.org/wiki?curid=3635776", "title": "New Haven Open at Yale", "text": ""}
{"id": "3635779", "revid": "1305772", "url": "https://it.wikipedia.org/wiki?curid=3635779", "title": "Giusta", "text": ""}
{"id": "3635781", "revid": "125531373", "url": "https://it.wikipedia.org/wiki?curid=3635781", "title": "IV Circoscrizione (Trieste)", "text": "Citt\u00e0 Nuova-Barriera Nuova-San Vito-Citt\u00e0 Vecchia (ufficialmente IV Circoscrizione) \u00e8 una delle sette circoscrizioni del comune di Trieste. Si estende su una superficie di 5,17\u00a0km\u00b2, nel comune di Trieste. Si trova in pieno centro della citt\u00e0, e comprende la citt\u00e0 vecchia e il porto nuovo. Oltre ai borghi che danno il nome alla circoscrizione, troviamo anche il Borgo Teresiano, Borgo Giuseppino, Campi Elisi e Cavana.\nBorgo Teresiano.\nA due passi da piazza Unit\u00e0 d'Italia e dal colle di San Giusto, questo quartiere fu realizzato dall'imperatrice Maria Teresa (a cui deve il nome) data la forte crescita demografica della citt\u00e0. \u00c8 delimitato a ovest dal mar Adriatico, da nord via Ghega, est via Carducci e sud corso Italia. Nella parte centrale del quartiere si trova il canal Grande navigabile. \u00c8 il primo esempio a Trieste di urbanistica moderna.\nAll'interno si trova la chiesa di Sant'Antonio Nuovo.\nCavana.\nRione di circa 2000 abitanti, posto dietro piazza Unit\u00e0 d'Italia e davanti al colle di San Giusto, fu il centro della citt\u00e0 in passato. Particolarmente amato dallo scrittore James Joyce, un tempo affollatissimo, prevalentemente di italiani, negli ultimi anni \u00e8 stato centro di ristrutturazione completa. I pochi edifici originali restanti sono stati ristrutturati cercando di ricreare l'atmosfera dei primi del '900. Il quartiere, ora completamente pedonalizzato, un tempo degradato, e ora \u00e8 zona residenziale di pregio.\nAmministrazione.\nIl consiglio si riunisce in via Locchi 23/A ed \u00e8 composto da 20 membri, eletti ogni 5 anni parallelamente alle elezioni comunali."}
{"id": "3635782", "revid": "56620", "url": "https://it.wikipedia.org/wiki?curid=3635782", "title": "Graziana", "text": ""}
{"id": "3635786", "revid": "1186766", "url": "https://it.wikipedia.org/wiki?curid=3635786", "title": "Guerino", "text": ""}
{"id": "3635787", "revid": "47767", "url": "https://it.wikipedia.org/wiki?curid=3635787", "title": "Guicciardo", "text": ""}
{"id": "3635789", "revid": "599013", "url": "https://it.wikipedia.org/wiki?curid=3635789", "title": "Vioresin Sinani", "text": "Carriera.\nNazionale.\nHa collezionato 4 presenze ed un gol con la Nazionale albanese, dove ha giocato dal 2000 fino al 2002.\nStatistiche.\nPresenze e reti nei club.\n\"Statistiche aggiornate al 15 ottobre 2011.\""}
{"id": "3635795", "revid": "1683511", "url": "https://it.wikipedia.org/wiki?curid=3635795", "title": "Razzie Awards 2004", "text": "La 25\u00aa edizione dei Razzie Awards si \u00e8 svolta il 26 febbraio 2005, per premiare i peggiori film dell'anno 2004. Le candidature erano state annunciate alcuni mesi prima, il giorno prima delle candidature ai Premi Oscar 2005. \"Catwoman\" e \"Fahrenheit 9/11\" sono stati i maggiori vincitori del 2004, con quattro premi ciascuno, incluso peggior film per \"Catwoman\".\nI film pi\u00f9 premiati dell'anno sono stati \"Catwoman\" e \"Fahrenheit 9/11\", mentre i pi\u00f9 nominati sono stati \"Catwoman\", candidato a sette premi, seguito da \"Alexander\" con sei, \"Fahrenheit 9/11\" e \"White Chicks\" con cinque, e \"\" con quattro nomination.\nVincitori e candidati.\nVerranno di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "3635796", "revid": "149727", "url": "https://it.wikipedia.org/wiki?curid=3635796", "title": "Automotrice ALe 883", "text": ""}
{"id": "3635800", "revid": "729019", "url": "https://it.wikipedia.org/wiki?curid=3635800", "title": "Baby pensioni", "text": "Con baby pensioni o pensioni baby sono indicate quelle pensioni erogate dallo Stato italiano a lavoratori del settore pubblico che hanno versato i contributi previdenziali per pochi anni, o che hanno avuto la possibilit\u00e0 di ritirarsi dal lavoro con et\u00e0 inferiore ai 40-50 anni.\nStoria.\nLe baby pensioni furono introdotte in Italia gi\u00e0 nel 1973 dal governo Rumor con l'art. 42 del DPR 1092 recante \"Approvazione del testo unico delle norme sul trattamento di quiescenza dei dipendenti civili e militari dello Stato\", che consentiva le baby pensioni nell'impiego pubblico: 14 anni 6 mesi e 1 giorno di contributi per le donne sposate con figli; 20 anni per gli statali; 25 per i dipendenti degli enti locali. Il provvedimento - con cui il Governo esercitava la delega conferitagli dal Parlamento con l'art. 6 della legge 28 ottobre 1970, numero 775 - fu firmato dal Presidente del Consiglio dei Ministri, di concerto con i Ministri per l'organizzazione della pubblica amministrazione, per il tesoro e per il bilancio, e ricevette il parere della commissione parlamentare di cui all'art. 21 della suddetta legge: un parere votato dalla maggioranza e dalla opposizione.\nLe prime erogazioni avvennero gi\u00e0 nel 1981.\nIl rilascio delle baby pensioni continu\u00f2 ancora per qualche tempo ancora, anche dopo il Decreto legislativo 503 del 30 dicembre 1992 (\"Norme per il riordinamento del sistema previdenziale dei lavoratori privati e pubblici, a norma dell'articolo 3 della legge 23 ottobre 1992, n. 421\") che contemplava gli ultimi requisiti che avrebbero permesso di conseguirla ancora per diversi anni.\nDai tentativi falliti di abolizione alla Riforma Dini.\nNonostante una parte della stampa e dell'opinione pubblica associno erroneamente l'istituzione delle baby-pensioni a Bettino Craxi e ai due esecutivi da lui guidati tra il 1983 e il 1987 (quindi ben 10 anni dopo l'istituzione delle stesse da parte del gi\u00e0 citato Governo Rumor, e 2 anni dopo le prime erogazioni), in realt\u00e0 i governi guidati dal leader del Partito Socialista Italiano tentarono invano di abolirle in due distinte occasioni, per mezzo di una riforma presentata dall'allora Ministro del Lavoro Gianni De Michelis nel 1984 e dallo stesso ripresentata con alcune modifiche nel 1986. La riforma in oggetto, che prevedeva l'innalzamento dell'et\u00e0 per la pensione di vecchiaia a 60 anni per le donne e 65 per gli uomini, e la creazione della pensione \"di anzianit\u00e0\" (a fronte di un minimo contributivo di 35 anni per tutti), avrebbe esplicitamente posto fine alle baby pensioni, conservando solo quelle gi\u00e0 in essere; tuttavia non riusc\u00ec a passare al vaglio delle Camere anche a causa dello scioglimento anticipato della legislatura.\nDopo un ulteriore tentativo andato a vuoto nel 1992, ad opera del Governo Amato I, sar\u00e0 soltanto la riforma Dini del 1995 a eliminare le baby pensioni, introducendo contestualmente la gi\u00e0 a lungo ipotizzata pensione di anzianit\u00e0.\nCosti per lo Stato italiano.\nSecondo alcuni studi, il costo delle pensioni baby negli ultimi 40 anni assomma nel 2012 a 150 miliardi di euro e derivano in larga misura da lavoratori del settore pubblico. L'anticipo di corresponsione della pensione ad una giovane et\u00e0, determina che il periodo di pensionamento pu\u00f2 arrivare a superare i 40 anni. Nel 2011 il numero complessivo di pensionati andati in pensione a meno di 50 anni era oltre mezzo milione e di questi erano pensionati INPDAP ossia del pubblico impiego. Il costo complessivo annuo era di oltre 9 miliardi di euro. Circa persone erano andate in pensione con 35 anni di et\u00e0, lavoratori che percepiranno la pensione mediamente per poco pi\u00f9 di 40 anni.\nGrazie a questo provvedimento, si registrarono anche casi eclatanti di pensionamenti all'et\u00e0 di 29 anni o di pensionamenti in seguito a 11 mesi di contributi versati. Secondo uno studio di Confartigianato, i costi complessivi per lo Stato assommano a 150 miliardi di euro. In effetti dall'analisi della spesa pensionistica in Italia, dalla valutazione dell'aumento del debito pubblico e del debito pubblico implicito in Italia si nota la coincidenza degli effetti della nuova normativa pensionistica sul bilancio dello Stato.\nVantaggi per il baby pensionato.\nSecondo uno studio, i lavoratori pubblici che sono andati in pensione tra i 35 ed i 39 anni, visto che hanno una aspettativa di vita di 85 anni, percepiranno la pensione per almeno il triplo degli anni di contribuzione. Per tale motivo, i baby pensionati incassano almeno il triplo di quanto hanno versato.\nUn esempio di calcolo di baby pensione.\nSi ipotizza un lavoratore che abbia versato dei contributi previdenziali con una aliquota contributiva pensionistica di finanziamento pari al 33% del reddito per 20 anni. Con il metodo di calcolo retributivo, la pensione di vecchiaia sar\u00e0 pari al 20 anni x 2% = 40% della media dei redditi degli ultimi anni secondo le regole vigenti. Un pensionato di 40 anni ha una aspettativa di vita di 45 anni, quindi, a fronte di una aliquota contributiva pensionistica di finanziamento del 33% x 20 anni, ossia al massimo il 660% di un reddito annuale medio, percepir\u00e0 40% x 45 anni = % del reddito, pari a una aliquota contributiva pensionistica di computo del 90% (%/20), ossia quasi tre volte i contributi versati nell'ipotesi di reddito costante (ipotesi quasi mai realizzata, quindi con costi aggiuntivi).\nLa differenza tra montante contributivo individuale maturato e la riserva matematica che sar\u00e0 erogata negli anni si trasforma da debito pubblico implicito in debito pubblico esplicito, determinando a carico di chi ha avuto altre promesse pensionistiche una pari penalizzazione, che potr\u00e0 consistere o in un aumento dell'aliquota contributiva pensionistica di finanziamento o in un aumento dell'et\u00e0 per il pensionamento di vecchiaia. Per un baby pensionato che usufruisce di 30 anni in pi\u00f9 di pensione, ci saranno 30 lavoratori che dovranno ritardare di un anno l'accesso alla prestazione previdenziale loro spettante."}
{"id": "3635801", "revid": "149727", "url": "https://it.wikipedia.org/wiki?curid=3635801", "title": "Automotrice ALe 540", "text": ""}
{"id": "3635805", "revid": "76963", "url": "https://it.wikipedia.org/wiki?curid=3635805", "title": "Stacey Dash", "text": "Stacey Dash \u00e8 ricordata principalmente per aver interpretato Dionne Davenport nel film \"Ragazze a Beverly Hills\" (1995) e nell'omonima serie TV.\nInoltre \u00e8 apparsa nel telefilm \"Willy, il principe di Bel-Air\" in un episodio del 1994.\nDal 2011 \u00e8 tra le protagoniste della serie TV \"Single Ladies\"."}
{"id": "3635806", "revid": "228587", "url": "https://it.wikipedia.org/wiki?curid=3635806", "title": "George Douglas, IV conte di Angus", "text": "L'ascendenza.\nGeorge nacque nel 1429 da William Douglas, II conte di Angus (circa 1398-1437) e da Margaret Hay. Il casato di George discendeva direttamente da quello del Conte di Douglas, questi rappresentava la \"Linea nera\", mentre il ramo degli Angus era la \"Linea rossa\", tale divisione era sorta in seguito ad una spartizione ereditaria e tale era rimasta. Entrambi i casati discendevano dal nobile scozzese William Douglas the Hardy che si era unito a William Wallace contro gli inglesi. Sia gli Angus che i Douglas erano fortemente imparentati con la casa reale scozzese e con i pi\u00f9 intimi membri della corte, tanto che negli anni essi stessi ne divennero parte.\nL'unione dei Douglas.\nAll'et\u00e0 di sedici anni George succedette al fratello maggiore, James Douglas, III conte di Angus morto appena ventenne. Due anni dopo, nel 1448, George si un\u00ec insieme a due suoi parenti, William Douglas, VIII conte di Douglas (1425-22 febbraio 1452) e Hugh Douglas, Conte di Ormonde (morto nel 1455), per una spedizione punitiva contro gli inglesi. La loro destinazione era il villaggio di Alnwick ed il suo castello, situato sulla costa del Northumberland, che venne assediato e bruciato in risposta ad un attacco condotto da Henry Percy, II conte di Northumberland e da Richard Neville, V conte di Salisbury. Il primo aveva bruciato il Castello di Dunbar, mentre l'altro aveva messo a ferro e fuoco la citt\u00e0 di Dumfries.\nI Douglas ripianarono i conti, dopo essere passati da Alnwick si diressero sul Castello di Warkworth e sconfissero Percy nella battaglia di Sark combattuta il 23 ottobre 1448.\nSangue contro sangue.\nNel 1452 William Douglas venne ucciso al Castello di Stirling da Giacomo II di Scozia. Il motivo di questo gesto risiedeva nel risentimento che William provava nei confronti del re a seguito di un'incursione regia nei suoi territori compiuta mentre egli si trovava in pellegrinaggio a Roma. D'altro canto il re era infuriato con lui per l'alleanza di William con due nobili scozzesi, Alexander Lindsay, IV conte di Crawford (morto nel 1453) e John Islay, Conte di Ross. Di fronte al rifiuto di William di sciogliere questo sodalizio il re lo aveva accoltellato e defenestrato. I Douglas non stettero certamente a guardare ed insorsero contro il sovrano, i fratelli del morto, Hugh Douglas, Conte di Ormonde e Giovanni Douglas, Signore di Balvenie levarono le armi e molti si aspettarono che anche George le alzasse insieme a loro. Tuttavia, come detto, i Douglas e gli Angus erano imparentati con la casa reale e George stesso era primo cugino di Giacomo II di Scozia, motivo per cui, quando nel 1455 scoppiarono i disordini veri e propri si alle\u00f2 con il re, venendo gratificato del ruolo di comandante.\nPoco dopo il suo luogotenente, James Hamilton, I Signore di Hamilton (1415 circa-6 novembre 1479) abbandon\u00f2 la causa regia e George and\u00f2 in Inghilterra a cercare il sostegno di Enrico VI d'Inghilterra. La resa dei conti avvenne nella Battaglia di Arkinholm del 1\u00ba maggio 1455, dei ribelli solo Balvenie si salv\u00f2 grazie alla sua fuga in Inghilterra, gli altri perirono in battaglia o vennero giustiziati poco dopo. La \"Linea nera\" era in aperta decadenza, i loro possedimenti vennero requisiti ed i titoli confiscati.\nL'ascesa della Linea rossa.\nDopo la fine della ribellione George rimase schierato con il re che lo ricopr\u00ec di onori. Nel 1460 lui ed il sovrano stavano conducendo l'assedio al castello di Roxburgh. La Guerra delle due rose era scoppiata e Roxburgh era fedele al Casato di York, mentre Giacomo II di Scozia supportava il Casato di Lancaster. Si stavano sparando dei colpi di cannone ed uno esplose poco dopo essere stato sparato colpendo il re che rimase ucciso e ferendo George che riusc\u00ec comunque a portare avanti l'assedio che venne concluso entro pochi giorni.\nIl 10 agosto George assistette all'incoronazione del giovanissimo Giacomo III di Scozia e gli pose la corona in capo all'Abbazia di Kelso.\nGeorge fu uno dei Reggenti per il piccolo Giacomo e continu\u00f2 a comandare sulle Marche dell'Est e dell'Ovest anche grazie al posizionamento di uomini fedeli in posizione strategiche di comando conservando intatto questo potere fino alla morte avvenuta l'11 marzo 1463 ad Abernethy.\nMatrimonio e discendenza.\nGeorge si spos\u00f2 con Isabella Sibbald ed insieme ebbero nove figli:"}
{"id": "3635812", "revid": "729019", "url": "https://it.wikipedia.org/wiki?curid=3635812", "title": "Ren\u00e9 Binggeli", "text": "Professionista tra il 1960 ed il 1968, conta la vittoria di una tappa al Giro d'Italia e di una al Tour de France.\nCarriera.\nLe principali vittorie da professionista furono una tappa al Tour de l'Avenir nel 1962, la Nice-Mont Agel e il Tour de l'Anjou nel 1963, due tappe al Tour de Romandie nel 1964, una tappa al Giro d'Italia 1965 e una tappa al Tour de France 1967. Fu terzo ai campionati svizzeri nel 1967 e sesto ai mondiali di San Sebasti\u00e1n 1965."}
{"id": "3635815", "revid": "112271454", "url": "https://it.wikipedia.org/wiki?curid=3635815", "title": "Giuseppe Elena", "text": "Biografia.\nAbbandonati gli studi seminariali per dedicarsi interamente alla pittura, a partire dagli anni Venti frequenta l'Accademia di Belle Arti di Brera dove si distingue per l'attivit\u00e0 di miniatore e per il premio di seconda classe di Figura nel 1826. Nel 1827 ottiene la licenza per aprire una stamperia litografica, cui si dedica da autodidatta, forse sulla spinta del nascente interesse per la tecnica incisoria diffusosi rapidamente all'Accademia di Brera. Ma la stamperia cessa la sua attivit\u00e0 nel 1831 a fronte di una pressante concorrenza e l'artista continua a lavorare presso altri editori. Si esercita nella riproduzione di opere di celebri artisti del suo tempo ed esegue in incisione vedute della Lombardia riprese dal vero. Gli stessi soggetti \u2013 vedute cittadine e scene di genere \u2013 sono riproposti nel suo repertorio pittorico, che presenta alle Esposizioni di Belle Arti di Brera dal 1833. Dal 1841 si dedica alla critica d'arte e, tra il 1858 e il 1859, collabora come caricaturista al periodico milanese \"L'uomo di pietra\"."}
{"id": "3635817", "revid": "247222", "url": "https://it.wikipedia.org/wiki?curid=3635817", "title": "Francesco Mancini (1679-1758)", "text": ""}
{"id": "3635818", "revid": "300067", "url": "https://it.wikipedia.org/wiki?curid=3635818", "title": "Toto Bulgheroni", "text": ""}
{"id": "3635821", "revid": "113268", "url": "https://it.wikipedia.org/wiki?curid=3635821", "title": "Giovanni Antonio Emanueli", "text": "Biografia.\nFiglio d'arte: il padre Dionisio \u00e8 intagliatore e scultore.\nArtista precocissimo: a 14 anni \u00e8 allievo dell'Accademia di Belle Arti di Milano, iscritto ai Corsi di Figura di Antonio Durelli; dal 1833 completa la sua formazione sotto la guida dello scultore Abbondio Sangiorgio grazie ad un sussidio del Comune di Brescia. \nLa produzione giovanile risente dei modelli classicheggianti del suo maestro (come ad esempio la tomba Rovetta, del 1833, al Cimitero Vantiniano).\nEsegue le statue della Fede, Speranza, Carit\u00e0 e i santi Pietro e Paolo (1838-1840) sulla facciata della parrocchiale di Calcinato progettata da Rodolfo Vantini. \nAnche per la parrocchiale di Palazzolo sull'Oglio esegue nel 1846 le statue della facciata: l'Assunta con i santi Fedele e Maria Maddalena,i profeti Isaia e Geremia con Giovanni Evangelista e Paolo e il bassorilievo Disputa di Ges\u00f9 tra i dottori. \nNel 1842 si stabilisce a Milano pur continuando ad inviare i suoi lavori nella citt\u00e0 natale, con un repertorio di soggetti religiosi e funerari, ritratti, composizioni di genere. Per il Duomo Nuovo di Brescia esegue la statua della Speranza (1853) all'altare del Santissimo e la Tomba del Vescovo Ferrari (1855). \nEsegue le statue di San Mirocleto (1863) e Angelo Custode (1857) per l'esterno del Duomo di Milano e San Barnaba (1869) nell'interno. Crocefisso con angeli all'altar maggiore della Chiesa di San Carlo al Corso. \nAl Cimitero Monumentale della stessa citt\u00e0 \u00e8 presente la sua edicola Dalla Costa.\nNel 1880 partecipa alla IV Esposizione nazionale di Belle Arti in Torino. \nNelle opere della maturit\u00e0 si assiste all'accostamento alle istanze naturaliste, sulla suggestione dell'opera di Alessandro Puttinati, Giovanni Strazza, Antonio Tantardini. Suo anche un busto del maresciallo Radetzky al museo Belvedere di Vienna e la statua del Salvatore ad Almenno San Salvatore (Bg)."}
{"id": "3635827", "revid": "287204", "url": "https://it.wikipedia.org/wiki?curid=3635827", "title": "Greene Vardiman Black", "text": "Nato nell'Illinois da William e Mary Black, trascorse la sua infanzia nella fattoria di famiglia e qui venne pi\u00f9 volte attratto dalla natura circostante.\nInizi\u00f2 a studiare medicina nel 1853, con l'aiuto del fratello, il dottor Thomas G. Black. Nel 1857 il dottor J. C. Speer insegn\u00f2 a Black la tecnica odontoiatrica dell'epoca.\nDopo la guerra civile americana lavor\u00f2 a Jacksonville.\nProprio qui comp\u00ec i pi\u00f9 importanti progressi: compose uno dei migliori amalgami dentali dell'epoca e scopr\u00ec la causa della fluorosi.\nInvent\u00f2 poi un trapano odontoiatrico a pedali. \u00c8 ricordato anche per i suoi innumerevoli progressi nell'odontoiatria conservativa.\nIl suo contributo pi\u00f9 importante fu per\u00f2 la classificazione della carie, qui rappresentata.\nFonti.\nDr. G.V. Black at PFA Hall of Fame"}
{"id": "3635829", "revid": "1543377", "url": "https://it.wikipedia.org/wiki?curid=3635829", "title": "Acra (fortezza)", "text": "L'Acra, o Akra (in ebraico \"\u05d7\u05e7\u05e8\u05d0\" o \"\u05d7\u05e7\u05e8\u05d4\", in greco \"A\u03ba\u03c1\u03b1\"), era un presidio fortificato situato a Gerusalemme costruito da Antioco IV, sovrano dell'impero seleucide, dopo che ebbe saccheggiato la citt\u00e0 nel 168 a.C.. La fortezza assunse un ruolo determinante negli eventi riguardanti la sommossa dei Maccabei e la formazione del regno degli Asmonei. Fu distrutta da Simone Maccabeo durante la rivolta.\nL'esatta posizione dell'Acra, di fondamentale importanza per comprendere meglio la storia della Gerusalemme di et\u00e0 ellenistica, rimane oggetto di discussione. Gli storici e gli archeologi hanno proposto vari siti intorno a Gerusalemme, basandosi principalmente su conclusioni tratte da testimonianze letterarie. Questo approccio cominci\u00f2 a mutare alla luce degli scavi iniziati alla fine degli anni sessanta: le nuove scoperte, infatti, hanno portato a rivalutazioni sulle fonti letterarie antiche riguardanti la geografia di Gerusalemme e la posizione dei manufatti precedentemente scoperti. Yoram Tsafrir ha interpretato un giunto in muratura nell'angolo sud-orientale della spianata del Monte del Tempio come un indizio per una possibile posizione dell'Acra. Durante gli scavi adiacenti alla parete sud del Monte condotti da Benjamin Mazar tra il 1968 e il 1978 sono stati scoperti alcuni resti che potrebbero essere collegati con l'Acra, tra cui alcune stanze adibite a caserma e una grande cisterna.\nL'antico termine greco \"acra\" \u00e8 stato usato per descrivere altre strutture fortificate risalenti il periodo ellenistico. L'Acra di Gerusalemme \u00e8 spesso chiamata Acra seleucide per distinguerla dalle altre costruzioni chiamate acra e dal quartiere di Gerusalemme che ha in seguito ereditato questo nome.\nStoria.\nContesto storico.\nDopo la morte di Alessandro Magno nel 323 a.C., la Giudea fu contesa tra il Regno tolemaico in Egitto, e l'Impero seleucide in Siria e in Mesopotamia. La vittoria dell'imperatore seleucide Antioco III sull'Egitto nella battaglia di Panion port\u00f2 la Giudea sotto il controllo dei Seleucidi. La popolazione ebrea di Gerusalemme aveva aiutato Antioco durante il suo assedio alla fortezza della guarnigione egiziana a Gerusalemme. Il loro sostegno fu premiato con un documento che sanciva la libert\u00e0 di culto per gli ebrei, compresa la possibilit\u00e0 di impedire l'accesso agli stranieri e agli animali impuri al recinto del Tempio, e una ripartizione dei fondi ufficiali per il mantenimento di alcuni riti religiosi nel Tempio. Nonostante fosse consentita la libert\u00e0 di culto, molti ebrei furono spinti da adottare i costumi del prestigioso e influente stile di vita greco. La cultura imperiale offriva un percorso di progresso politico e materiale, il che port\u00f2 alla formazione di classi sociali elevate di cultura ellenistica tra la popolazione ebraica. Questo processo di ellenizzazione port\u00f2 a tensioni tra gli ebrei praticanti e i loro confratelli che avevano assimilato la cultura greca.\nAntioco IV Epifane fu incoronato sovrano del regno seleucide nel 175 a.C. Poco dopo, Giasone chiese all'imperatore la nomina alla carica di Sommo Sacerdote di Israele, una posizione occupata da suo fratello Onia III. Giasone, di cultura fortemente ellenistica, promise di aumentare il tributo pagato dalla citt\u00e0 e di stabilire al suo interno le infrastrutture di una polis greca, tra cui un ginnasio e un efebeo. La richiesta di Giasone venne accolta, ma dopo tre anni di sovrintendenza fu spodestato da Antioco e costretto a fuggire ad Ammon. Nel frattempo, Antioco IV aveva intrapreso due spedizioni contro l'Egitto, una nel 170 a.C. e un'altra nel 169 a.C., sconfiggendo gli eserciti tolemaici. Le vittorie di Antioco furono di breve durata. Il suo intento di unificare il regno seleucide e quello tolemaico mise in allarme l'impero romano, che gli impose di ritirare le sue truppe dall'Egitto. Mentre Antioco era impegnato in Egitto, a Gerusalemme si diffuse la falsa notizia che egli fosse stato ucciso. Nell'incertezza che ne deriv\u00f2, Giasone raccolse un esercito di 1.000 seguaci e tent\u00f2 di prendere d'assalto Gerusalemme. Anche se l'attacco fu respinto, quando la notizia dei combattimenti raggiunse Antioco in Egitto egli sospett\u00f2 che i suoi sudditi in Giudea stessero sfruttando quella battuta d'arresto come un'opportunit\u00e0 di rivolta. Nel 168 a.C. Antioco IV Epifane marci\u00f2 su Gerusalemme e saccheggi\u00f2 la citt\u00e0, depredando il tesoro del Tempio e uccidendo migliaia di suoi abitanti. Al contrario di quanto suo padre aveva fatto, Antioco IV mise fuori legge i tradizionali riti ebraici e perseguit\u00f2 gli ebrei praticanti. I rituali del tempio furono interrotti, l'osservanza dello Shabbat fu proibita e la circoncisione venne dichiarata fuorilegge.\nCostruzione.\nPer consolidare il suo potere in citt\u00e0, tenere sotto controllo ci\u00f2 che accadeva sul Monte del Tempio e salvaguardare la fazione ellenizzata a Gerusalemme, Antioco mise di stanza una guarnigione seleucide in citt\u00e0:\nIl nome Acra deriva dal greco acropoli che indica un luogo fortificato che domina una citt\u00e0 dall'alto. A Gerusalemme, la parola assunse il significato di movimento anti ebraico: fortezza di uomini \"empi e scellerati\". Poich\u00e9 la costruzione dominava la citt\u00e0 e la campagna circostante, venne occupata non solo da una guarnigione greca, ma anche dai loro alleati ebrei.\nLa repressione da parte dei Seleucidi dei costumi religiosi degli ebrei incontr\u00f2 notevoli resistenze tra la popolazione locale. Mentre Antioco era occupato ad oriente nel 167 a.C., un sacerdote proveniente dalla campagna, Mattatia di Modi'in, sollev\u00f2 una rivolta contro l'impero. Sia i governanti seleucidi, sia gli alleati locali non si resero conto della portata della ribellione. Nel 164 a.C. Giuda Maccabeo liber\u00f2 Gerusalemme e riconsacr\u00f2 il Tempio. Anche se la citt\u00e0 era caduta, l'Acra e i suoi occupanti riuscirono a resistere. Maccabeo assedi\u00f2 la fortezza, mentre i suoi occupanti inviavano un appello all'imperatore seleucide (ora Antioco V) per chiedere assistenza. Un esercito seleucide fu inviato a sedare la rivolta. Quando Bet-Zur fu posta sotto assedio, Maccabeo fu costretto ad abbandonare il suo attacco all'Acra e affrontare Antioco in battaglia. Nella successiva battaglia di Beth-Zachariah i Seleucidi ottennero la loro prima vittoria sui Maccabei e Giuda Maccabeo fu costretto a ritirarsi. Risparmiata alla distruzione, l'Acra rimase come roccaforte seleucide per altri 20 anni, durante i quali ci furono diversi tentativi da parte degli Asmonei di spodestare la guarnigione greca.\nDistruzione.\nGiuda Maccabeo fu ucciso nel 160 a.C. e gli successe il fratello Gionata Maccabeo, che tent\u00f2 di costruire una barriera per tagliare la linea di rifornimento dell'Acra. Gionata aveva gi\u00e0 radunato la manodopera necessaria per l'impresa quando fu costretto a confrontarsi con l'esercito invasore guidato dal generale seleucida Diodoto Trifone a Beit She'an (Scitopoli). Dopo aver invitato Gionata a una riunione amichevole, Trifone lo rap\u00ec e lo uccise. Gionata fu sostituito da un altro fratello, Simone Maccabeo, che assedi\u00f2 e infine espugn\u00f2 l'Acra nel 141 a.C.\nDue fonti diverse forniscono informazioni sul destino dell'Acra, sebbene siano contraddittorie in alcuni punti. Secondo Giuseppe Flavio, Simone rase al suolo l'Acra dopo la cacciata dei suoi occupanti, scavando la collina su cui sorgeva per renderla pi\u00f9 bassa rispetto al Tempio, purgare la citt\u00e0 del suo triste ricordo e negare la possibilit\u00e0 di ricostruirla a qualsiasi futuro abitante di Gerusalemme.\nQuanto viene riportato nel Primo libro dei Maccabei offre un quadro differente:\nSecondo questa versione, Simone non demol\u00ec subito l'Acra, ma la occup\u00f2 e forse vi si stabil\u00ec egli stesso. Il Primo libro dei Maccabei non menziona il suo destino ultimo. La fortezza era stata costruita come una postazione di guardia per monitorare e controllare Gerusalemme e la sua popolazione. Se era situata nella Citt\u00e0 di David, come sostengono molti studiosi, la sua posizione avrebbe aggiunto molto poco alle difese di Gerusalemme contro le minacce esterne. Essa potrebbe essere caduta in disuso e smantellata intorno alla fine del II secolo a.C. in seguito alla costruzione della Baris asmonea e del Palazzo asmoneo nella citt\u00e0 alta di Gerusalemme.\nBezalel Bar-Kochva offre una diversa teoria: l'Acra sarebbe stata ancora in piedi nel 139 a.C., quando Antioco VII Sidete ne chiese la restituzione a Simone, insieme a Giaffa e Ghezer, due citt\u00e0 alleate ai greci che Simone aveva catturato. Simone si dichiar\u00f2 disposto a trattare per le due citt\u00e0, ma non fece menzione dell'Acra. Fu a questo punto che probabilmente la distrusse, come un modo per negare ai Seleucidi qualsiasi rivendicazione futura o pretesto su Gerusalemme. Cos\u00ec, quando Antioco VII sottomise la citt\u00e0 durante il regno di Giovanni Ircano I, tutte le sue richieste erano soddisfatte, tranne quella che riguardava lo stazionamento di un presidio seleucide in citt\u00e0. Ircano potrebbe aver rifiutato questa richiesta perch\u00e9 non c'era nessun luogo adatto dove porre la guarnigione. L'Acra, infatti, era probabilmente gi\u00e0 stata distrutta. Questa teoria pone la demolizione dell'Acra in qualche momento attorno al 130 a.C.\nPosizione.\nLa posizione dell'Acra \u00e8 importante per comprendere come si siano svolti gli eventi a Gerusalemme durante le lotte tra i Maccabei e le forze seleucide. La reale posizione dell'Acra \u00e8 stata oggetto di dibattito tra gli studiosi moderni. La descrizione antica pi\u00f9 dettagliata sulla natura e la posizione dell'Acra si trova nell'opera di Flavio Giuseppe Antichit\u00e0 giudaiche, dove viene descritta nella Citt\u00e0 Bassa, su una collina che domina il recinto del Tempio.\nLa posizione della \"parte bassa della citt\u00e0\", altrove denominata \"Citt\u00e0 Bassa\", al tempo di Giuseppe Flavio (I secolo d.C.) \u00e8 accertata nella parte sud-est della collina di Gerusalemme, il centro urbano originale tradizionalmente conosciuto come citt\u00e0 di David. Situata a sud del Monte del Tempio, tuttavia, l'area visibile oggi \u00e8 sensibilmente pi\u00f9 bassa rispetto al monte stesso. La parte superiore del monte \u00e8 di circa 30 metri sopra il livello del suolo in corrispondenza della parte sud del muro di contenimento risalente all'opera espansione del recinto del Tempio effettuata nella tarda epoca di Erode. L'elevazione si riduce a sud di questo punto. Giuseppe Flavio, nativo di Gerusalemme, sarebbe stato ben consapevole di questa discrepanza, ma \u00e8 comunque in grado di spiegarla descrivendo come Simone avesse raso al suolo sia l'Acra sia la collina su cui sorgeva. Le ricerche archeologiche a sud del Monte del Tempio, per\u00f2, non sono riuscite ad individuare alcuna prova di attivit\u00e0 estrattiva di importanza rilevante. Al contrario, gli scavi nella regione hanno portato alla luce sostanziali evidenze di abitazioni a partire dall'inizio del I millennio a.C. fino all'epoca romana, mettendo in dubbio l'ipotesi che durante il periodo ellenistico l'area sia stata significativamente pi\u00f9 alta di quanto lo fosse al tempo di Flavio Giuseppe, o che sia stata spazzata via una grande collina. Questo ha portato molti ricercatori a trascurare il resoconto di Flavio Giuseppe e l'ipotesi sulla collocazione dell'Acra da lui riportata, suggerendo diversi percorsi alternativi. Dal 1841, quando Edward Robinson propose di collocare l'Acra nei pressi della Basilica del Santo Sepolcro, sono stati proposti almeno altri nove diversi luoghi nella Citt\u00e0 Vecchia di Gerusalemme e nei suoi dintorni.\nSulla collina occidentale.\nDiversi ricercatori hanno tentato di collocare l'Acra sulla collina occidentale della Citt\u00e0 Alta di Gerusalemme, nell'area attualmente occupata dal quartiere ebraico della Citt\u00e0 Vecchia. Queste ipotesi si propongono di individuare l'Acra ad \"Antiochia\", polis greca situata a Gerusalemme secondo quanto riporta il Secondo libro dei Maccabei. Questa nuova ipotetica citt\u00e0 avrebbe avuto una pianta ippodamica e quindi avrebbe richiesto una distesa di terra piatta che solo la collina occidentale avrebbero potuto fornire. Inoltre, il bordo orientale della collina \u00e8 adiacente al Monte del Tempio e pi\u00f9 alto di questo: due caratteristiche attribuite alla cittadella seleucide.\nGli oppositori di questa teoria affermano che ci sono ben poche testimonianze archeologiche o storiche a sostegno dell'esistenza di una polis greca all'interno di Gerusalemme situata sulla collina occidentale, che sembra fosse scarsamente popolata durante il periodo ellenistico. Gli scavi nell'odierno quartiere ebraico hanno portato alla luce tracce di insediamenti risalenti al periodo del Primo Tempio, cos\u00ec come ulteriori prove della presenza asmonea e erodiana, ma scarsa evidenza di occupazione ellenistica. Alcuni studi sulla provenienza di manici di anfore da Rodi dotati di contrassegno hanno rivelato che oltre il 95% di essi sono stati ricavati con materiale estratto dalla citt\u00e0 di David, cosa che indica che la citt\u00e0 non si era ancora estesa verso la collina occidentale durante il dominio dei Seleucidi.\nInoltre, la collina occidentale \u00e8 separata dal Monte del Tempio e dalla Citt\u00e0 di David dalla ripida Valle del Tyropoeon, essendo quindi un netto svantaggio tattico per qualsiasi forza che avrebbe potuto essere richiesta all'interno del recinto del tempio o nei settori orientali densamente popolati Gerusalemme.\nA nord del Tempio.\nL'Acra non fu la prima roccaforte ellenistica a Gerusalemme. Alcune fonti indicano che anche una precedente cittadella, la Baris tolemaica, aveva occupato una posizione che dominava il recinto del Tempio. Anche se la posizione esatta della Baris \u00e8 ancora dibattuta, essa \u00e8 generalmente accettata a nord del Monte del Tempio, sul luogo in seguito occupato dalla Fortezza Antonia. La Baris fu distrutta per mano di Antioco III agli inizi del II secolo a.C. ed \u00e8 assente da tutti i resoconti delle rivolte dei Maccabei. Nonostante i racconti riportino che l'Acra sia stata costruita in un brevissimo lasso di tempo, fu comunque abbastanza solida da superare lunghi periodi di assedio. Questi fattori, assieme ai testi che si riferiscono alla Baris con il nome di Acra, hanno portato alcuni a suggerire che la Baris e l'Acra fossero in realt\u00e0 la stessa struttura. Sebbene sia il Primo libro dei Maccabei sia l'opera di Flavio Giuseppe sembrino descrivere l'Acra come una costruzione nuova, non pu\u00f2 essere stato questo il caso. Un passo delle Antichit\u00e0 Giudaiche (12:253) pu\u00f2 essere tradotto con \"era rimasto\" piuttosto che con \"abitava\" nella cittadella, che potrebbe essere inteso nel senso che l'Acra era gi\u00e0 in piedi prima della rivolta e che solo la guarnigione macedone era nuova.\nKoen Decoster ritiene che Flavio Giuseppe scriva di \"una cittadella nella parte bassa della citt\u00e0\" per un pubblico familiare con la Gerusalemme del I secolo d.C., una citt\u00e0 che disponeva di due cittadelle: la Fortezza Antonia e il palazzo di Erode. Poich\u00e9 la Gerusalemme romana di Flavio Giuseppe si era gi\u00e0 estesa al colle occidentale pi\u00f9 alto, la \"cittadella nella citt\u00e0 bassa\", avrebbe potuto riferirsi a qualsiasi cosa che si trovi ad est della Valle del Tyropoeon, tra cui l'Antonia che si trovava a nord del Tempio e che in effetti si innalzava sopra di esso. A suo avviso, questo \u00e8 il punto che Giuseppe deve aver avuto in mente quando parlava dell'Acra.\nGli oppositori della posizione settentrionale asseriscono che questo sito non \u00e8 sostenuto dalle fonti storiche e che avrebbe posto l'Acra lontano dal centro abitato di Gerusalemme. A differenza delle fortezze precedenti e successive, essa non era intesa come difesa contro minacce esterne, ma piuttosto per sorvegliare i quartieri ebraici della citt\u00e0, ruolo incompatibile con un'ubicazione proposta a nord.\nUn bunker fortificato nella Citt\u00e0 di David.\nLe fonti disponibili indicano che l'Acra sorgeva a sud del Tempio, e poich\u00e9 il Primo libro dei Maccabei \u00e8 un resoconto contemporaneo della rivolta dei Maccabei, la descrizione dell'Acra (1:35-38) \u00e8 considerata la pi\u00f9 affidabile. Flavio Giuseppe fornisce una testimonianza improbabile circa la demolizione della collina su cui sorgeva l'Acra, ma la sua descrizione della fine della Grande Rivolta (70 d.C.) fornisce ulteriori elementi di prova che la collocano a sud del Monte del Tempio.\nPoich\u00e9 gli altri edifici menzionati nel passo erano situati tutti a sud della Citt\u00e0 Bassa, ci\u00f2 pone l\u00ec anche l'Acra. Questa descrizione attesta la persistenza del nome \"Acra\" in questa parte di Gerusalemme molti anni dopo la fine del dominio ellenistico e dopo che le cittadelle di quel periodo erano state distrutte, e pu\u00f2 anche essere visto come un riferimento non ad un edificio distinto, ma piuttosto ad una regione intera della citt\u00e0. Infatti, diversi passi del Primo libro Maccabei possono essere letti in questa ottica:\nQuesti passaggi suggeriscono che, dopo il saccheggio di Gerusalemme da parte di Antioco IV nel 168 a.C., almeno una parte della Citt\u00e0 di David a sud del Monte del Tempio fu ricostruita come quartiere fortificato ellenistico. Pi\u00f9 che una cittadella, essa era una colonia macedone dove vivevano rinnegati ebrei e sostenitori del nuovo regime. Questa teoria \u00e8 sostenuta anche da prove archeologiche, tra cui i manici delle anfore di Rodi e diciotto tombe trovate sul versante orientale della citt\u00e0 di David. Queste ultime sono datate ai primi anni del II secolo d.C., e costituiscono inusuali pratiche di sepoltura ebree per l'et\u00e0 del Secondo Tempio, ma pi\u00f9 simili ad altri cimiteri ellenistici conosciuti, come quello di Acri.\nPur sempre una cittadella.\nAnche quando il nome \"Acra\" \u00e8 applicato ad un intero quartiere ellenistico, piuttosto che solo a una fortezza, all'interno di quel complesso sorgeva certamente una cittadella per alloggiare la guarnigione macedone. Era normale per una citt\u00e0 ellenistica avere una rocca fortificata in corrispondenza o in prossimit\u00e0 del punto pi\u00f9 alto della sua area di influenza. Una cittadella fu probabilmente eretta sulla punta settentrionale della citt\u00e0 di David appena a sud del Monte del Tempio. Gli archeologi hanno cercato di utilizzare reperti provenienti dagli scavi condotti nella zona per individuare la posizione esatta di questa cittadella.\nYoram Tsafrir ha tentato di collocare l'Acra sotto l'angolo sud-est del recinto del Monte del Tempio. Tsafrir si \u00e8 concentrato soprattutto su una linea retta verticale nella parete orientale in muratura del recinto come prova di diversi periodi di costruzione. A nord della linea di giunzione c'\u00e8 una sezione iniziale del muro costruita con blocchi di grandi dimensioni. Questi blocchi hanno facce con margini sbozzati intorno a protuberanze in primo piano e sono disposti in modo omogeneo uno sopra l'altro. Questo stile di costruzione \u00e8 di tipo ellenistico e distinto da quella che doveva essere la costruzione erodiana che sembra sorgesse a sud. Anche se la datazione esatta di questa costruzione \u00e8 incerta, Tsafrir crede che si tratti di un residuo delle fondazioni dell'Acra, che furono poi incorporate nell'estensione della spianata del Tempio voluta da Erode il Grande. Come ulteriore prova, Tzafrir cita anche la significativa similitudine tra i metodi di costruzione evidenti a nord della zona di giunzione, compreso l'uso di pietre a forma trapezoidale, con i metodi impiegati nella citt\u00e0 seleucide di Perge, in Asia Minore. Il Primo libro dei Maccabei (1:30) attribuisce la costruzione dell'Acra ad Apollonio, \"capo collezionista\" di Antioco III (in ebraico \u05e9\u05e8-\u05d4\u05de\u05d9\u05e1\u05d9\u05dd Hamissim Sar), che sembra essere un antico errore di traduzione o il titolo originale come capo (in ebraico: \u05e9\u05e8, Sar) dei Misi, un popolo dell'Asia Minore.\nMeir Ben-Dov credeva che l'Acra sorgesse a sud della Porta Huldah nella parete meridionale della spianata del Monte del Tempio. Gli scavi di Benjamin Mazar dell'Ophel, l'area adiacente alla parte meridionale della spianata, hanno portato alla luce le fondamenta di una struttura massiccia e una grande cisterna, forse risalente al periodo ellenistico. Questi sono stati provvisoriamente identificati come i resti della Acra, con la struttura, con file di piccole camere comunicanti, che si ritiene essere i resti di una caserma. Questa era stata demolita e ricostruita durante il periodo degli Asmonei, che corrisponde alle descrizioni di Flavio Giuseppe. Le costruzioni asmonee furono, a loro volta, rase al suolo per creare una piazza pubblica di fronte al cancello principale della spianata del Tempio durante i lavori di ristrutturazione di Erode.\nAnche diverse cisterne trovate sotto il Monte del Tempio sono state proposte come possibili resti della cittadella seleucide. Tra questi, una cisterna a forma di E dalla capacit\u00e0 di 3,2 milioni di litri, il margine settentrionale della quale \u00e8 adiacente alla linea meridionale del Monte del Tempio proposta come antecedente della zona di espansione di Erode. Questa \u00e8 stata identificata come il \"Be'er haqar\" o il \"bor heqer\" menzionato nella Mishnah, Erubin Tract 10.14, e comunemente tradotto, forse erroneamente, come il \"freddo pozzo\".\nUlteriori prove dell'esistenza dell'Acra possono venire dalla scoperta casuale, pubblicata da Shimon Appelbaum, di un'iscrizione frammentaria greca nella Citt\u00e0 Vecchia di Gerusalemme. L'iscrizione fa parte di un frammento dalla cima di una stele in arenaria e contiene quello che potrebbe essere un giuramento fatto dai soldati di stanza nell'Acra, anche se la lettura del nome \"Acra\" nel testo \u00e8 stata contestata."}
{"id": "3635830", "revid": "1305772", "url": "https://it.wikipedia.org/wiki?curid=3635830", "title": "Acidithiobacillus", "text": "Il genere Acidithiobacillus comprende batteri appartenenti alla famiglia delle \"Acidithiobacillaceae\". Le specie di questo genere venivano classificate come appartenenti al genere \"Thiobacillus\" prima di essere riclassificate nel 2000. "}
{"id": "3635831", "revid": "521302", "url": "https://it.wikipedia.org/wiki?curid=3635831", "title": "Supercoppa d'Albania", "text": ""}
{"id": "3635833", "revid": "599013", "url": "https://it.wikipedia.org/wiki?curid=3635833", "title": "Cimitero delle 366 fosse", "text": "Il cimitero di Santa Maria del Popolo (ma comunemente noto come cimitero delle 366 fosse o cimitero dei tredici) \u00e8 un antico cimitero di Napoli, per un certo periodo dismesso, ma da almeno il 2012 nuovamente visitabile.\nStoria.\nIl cimitero fu commissionato nel 1762 da re Ferdinando IV di Borbone (che sostenne la proposta fatta dall'ospedale di Santa Maria del Popolo degli Incurabili) all'architetto Ferdinando Fuga, che realizz\u00f2 un'opera degna di rilievo per l'introduzione di criteri di razionalizzazione delle sepolture, del tutto coerente con lo spirito dell'\"epoca dei lumi\".\nSorge ai piedi della collina di Poggioreale, un tempo chiamata monte di Leutrecco [in riferimento al nome del condottiero francese, visconte di Lautrec, che nel 1528, durante l'assedio Napoli pose l'accampamento della sua truppa in una vasta cavit\u00e0 ivi esistente] o, popolarmente, Lo Trecco (che sar\u00e0 ancora pi\u00f9 deformato in \"Trivice\", la cui scorretta italianizzazione \u00e8 \"Tredici\"). L'origine del termine \"Leutrecco\" proviene a sua volta dalla deformazione del nome di Odetto de Foix (visconte di Lautrec). Quest'ultimo, nell'ambito delle guerre franco-asburgiche, ed in particolare dopo il sacco di Roma perpetrato dai lanzichenecchi di Carlo V, install\u00f2 in questa zona l'accampamento francese durante l'assedio a Napoli (1528).\nQuesto cimitero fu il primo esempio cittadino di area specificamente dedicata ai poveri, e si colloca nell'ambito dell'attenzione dedicata da Ferdinando IV alle classi meno abbienti. La sua realizzazione fa infatti da contraltare a quella del Real Albergo dei Poveri, progettato dallo stesso Fuga. Fu inoltre in assoluto il primo cimitero ad essere costruito al di fuori delle mura cittadine; in precedenza, era comune, per i ceti popolari l'uso di sotterrare i morti nelle cavit\u00e0 di ospedali, chiese e grotte, ed in particolare l'uso di una grande cavit\u00e0, detta piscina, posta sotto l'ospedale degli Incurabili. Quest'ultima fu in particolare sfruttata durante l'epidemia di peste del 1656, insieme alla caverna sottostante la vicina chiesa di Santa Maria del Pianto.\nNel 1837 il cimitero fu affiancato dal cimitero dei Colerosi realizzato da Leonardo Laghezza.\nL'area cimiteriale delle 366 Fosse \u00e8 stata chiusa nel 1890, dopo aver accolto pi\u00f9 di settecentomila corpi. Negli anni sessanta del XX secolo, ad attivit\u00e0 d'uso delle cavit\u00e0 sotterranee cessata, sono stati aggiunti loculi al muro perimetrale.\nOggi l'area cimiteriale, ancora affidata alla famiglia di custodi che ebbe originariamente l'incarico di prendersene cura, necessita di interventi di restauro e sistemazione che vanno ben oltre la manutenzione corrente.\nDescrizione.\nL'accesso al cimitero \u00e8 garantito tramite una rampa raggiungibile da via Fontanelle al Trivio, una traversa di corso Malta.\nIl cimitero \u00e8 articolato in forma di quadrato perimetrato da una muratura, che sul lato di ingresso ospita un edificio rettangolare destinato ai servizi. Il portale d'ingresso \u00e8 sormontato da un timpano, nel cui interno \u00e8 raffigurato un simbolo mortuario. Ai lati dell'ingresso due grandi lapidi dettate da Alessio Simmaco Mazzocchi che narrano l'apertura del sepolcreto voluto dal re.\nAll'interno, il vasto cortile cos\u00ec delimitato \u00e8 suddiviso in 366 ambienti ipogei disposti in 19 file per 19 righe, cui vanno aggiunte 6 fosse disposte nell'atrio dell'edificio rettangolare (fosse scomparse a causa dell'ampliamento del cimitero eseguito nel 1871).\nLa fossa centrale, non destinata a sepolture, raccoglie e convoglia le acque piovane.\nCiascuna fossa, cui si accedeva dall'alto mediante un tombino, aveva una profondit\u00e0 di 7 metri e una pianta di 4,20 per 4,20 metri ed era segnata sulla pietra di copertura con un numero progressivo da 1 a 366, corrispondente alla data del giorno stabilito per l'apertura annuale, scritto con numerazione araba. Il numero 366 corrispondeva alla data del 29 febbraio.\nUna fossa per ogni giorno.\nL'unicit\u00e0 di questo cimitero consiste nella particolarit\u00e0 del suo impianto, concepito in maniera tale da consentire l'inumazione ordinata dei morti secondo un criterio cronologico. Le 366 fosse, infatti, consentivano di gestire tutte le sepolture durante tutto l'anno, tenendo conto anche degli anni bisestili.\nLa procedura prevedeva che ogni giorno venisse aperta una fossa diversa, che a sera venisse poi richiusa e sigillata. La sequenza, che a regime prevedeva l'utilizzazione di tutte le fosse, era fissata secondo un criterio logico: si partiva il 1\u00b0 di ogni anno dalla riga confinante col muro opposto all'ingresso, procedendo da sinistra a destra sino alla 19\u00aa fossa e da destra a sinistra nella riga successiva e cos\u00ec alternando, fino ad esaurimento.\nCon questo sistema si riduceva al minimo lo spostamento del macchinario per il sollevamento delle pesanti lapidi di basalto, utilizzato anche per calare il corpo nella fossa. Quest'ultima procedura veniva realizzata attraverso l'uso di una cassa con fondo a rilascio, che eliminava quindi la possibilit\u00e0 di sepolture sbrigative e impietose. Il macchinario per il sollevamento delle lapidi \u00e8 ancora oggi visibile, seppur inutilizzabile. Inizialmente, le salme venivano semplicemente gettate nelle fosse. Nel 1875 una baronessa inglese, avendo perso la figlia durante un'epidemia di colera, volle contribuire a rendere pi\u00f9 compassionevoli le operazioni di sepoltura nel cimitero. Ella don\u00f2 un argano con cui calare nelle fosse una cassa dotata di un meccanismo di apertura sul fondo, permettendo in questo modo di adagiare le salme nelle fosse."}
{"id": "3635835", "revid": "767487", "url": "https://it.wikipedia.org/wiki?curid=3635835", "title": "Guido Farina (pittore)", "text": "Biografia.\nDal 1910 frequenta l'Accademia Cignaroli di Verona. Nel 1918 esordisce alla Esposizione d'arte organizzata dalla Pro Assistenza Civica veronese. Negli anni Venti si avvicina agli artisti della Scuola di Burano e le sue vedute urbane e i paesaggi vengono presentati alla mostra degli artisti dissidenti di Ca\u2019 Pesaro. Nel 1924 viene invitato, per la prima volta, alla XIV Esposizione Internazionale d'arte della citt\u00e0 di Venezia. In quegli anni \u00e8 vicino al Novecento Italiano ed partecipa alla Prima e alla Seconda Mostra del gruppo (Milano, 1926 e 1929). Nel 1931 ha la prima personale alla Galleria del Milione di Milano e partecipa alla Prima Quadriennale nazionale d'arte di Roma dove la Galleria Mussolini acquista un'opera. Viaggia di frequente a Parigi e in Inghilterra, Germania, Svizzera e Austria. Si cimenta anche nella decorazione e nell'affresco (Verona, Museo di Castelvecchio, 1925-1929 e Palazzo del Podest\u00e0, 1929-1930)."}
{"id": "3635843", "revid": "1318658", "url": "https://it.wikipedia.org/wiki?curid=3635843", "title": "Adolfo Feragutti Visconti", "text": "Biografia.\nNato in Svizzera da Lodovico, contadino e stuccatore e Maria Visconti, dopo i primi rudimenti di disegno appresi in Canton Ticino nel 1868, alla morte del padre, si iscrive all'Accademia di Belle Arti di Brera dove \u00e8 allievo di Luigi Bisi, Bartolomeo Giuliano e Giuseppe Bertini e in seguito all'Accademia di belle arti di Firenze sotto la guida di Stefano Ussi, periodo nel quale viene a contatto con gli artisti Macchiaioli.\nRientrato a Milano nel 1874, considerata la quasi omonimia con il pittore verista Arnaldo Ferraguti, decide di annettere il cognome della madre al suo.\nFigura tra i primi soci della Famiglia Artistica, associazione di riferimento della Scapigliatura milanese e partecipa costantemente alle rassegne espositive meneghine, come nel 1875 con \"Studio dal vero\", l'anno successivo con \"Contadina lombarda\", nel 1877 con \"Testa di paggio\", nel 1883 con la grande composizione \"Alberigo denuncia le turpitudini di Ugo re di Lombardia\" e \"La lupa\" (presentate lo stesso anno anche all'Esposizione di belle arti di Roma), nel 1887 con le nature morte \"La gola a dieci anni\" e \"La gola a vent'anni\".\nOttiene il primo conclamato successo nel 1881 con \"Jus primae noctis\", presentato all'Esposizione nazionale di belle arti di Brera insieme a due studi di testa, \"Femia\" e \"Marcellina\" e acquistato dal Presidente del Consiglio Agostino Depretis.\nPartecipa alle mostre della Societ\u00e0 Promotrice delle belle arti di Torino nel 1883 con \"Testa di ragazzo\" e la sua prima natura morta \"Uva\" e nel 1884 con \"Acca Larenzia\" (oggi dispersa).\nA causa della sua instabilit\u00e0 finanziaria, nel 1888 abbandona la nazionalit\u00e0 svizzera per quella italiana.\nNel 1891 sposa la modella Giuseppina Riva: da questa relazione nascono Ugo, Amalia, Lodovico, Giovanni e Maria Ester.\nNello stesso anno con il \"Ritratto della nobile signora Eleonora Cottalorda Tellini\" si aggiudica il prestigioso Premio Principe Umberto all'Esposizione nazionale di Brera e una medaglia d'oro all'Esposizione Internazionale di Belle Arti di Monaco; partecipa inoltre all'Esposizione artistica Svizzera di Lugano con \"Una partenza\".\nNel 1892 \u00e8 presente all'Esposizione internazionale di Genova e il suo dipinto \"Cristoforo Colombo\" viene scelto come manifesto per le celebrazioni del Quattrocentenario della scoperta dell'America.\nNel 1894 e nel 1897 ottiene la medaglia d'oro alla Triennale di Milano per i dipinti \"Le gemelle\", \"Ritratto del cav. Spatz\" e \"L'onomastico della mamma\", mentre nel 1898 riceve il diploma d'onore all'Esposizione d'arte sacra di Torino con la tela \"A Nazaret\" e partecipa all'Esposizione di Torino con \"Ritratto in montagna\" e \"La sorella minore\".\nNel 1903 partecipa alla Quinta Biennale di Venezia con il dittico \"La notte\" e \"Il meriggio\", \"Ricordati della mamma\" e \"Calendimaggio\", l'anno successivo viene allestita personale al Teatro Apollo di Lugano dove sono presenti, fra le altre opere, i pastelli del ciclo \"Maghe persiane\" (esposto anche alla Permanente di Milano e nel 1905 alla Biennale di Venezia e all'Esposizione secessionista di Monaco) e \"Mille e una notte\"; partecipa inoltre all'Esposizione Italiana a Londra con \"Calendimaggio\" e \"Donna veneziana\".\nNel 1906 partecipa all'Esposizione internazionale di Milano con quattro dipinti, fra i quali \"Futuri alpini\" e \"Ritratto di signora\".\nNel 1907, per rimediare a gravi difficolt\u00e0 economiche, si trasferisce nella Terra del Fuoco, in Argentina dove, contrariamente alle aspettative, non consegue il successo economico sperato.\nNel 1909 ritorna in Italia e allestisce una personale alla Permanente di Milano con le opere eseguite in Argentina; nel 1911 partecipa alla Mostra degli indipendenti di Roma con \"Jagana\", \"Confidenze\", \"Anime del mare\" e \"Misteri della notte\", mentre nel 1912 torna a Brera con \"Autoritratto\" e \"Tra gli indi della Terra del Fuoco\".\nDal 1915 si stabilisce a Vanzago, nella campagna milanese e aderisce all'Associazione degli acquarellisti lombardi, prendendo parte alle relative mostre; nel 1917 espone alla mostra annuale della Famiglia artistica \"Freddo nel mio studio\".\nNel 1921 espose alla Mostra artisti Veneti, Toscani e Lombardi (alla Permanente di Milano) con tre opere, assieme a pittori come Balla, i fratelli Gioli e kienerk.\nMuore improvvisamente a Milano il 10 marzo 1924, mentre sta preparando una personale presso la Galleria Pesaro di Milano. \nStile.\nArtista inquieto, combattuto tra l'orgoglio per le sue origini svizzere rinnegate per motivi economici e la precariet\u00e0 della condizione di emigrante in terra italiana, Feragutti Visconti viene identificato come uno dei maggiori esponenti lombardi del verismo e realismo sociale tardo ottocentesco.\nGli esordi della sua carriera artistica sono focalizzati alla rappresentazione di temi storici, grazie ai quali ottiene i primi successi (\"Alberigo denuncia le turpitudini di Ugo re di Lombardia\", \"Ius primae noctis\"), dove denota le sue radicali convinzioni repubblicane.\nA partire dal 1885 si dedica alla produzione di paesaggi, ritratti e nature morte, prodotte dal vero (evidente l'influenza macchiaiola) e su commissione, nei quali utilizza una pennellata ricca di colori accesi, stesa di getto, derivata dalla frequentazione con gli scapigliati milanesi, in particolare Ranzoni e Cremona.\nLa produzione della maturit\u00e0 artistica di Feragutti Visconti \u00e8 orientata in direzione del movimento simbolista (\"Maghe persiane\", \"Il meriggio\"), dove \u00e8 evidente il superamento del realismo mediante l'audace prospettiva delle figure e dell'uso di colori vibranti, di matrice impressionista, elementi gi\u00e0 accennati nella produzione del soggiorno argentino (\"Tramonto sulla Terra del Fuoco\")."}
{"id": "3635848", "revid": "4106", "url": "https://it.wikipedia.org/wiki?curid=3635848", "title": "Bramati", "text": ""}
{"id": "3635849", "revid": "196390", "url": "https://it.wikipedia.org/wiki?curid=3635849", "title": "Automotrice ALe 792", "text": ""}
{"id": "3635851", "revid": "1305772", "url": "https://it.wikipedia.org/wiki?curid=3635851", "title": "Arturo Ferrari", "text": "Biografia.\n\u00c8 avviato agli studi artistici dal padre, Cesare Ferrari, collaboratore di Luigi Scrosati, e dal pittore Mos\u00e8 Bianchi da Lodi. Compie la propria formazione presso l'Accademia di Brera sotto la guida di Giuseppe Bertini dal 1877 al 1884, frequentando contemporaneamente lo studio di Gerolamo Induno. Nel 1879 esordisce all'Esposizione di Belle Arti di Brera con una veduta dell'interno del Duomo di Milano, inaugurando il repertorio di vedute prospettiche milanesi che costituiranno il soggetto ricorrente all'interno della sua vasta produzione di oli e acquerelli. In breve tempo diviene l'artefice di una rievocazione poetica e sentimentale della vecchia Milano che nel passaggio verso il Novecento, complice una radicale ristrutturazione edilizia, andava assumendo un nuovo volto. Costantemente presente alle principali rassegne espositive fino al 1932, anno della sua scomparsa, consegue numerosi riconoscimenti ufficiali insieme con un notevole successo di pubblico e l'apprezzamento della critica conservatrice."}
{"id": "3635858", "revid": "6923", "url": "https://it.wikipedia.org/wiki?curid=3635858", "title": "Brusselpoort", "text": "La Brusselpoort (\"Porta di Brussel\" in italiano) \u00e8 l'unica porta cittadina tuttora esistente delle dodici della citt\u00e0 belga di Mechelen, nella regione delle Fiandre. L'attuale costruzione in pietra risale al XIII secolo e, data la sua grandezza, rispetto anche alle altre porte della citt\u00e0, venne ribattezzata \"Overste poort\" (Porta superiore). Nel XVI secolo le torri furono abbassate e fu edificato il tetto che ancora oggi \u00e8 possibile ammirare. Ospita il museo della citt\u00e0 di Mechelen all'interno del quale \u00e8 possibile riscoprire i fasti della citt\u00e0 fiamminga ai temi delle dominazioni borgognona ed asburgica."}
{"id": "3635861", "revid": "124437068", "url": "https://it.wikipedia.org/wiki?curid=3635861", "title": "Francesco Filippini", "text": "Biografia.\nFilippini nacque il 16 marzo 1852 a Brescia nella classe operaia, da Lorenzo. Suo padre era Lorenzo, falegname di umili origini, e sua madre Silvia Signoria, operaia cucitrice. Inizi\u00f2 subito a dipingere piccolissimo da solo, che lo costrinsero a lavorare fin da bambino, prima come garzone di una pasticceria della famiglia Chiappa poi, grazie alla sua bella scrittura, come scrivano presso lo studio di un notaio. Ma lo cattur\u00f2 sin da subito il suo interesse per il disegno, realizz\u00f2 durante le pause del lavoro alcuni ritratti della famiglia Chiappa, utilizzando il carboncino della legna dei forni e carta da pacco alimentare, le cui forme segnalavano gi\u00e0 il suo forte talento fin dai tredici anni di et\u00e0.\nSi forma nell'ambiente artistico bresciano, iscritto dai primi anni settanta alla \"Scuola di Pittura e d'Arti e Mestieri\", annessa alla Pinacoteca Tosio Martinengo, dove ha per lui importanza di formazione il maestro Giuseppe Ariassi e Luigi Campini.\nNel 1870 partecip\u00f2, dopo averlo gi\u00e0 vinto due volte, al concorso Premio Brozzoni, ma la sua opera venne rifiutata perch\u00e9 per la commissione aveva rappresentato gli elementi drammatici del tema, ma non aveva ricostruito l'ambiente storico: l'opera era \"Fulvia che svela a Cicerone la congiura di Catilina\". A causa di questa delusione abbandon\u00f3 per un lungo periodo la pittura. Nel 1875 si trasferisce a Milano.\nNel 1876 grazie alle sue particolari doti, riceve diverse borse di studio, tra cui quella del comune di Brescia, frequenta cos\u00ec con successo i corsi dell'Accademia di Belle Arti di Brera, studiando con Giuseppe Bertini e ottenendo numerosi prestigiosi premi.\nNell'estate del 1879 si rec\u00f2 a Parigi con alcuni colleghi milanesi per visitare l'annuale \"Salon de Paris\" presso il Louvre, dove i maggiori artisti di tutta Francia si erano dati appuntamento, e dove \"privilegi\u00f2 l'osservazione dei paesaggi di tradizione tardoromantica rispetto alle prove del gruppo degli impressionisti\".\nAltri critici invece ritengono che nell'opera \"Laguna Veneta\" di Filippini, s\u2019avverte una risposta a ci\u00f2, proprio a seguito del suo viaggio di ricerca parigino.\nNel 1880, Filippini torna a Milano, dove partecip\u00f2 al movimento artistico della Scapigliatura.\nFilippini, seguendo una forma di \"pittura sociale\" dell'epoca, crea le opere di maggiore importanza con ritratti di figure dedite al \"lavoro agricolo\", tra cui \"La sosta della contadina\" (1889), \"Il riposo della pastorella\" (1889), \"Il maglio\" (1889) o \"La strigliatura della canapa\" (1890).\nA Milano apr\u00ec un proprio studio di pittura in via Milazzo al numero 12, ma molto spesso si recava a cercare l'ispirazione dipingendo all'aria aperta, nei paesaggi delle campagne della Val Seriana, di Genova, della Val Camonica, dell'Appennino, di Porto Valtravaglia, di Pegli, Napoli, Venezia e Chioggia.\nNel 1888, a seguito del suo successo artistico, venne nominato \"socio onorario dell'Accademia di belle arti di Brera\". Raggiunta la fama strinse forte amicizia con i maestri del divisionismo lombardo tra cui Giovanni Segantini a cui volle dedicare l'opera \"Impressione sulla laguna\".\nFilippini mor\u00ec a Milano il 6 marzo 1895, a soli quarantadue anni. In sua memoria venne eretto un monumento al Cimitero Monumentale di Milano, realizzato nel basamento dallo scultore Primo Giudici, con sovrapposto un busto bronzeo scolpito da Paolo Troubetzkoy, per la sua importanza storico artistica l'originale \u00e8 stato recentemente conservato presso i Musei Civici di Arte e Storia di Brescia e nei giardini lasciata una copia.\nPremi.\nFilippini vince numerosi premi tra cui:\nStile.\nFilippini pur dipingendo lontano dalle citt\u00e0, e in contrasto con il loro stile di vita, avr\u00e0 influenza su tutta la \"Pittura paesaggistica\", anche dopo la sua morte e fino al dopoguerra, diventando il capo scuola del movimento tardo impressionista italiano che prese il nome di \"Filippinismo\". Filippini non ebbe mai maestri, ma ha avuto molti allievi anche non ufficiali e non dichierati, e ha inspirato molti altri per un lungo periodo.\nRispetto ad altre opere della \"pittura naturalistica\" dell'ultimo ventennio dell'Ottocento, Filippini elabora una sua scuola di pittura, in opposizione a Monet, di paesaggio essenziale raffinato, molto differente dal Manierismo tipico del \"quadro di paesaggio\" in voga negli ultimi anni del secolo, nel pieno principio del \"Filippinismo\" che fu movimento di avanguardia.\nFrancesco Filippini superando la stereotipata e ripetitiva \"art pompier\" francese di esasperato classicismo, rid\u00e1 nuova vitalit\u00e0 all'arte italiana, smettendo di descrivere le figure in maniera industriosamente meticolosa, al punto da riuscire a mettere a fuoco ogni minimo dettaglio con il risultato di un'immagine talmente levigata da sembrare quasi \u00ablaccata\u00bb, finta, artificiosa, nel segno di una resa all'ambiente naturale, pi\u00f9 autentico e vigoroso.\nFilippini \u00e8 tra i pochi che hanno la capacit\u00e0 di interloquire con le tendenze pi\u00f9 avanzate del suo momento storico e, in particolare, con Monet, che proprio negli anni Settanta aveva avviato un\u2019indagine attorno alle atmosfere corrusche, invernali, della stazione ferroviaria di Saint-Lazare. Dopo il suo soggiorno a Parigi nel 1897 Filippini nella ricerca di \"In Laguna veneta\", risponde a Claude Monet, con i neri ferrigni, i fumi sporchi, l'aura lutulenta che troviamo nel dipinto \"In ponte d\u2019Europa, stazione Saint Lazare\" di Monet. Non \u00e8 solo il dato manifesto del paesaggio a colpire, ma un senso di cataclisma che si ripete sulla linea della quotidianit\u00e0 e che nasce dalla proiezione psichica del pittore sull'elemento naturale. Filippini con un senso del dramma che non esiste in Monet, riprende come Monet soprattutto, le opere scure, invernali, cupe, che si adattano alla sensibilit\u00e0 tormentata di Filippini e a una pennellata che resta di matrice scapigliata.\nFilippini si dedica del resto inizialmente a soggetti storici e ritratti, influenzato anche da tardi echi della pittura scapigliata, riscontrabili nell'adozione di una stesura pittorica abbreviata. Dagli anni ottanta la sua produzione si rivolge in modo preponderante alla pittura di paesaggio, con la sua prima mostra alla Societ\u00e0 Permanente di Milano nel 1886. La pratica \"en plein air\", obbligava Filippini a una rapidit\u00e0 d'esecuzione particolarmente spiccata: ci\u00f2, tuttavia, era perfettamente compatibile con il suo credo pittorico, finalizzato a cogliere le impressioni fuggevolissime e irripetibili. Nelle sue opere emerge l'assoluta sincerit\u00e0 nei confronti del vero naturale, accompagnato da un consapevole rigore compositivo, in un robusto linguaggio affidato ad una pennellata larga, aspra ed essenziale.\nFirma.\nIl Pittore firma le opere in basso a destra \"F. Filippini\", in corsivo, usualmente in colore rosso e in rilievo.\nOpere.\nFilippini nel 1878 dedic\u00f3 all'amico Giovanni Segantini il dipinto \"Impressione sulla laguna\" (Brescia, collezione privata, 1878). Questo quadro si avvicina alle modalit\u00e0 stilistiche dell'esperienza impressionista francese, filtrata attraverso un mai negato interesse per il dato naturalistico. Risale al 1891 uno dei suoi capolavori, \"Sosta\" o \"Vespero\" (Brescia, Civici musei d'arte e storia), emblematico per liste sottili di colori smorzati, il cielo reso con marezzature grigie, il profondo senso della malinconia riscattato, forse, solamente dai sentimenti arcaici semplici, modesti, della quotidiana vita agreste.\n. Le opere pi\u00f9 preziose sono considerate proprio quelle dedicate ai paesaggi agresti, al lavoro delle contadine e alle loro stanchezze dal duro lavoro, ai greggi di pecore. "}
{"id": "3635863", "revid": "110157", "url": "https://it.wikipedia.org/wiki?curid=3635863", "title": "Landshark/Where the Wild Things Are", "text": "Landshark/Where the Wild Things Are \u00e8 un album compilation del gruppo punk rock Fang, pubblicato nel 1989.\nL'album.\nL'album \u00e8 formato da 21 tracce, le quali si susseguono in ordine cronologico di registrazione:"}
{"id": "3635873", "revid": "287204", "url": "https://it.wikipedia.org/wiki?curid=3635873", "title": "Alessandro Focosi", "text": "Biografia.\nFiglio del pittore e illustratore Roberto Focosi, completa la sua formazione presso l'Accademia di Belle Arti di Brera, allievo di Francesco Hayez. Vincitore di numerosi premi accademici, grazie ad una borsa di studio dell'Accademia compie un viaggio di studio che lo conduce a Firenze, Roma e Torino tra il 1858 e il 1860. Nel corso degli anni Sessanta si specializza nell'esecuzione di soggetti storico-letterari di impronta romantica che ottengono vasti consensi e riconoscimenti ufficiali. Nel 1863 \u00e8 nominato socio onorario dell'Accademia di Belle Arti di Brera. Partecipa alla Promotrice di Torino e alle rassegne annuali braidensi, ma le sue opere sono presenti anche all'Esposizione Universale di Parigi del 1867 e all'Esposizione Generale di Belle Arti di Monaco del 1869."}
{"id": "3635883", "revid": "767487", "url": "https://it.wikipedia.org/wiki?curid=3635883", "title": "Pietro Foglia", "text": "Biografia.\nSi diploma alla Scuola d'Arte Applicata \"Ala Ponzone\" di Cremona e inizia il suo apprendistato come scultore. Nel 1929 si trasferisce a Roma e poi, nel 1937, a Torino dove si iscrive all'Accademia Albertina per seguire i corsi di Felice Casorati. Nel 1939 esordisce all'Esposizione del sindacato interprovinciale fascista allestita alla Societ\u00e0 promotrice di Belle arti di Torino. Dopo aver partecipato alla Seconda guerra mondiale, ritorna a Cremona, dove realizza numerose opere funerarie. Negli anni cinquanta si trasferisce in Svizzera ed ha successo tra i collezionisti privati. Si dedica soprattutto alla realizzazione di ritratti, teste di adolescenti, figure femminili e allegoriche. Lavora anche come pittore."}
{"id": "3635891", "revid": "1498232", "url": "https://it.wikipedia.org/wiki?curid=3635891", "title": "Tram ATM serie 130-139", "text": "Le vetture serie 130 \u00f7 139 dell'ATM di Milano erano una serie di elettromotrici costruite nel 1941 per l'esercizio sulle linee tranviarie interurbane.\nStoria.\nLe vetture furono ordinate dalla STEL alle OMS di Padova, poco prima della incorporazione della rete sotto l'ATM; si intendeva migliorare i collegamenti sulla linea pi\u00f9 importante della rete, la Milano-Monza.\nLe elettromotrici entrarono in servizio nel 1941, e furono poste al traino dei treni diretti. Costituivano le vetture tranviarie pi\u00f9 veloci e potenti che abbiano mai circolato in Italia.\nNel 1958, a causa dei lavori di scavo della linea 1 della metropolitana, la tranvia Milano-Monza venne deviata su un nuovo tracciato; il calo di traffico che ne consegu\u00ec consent\u00ec di trasferire le motrici sulla linea Milano-Carate.\nInfine, dal 1963 al 1965, le motrici furono trasformate per allestire i treni bloccati serie 800, progettati per l'esercizio sulla \"linea celere\" Milano-Gorgonzola."}
{"id": "3635892", "revid": "287204", "url": "https://it.wikipedia.org/wiki?curid=3635892", "title": "Ancona (pirofregata corazzata)", "text": "L'Ancona \u00e8 stata una pirofregata corazzata della Regia Marina.\nCaratteristiche e costruzione.\nProgettata e costruita nei cantieri francesi di Saint Nazaire dietro ordinazione della Regia Marina, la nave, impostata nel 1862, venne varata nel 1864 e completata due anni dopo. Appartenente ad una classe di quattro unit\u00e0, l\u2019\"Ancona\" era una pirofregata a corazza completa (che si estendeva due metri al disopra della linea di galleggiamento, sino al ponte di coperta, ed un metro e mezzo al disotto di essa) e ridotta centrale, munita, oltre che di un poderoso armamento di 26 cannoni da 164 e 200\u00a0mm, di un massiccio sperone di tre metri di lunghezza. Alla prova dei fatti le navi della classe Regina Maria Pia si rivelarono delle buone unit\u00e0, le uniche, nella Regia Marina, in grado di misurarsi con le corazzate austroungariche. L\u2019\"Ancona\", tuttavia, non fu in grado di sviluppare una velocit\u00e0 pari a quella di progetto: 12,5 nodi, invece dei 13,5 previsti.\nStoria operativa.\nNel 1866, con lo scoppio della terza guerra d'indipendenza, l\u2019\"Ancona\", al comando del capitano di vascello Giuseppe Alessandro Piola Caselli, venne assegnata alla III Squadra Navale dell'Armata d'Operazioni, destinata all'Adriatico. Essendo stata consegnata da poco, tuttavia, la nave non aveva ancora un equipaggio completo: come rifer\u00ec il comandante dell'armata, ammiraglio Persano, il 30 maggio, all\u2019\"Ancona\" (in servizio da meno di due mesi), cos\u00ec come alla gemella \"Castelfidardo\", mancavano i due terzi dei sottufficiali e 159 dei 160 cannonieri previsti. Un altro problema era che la nave, essendo ancora nel periodo di garanzia, aveva ancora a bordo personale di macchina di nazionalit\u00e0 francese, deciso a non farsi coinvolgere in un conflitto tra nazioni estere. Nel mattino del 21 giugno 1866 la corazzata, insieme al resto della squadra, salp\u00f2 da Taranto alla volta di Ancona, dove giunse quattro giorni pi\u00f9 tardi, nel pomeriggio del 25 giugno, afflitta da avarie alle macchine. Nel porto marchigiano le navi fecero rifornimento di carbone, poi, all'alba del 26 giugno, l'avviso a ruote \"Esploratore\" avvist\u00f2 una formazione navale austro-ungarica (6 navi corazzate, 4 cannoniere ad elica e due avvisi a ruote) e l'ammiraglio Carlo Pellion di Persano, comandante dell'armata navale, decise di uscire con tutte le navi in grado di partire. A questo punto il problema del personale francese di mostr\u00f2 in tutta la sua evidenza: rifiutando di restare a bordo di una nave che avrebbe preso parte ad un combattimento, il primo macchinista e tre secondi meccanici sbarcarono, mentre il comandante Piola Caselli dovette arrivare ad omaggiare un altro secondo meccanico di un anello con brillanti, per convincerlo a restare a bordo; la nave pot\u00e9 infine partire, con un ritardo di un'ora e mezza, dopo aver preso a bordo un altro meccanico prelevato dalla pirofregata \"Maria Adelaide\", e dopo aver ultimato le riparazioni all'apparato motore parzialmente smontato. Verso le 6.30 le due formazioni (quella italiana contava nove corazzate pi\u00f9 l\u2019\"Esploratore\", su cui si era imbarcato Persano) giunsero in vista, ma a quel punto l'ammiraglio Tegetthoff decise di non dare battaglia e si ritir\u00f2, e Persano, viste le precarie condizioni delle nove corazzate che aveva potuto far salpare, non lo insegu\u00ec. \nDall'8 al 12 luglio la flotta italiana fu in crociera di guerra nell'Adriatico, senza tuttavia incontrare forze navali nemiche.\nNel primo pomeriggio del 16 luglio l'armata salp\u00f2 da Ancona diretta a Lissa, dove di progettava di sbarcare. L\u2019\"Ancona\" prese il mare in formazione con le pirofregate corazzate \"Castelfidardo\", sua nave gemella, e \"Principe di Carignano\" (ammiraglia del contrammiraglio Giovanni Vacca, comandante la III Squadra): questo gruppo aveva il compito di bombardare le fortificazioni di Porto Comisa sull'isola di Lissa, ove si progettava di sbarcare. Nella fattispecie, l\u2019\"Ancona\" bombard\u00f2 blandamente la batteria Perlic, interrompendo ben presto l'azione per l'eccessiva altitudine del bersaglio e quindi unendosi alla \"Castelfidardo\" ed alla \"Principe di Carignano\", che stavano cannoneggiando la batteria Magnaremi. Il bombardamento, iniziato tra le 11 e le 11.30 del 18 luglio, continu\u00f2 per circa due ore con risultati molto modesti, giustificati da Vacca con la presenza di una batteria precedentemente non rilevata, che avrebbe potuto sbarrare l'ingresso della rada, vanificando ogni tentativo di sbarco (giustificazione poco plausibile, in quanto come luogo principale dello sbarco non era stato scelto Porto Comisa, ma Porto Manego, mentre avrebbe avuto la sua utilit\u00e0, come azione diversiva, continuare a tenere impegnate le truppe stanziate a Porto Comisa), e con l'eccessiva altezza (di molto sopravvalutata: Vacca parl\u00f2 di una batteria sita a 700 metri, mentre la cima pi\u00f9 elevata dell'isola non raggiungeva i 600) delle batterie. Dopo aver cessato il fuoco, le tre navi di Vacca raggiunsero dapprima la II Squadra a Porto Manego, poi, verso le cinque del pomeriggio, si unirono alla divisione Riboty (pirofregate corazzate \"Re di Portogallo\" e \"Regina Maria Pia\", pirocorvetta corazzata \"Terribile\", cannoniera corazzata \"Varese\") e le supportarono nelle operazioni di bombardamento contro le fortificazioni ad ovest di Porto San Giorgio, operazioni che terminarono al tramonto.\nIl 19 luglio \"Ancona\", \"Castelfidardo\" e \"Principe di Carignano\" bombardarono, insieme alle fregate in legno della II Squadra, i forti esterni di Porto San Giorgio, poi Vacca ricevette l'ordine di portarsi con le sue navi, rinforzate dalla pirocorvetta corazzata \"Formidabile\", all'interno dell'insenatura di Porto San Giorgio, in modo da poter definitivamente annientare le batterie della Madonna e della torre Wellington, uniche rimase intatte. Vacca esegu\u00ec l'ordine e le quattro corazzate smantellarono con il loro tiro una delle batterie, poi l'ammiraglio, ritenendo che lo spazio fosse troppo ristretto per poter manovrare (valutazione errata: in quello stesso spazio, dopo la battaglia di Lissa, si sarebbero infatti radunate senza problemi le 26 unit\u00e0 della flotta austroungarica) decise di ritirarsi e port\u00f2 le tre navi della III Squadra fuori dal porto, abbandonandovi la sola \"Formidabile\", che, pur battendosi con valore, non riusc\u00ec, da sola, ad annientare completamente le batterie rimanenti, subendo invece pesanti danni. \nNel corso delle operazioni di bombardamento l\u2019\"Ancona\" ebbe almeno una vittima ed alcuni feriti, poi trasbordati, il 19 luglio, sulla nave ospedale \"Washington\". Tra i feriti vi fu, durante l'azione all'interno di Porto San Giorgio, il marinaio Antonio Sogliuzzo, che, in seguito ad un colpo che centr\u00f2 il suo cannone, perse la mano destra ed ebbe quella sinistra gravemente lesionata, ma non volle lasciare il posto sino al termine dello scontro per non distogliere i compagni dal combattimento: per il suo comportamento venne decorato con la Medaglia d'oro al valor militare.\nAlle 7.50 del mattino del 20 luglio, mentre si facevano i preparativi per lo sbarco sull'isola (in quel momento l\u2019\"Ancona\" si trovava insieme la III Squadra davanti a Porto San Giorgio, in preparazione delle operazioni finali di bombardamento), sopraggiunse la squadra navale austroungarica agli ordini del viceammiraglio Wilhelm von Tegetthoff: ebbe cos\u00ec inizio la battaglia di Lissa, conclusasi con una drammatica sconfitta della flotta italiana. Inquadrata nella III Squadra, l\u2019\"Ancona\" si posizion\u00f2 a poppavia della \"Castelfidardo\", quindi in coda a questa formazione, la prima delle tre formate (le altre due erano la II e la III Divisione della I Squadra, in seconda e terza posizione) dalla flotta delle corazzate italiane, che si era disposta in linea di fila, dirigeva verso nord/nordest, contro la flotta austro-ungarica. La velocit\u00e0 assunta dalla III Squadra era di 11 nodi, eccessiva rispetto a quella assunta dai gruppi che seguivano (rispettivamente 9 ed 8 nodi per la II e III Divisione), con unit\u00e0 lente od in avaria, e favor\u00ec, unitamente alla perdita di tempo causata dal trasbordo dell'ammiraglio Persano dalla pirofregata corazzata \"Re d\u2019Italia\" all'ariete \"Affondatore\", l'aprirsi di un varco di 1500 metri tra l\u2019\"Ancona\" e la \"Re d'Italia\". Tra le 10.43 e le undici le tre navi di Vacca doppiarono la direttrice di marcia ed iniziarono a sparare contro la prima formazione di Tegetthoff (sette unit\u00e0 corazzate), cessando per\u00f2 quasi subito perch\u00e9 troppo lontane: mentre le pirofregate corazzate austroungariche \"Kaiser Max\", \"Salamander\" ed \"Habsburg\" aprivano a loro volta il fuoco come reazione, la III Squadra inizi\u00f2 un'ampia virata verso sinistra. Questa manovra port\u00f2 in sostanza le navi della III Squadra ad essere tagliate fuori dal combattimento, mentre le sette corazzate austroungariche si scontrarono con le quattro italiane della II Divisione, che si vennero cos\u00ec a trovare in inferiorit\u00e0 numerica. Il comandante Piola Caselli decise tuttavia di impegnare le unit\u00e0 nemiche, pertanto, abbandonato il gruppo Vacca, port\u00f2 l\u2019\"Ancona\" nel pieno della battaglia, cercando di portare soccorso alla \"Re d\u2019Italia\": avvistata la pirofregata corazzata austroungarica \"Erzherzog Ferdinand Max\", nave ammiraglia di Tegetthoff, che aveva appena speronato ed affondato la \"Re d'Italia\", la nave di Piola Caselli tent\u00f2 a sua volta di speronare l'unit\u00e0 nemica, senza riuscirci, poi apr\u00ec il fuoco esplodendo una bordata a bruciapelo, da pochissima distanza. La bordata non ebbe per\u00f2 alcun effetto, perch\u00e9 i cannonieri caricarono i cannoni con la polvere e tirarono senza aver inserito i proiettili in canna (lo stesso risultato, in sostanza, di un tiro a salve), perch\u00e9 il capo cannoniere, troppo eccitato, aveva dato l'ordine di fare fuoco anzitempo. L\u2019\"Ancona\" diresse quindi per raggiungere la \"Re di Portogallo\" ma, arrivando sul posto contemporaneamente alla \"Varese\", la pirofregata fin\u00ec, a causa del fumo che avviluppava la zona del combattimento, con l'entrare in collisione con essa, anche se lo scontro non produsse danni gravi. Successivamente l\u2019\"Ancona\", come tutte le altre unit\u00e0 che avevano spezzato l'accerchiamento (ad eccezione dell\u2019\"Affondatore\"), torn\u00f2 ad unirsi alla III Squadra. L'ammiraglio Vacca, assunto temporaneamente il comando, fece disporre le navi in linea di fila e diresse a bassa velocit\u00e0 verso la flotta nemica. Ad un certo punto, tuttavia, la \"Principe di Carignano\", nave ammiraglia di Vacca, invert\u00ec la rotta ed inizi\u00f2 ad allontanarsi dal campo di battaglia, imitata da tutte le altre. Sopraggiunse quindi l\u2019\"Affondatore\", con a bordo l'ammiraglio Persano, che diresse verso la flotta austroungarica ed ordin\u00f2 di attaccare, sottolineando che \u00ab\"ogni bastimento che non combatte non \u00e8 al suo posto\"\u00bb: tuttavia solo la \"Re di Portogallo\" esegu\u00ec tale ordine, rientrando per\u00f2 nei ranghi quando il comandante Riboty, vedendo che era l'unico ad eseguire tale manovra, ritenne di essere in errore. La flotta italiana rimase ad incrociare sul posto sino a sera, quando Persano ordin\u00f2 infine di rientrare ad Ancona: la battaglia era finita.\nSuccessivamente a Lissa l\u2019\"Ancona\" non partecip\u00f2 pi\u00f9 ad operazioni di rilievo. Oper\u00f2 sia lungo le coste italiane che nelle colonie.\nTra l'ottobre 1870 e gli ultimi mesi del 1871 la nave venne sottoposta ad un turno di lavori a Napoli. Successivamente, intorno al 1889, la pirofregata sub\u00ec radicali lavori di rimodernamento: venne eliminata l'alberatura velica, sostituita da due alberi di tipo militare, provvisti di coffe da combattimento (gi\u00e0 in precedenza l'alberatura, da nave goletta, era stata modificata divenendo da brigantino a palo). Nel corso delle varie fasi di lavori sub\u00ec inoltre diverse e radicali modifiche anche l'armamento.\nRadiata il 1\u00ba gennaio 1903, l'ormai vecchia \"Ancona\" venne demolita successivamente al 1\u00ba gennaio 1910."}
{"id": "3635893", "revid": "1318658", "url": "https://it.wikipedia.org/wiki?curid=3635893", "title": "Achille Formis", "text": "Biografia.\nAchille Befani nasce dal romano Vincenzo Befani e dalla napoletana Antonia Formis a Napoli dove, oltre a frequentare i corsi di Gabriele Smargiassi presso l'Istituto di Belle Arti di Napoli, intraprende la carriera di cantante lirico che prosegue quando, utilizzando lo pseudonimo di Formis (il cognome materno), si trasferisce a Milano per seguire i corsi di Gaetano Fasanotti dell'Accademia di Belle Arti di Brera e al contempo si esibisce come basso al Teatro alla Scala e presso i maggiori teatri italiani, attivit\u00e0 che conclude nel 1867.\nEsordisce nel 1848 alle Biennali Borboniche con \"Il Vesuvio veduto da Posillipo\" e nel 1851 con \"Paesaggio\", premiato con una medaglia d\u2019argento.\nTre anni dopo essere rimasto vedovo di Teresa Notari, nel 1859 sposa a Bologna Teresa Bellini (mancata nel 1885), ballerina milanese dalla quale l'anno successivo nasce la figlia Luigia.\nNel 1860 partecipa all'Esposizione dell'Accademia di Brera, della quale \u00e8 socio onorario, con \"Un avamposto dell'armata di Garibaldi nelle vicinanze di Milazzo\" e nel 1863 con \"Interno di un bosco\", nel 1864 \u00e8 all'Esposizione di Torino con \"Nelle vicinanze di Nizza\", mentre nel 1867 ancora a Brera dove espone \"Ruderi antichi sulle coste della Sicilia\". \nNel 1868 viaggia tra l'Egitto e la Turchia, dove visita luoghi dai quali trae ispirazione per le opere di questo periodo e frequenta Giuseppe Verdi, con il quale avvia una sincera amicizia.\nDal 1869 \u00e8 membro del Consiglio Direttivo e azionista della neonata Esposizione Permanente di Belle Arti di Milano, alle cui mostre partecipa assiduamente come nel 1870 con \"Il letto del fiume Lambro presso Canzo\" e \"Villaggio arabo\", nel 1872 con \"Ritorno da una refezione sul lago di Varese\", \"Riviera di Nizza\" e \"Paesaggio egiziano con figure rappresentanti una scena dell'Aida\", \nnel 1879 con \"Nel giardino della Villa Reale, Milano\", \"L'ultima lava, Napoli\" e \"Sul Lago Maggiore\", nel 1881 con \"Tra i monti\", \"In un parco\" e \"Taxodium Distica\", nel 1882 con \"Nella valle di Scalve\" e \"Dopo la pioggia\", nel 1888 con \"Sulla laguna\", nel 1893 con \"Venezia\".\nSempre nel 1870 partecipa con \"Villaggio arabo\" e \"Costantinopoli\" alla Mostra Nazionale di Parma, dove si aggiudica una medaglia di bronzo, mentre nel 1873 espone alla Esposizione Universale di Vienna \"Paesaggio con macchiette\", \"L\u2019ora del pasto (Campagna romana)\" e \"Una passeggiata sul Lago di Varese\" e l'anno successivo all'Esposizione Internazionale di Londra \"Ricreazione\" e \"Vista di Napoli\".\nNel 1875 invia all'Esposizione Internazionale di Santiago del Cile \"Alpiniste\" e \"Una colazione in piedi\", l'anno successivo presenta \"Un pranzo\" all'Esposizione Internazionale di Philadelphia.\nNel 1877 partecipa all\u2019Esposizione Nazionale di Belle Arti di Napoli con \"Angolo della fontana del Sultano Ahmed\", acquistato dal re Umberto I, nel 1879 alla Promotrice torinese con \"'L\u2019ultima lava, Napoli\",\nche viene acquistato dal re Umberto I e l'anno successivo con \"Nella Valle\" e \"Ritorno al piano\", anch'esso acquistato dal re.\nIn questo periodo si associa alla Societ\u00e0 Artisti e Patriottica, partecipando a diverse edizioni delle esposizioni natalizie, frequenta l\u2019atelier di Eleuterio Pagliano e il suo gruppo di allievi e amici, come Eugenio Gignous e Giuseppe Bertini, stringe un rapporto lavorativo \ne amichevole con la famiglia di editori musicali Ricordi, in particolare con l'artista e scrittore Giulio e con altre famiglie di imprenditori e amanti dell\u2019arte e della musica.\nPartecipa all'Esposizione nazionale artistica di Venezia nel 1887 con \"Presso Sesto Calende\" e \"Sulla Strona\", l'anno successivo alla mostra annuale della Permanente con \"Sulla laguna\" e nel 1899 alla III Esposizione internazionale d'arte con \"Lavori agricoli nel mantovano\".\nNel 1891 espone alla Prima Triennale di Brera \"Sulla piazza di Talamona\", \"Peschiera sull'Adda\" e \"Dirupi in Valle del Masino\", alla terza triennale del 1897 con \"Bassa marea\" e \"Al Ponale\", alla Esposizione Generale di Torino del 1898 con \"L'Ave Maria (Piazzale dell'Arcivescovado di Chioggia)\" e \"Chioggia da Sottomarina\" e alla quarta triennale con \"Procellarie\", acquistato da Vittorio Emanuele III di Savoia e \"Armonie montanine\".\nMuore a Milano il 28 ottobre 1906, \u00e8 sepolto nel Cimitero Monumentale.\nTra i suoi allievi, Francesco Gnecchi.\nStile.\nArtista poliedrico, eccellente nel canto lirico, Formis viene definito uno dei massimi interpreti del Naturalismo lombardo accanto a Eugenio Gignous, amico fin dagli anni dell'Accademia, con una particolare predilezione nella riproduzione \ndal vero (retaggio dell'influenza esercitata dalla Scuola di Barbizon) di paesaggi lacustri e fluviali lombardi, di marine, lagune venete e scene di genere campestri, attraverso una pittura originale ed equilibrata, di fatto autonoma da scuole e maestri e lontana dalla contemporanea corrente del Divisionismo.\n\"Ritorno al piano\" (1880), grande paesaggio alpino di soggetto pastorale, notevole effetto realistico e una chiara vena malinconica e uggiosa, \u00e8 considerato dalla critica contemporanea il maggior successo di Formis.\nQuesto filone principale viene intervallato a quadri esotici, derivati dalla sua esperienza in Egitto e Turchia, che contribuisce a portare un maggior equilibrio nella luminosit\u00e0 delle sue tele e dal rapporto con Giuseppe Verdi, per il quale realizza un dipinto della casa natia e diverse litografie di Aida.\nGli ultimi anni di attivit\u00e0 sono caratterizzati da quadri di ampie dimensioni realizzati con una pittura matura, stesa a piccoli e veloci tocchi di colore e con tagli prospettici innovativi, come in \"Lavori agricoli nel mantovano\", che tocca con sensibilit\u00e0 il tema sociale di estrema attualit\u00e0 del lavoro femminile."}
{"id": "3635897", "revid": "2008592", "url": "https://it.wikipedia.org/wiki?curid=3635897", "title": "Przemys\u0142aw Ozi\u0119ba\u0142a", "text": "Carriera.\nClub.\nA febbraio del 2007 si trasferisce allo Zag\u0142\u0119bie Sosnowiec. Nel mercato invernale del 2008 firma un quinquennale per il Widzew \u0141\u00f3d\u017a."}
{"id": "3635898", "revid": "1305772", "url": "https://it.wikipedia.org/wiki?curid=3635898", "title": "The Heavy", "text": ""}
{"id": "3635900", "revid": "1817847", "url": "https://it.wikipedia.org/wiki?curid=3635900", "title": "Gruppo Sportivo Incedit", "text": "Il Gruppo Sportivo Incedit fu un club calcistico di Foggia attivo per pi\u00f9 di due lustri nel secondo dopoguerra. I suoi colori furono il giallo e il blu. Nel corso della sua attivit\u00e0, per otto stagioni gioc\u00f2 nei campionati interregionali di terza e quarta serie. La squadra si sciolse nel 1957 venendo assorbita dall'U.S. Foggia nell'Unione Sportiva Foggia &amp; Incedit (nome che il club mantenne fino al 1969).\nIn seguito, la compagine \u00e8 stata rifondata ex novo due volte, negli anni duemila e duemiladieci, nei campionati dilettantistici regionali. In quattro stagioni ha collezionato tre promozioni. Dopo aver vinto il campionato di Prima Categoria con il migliore attacco, la miglior difesa, il miglior portiere ed il miglior cannoniere, la squadra allenata da Enrico La Salandra ha conquistato il campionato di Promozione, che si appresta ad iniziare.\nStoria.\nUna societ\u00e0 denominata \"Incedit\", erede della tradizione dello storico sodalizio, milit\u00f2 nei campionati dilettantistici pugliesi fino al 1970, mentre almeno negli anni duemila disputava sempre i campionati regionali l'U.S.D. Foggia Incedit con colori sociali il rosso e il blu. \nNel 2016 viene fondata in Terza Categoria, sempre nel capoluogo dauno, l'A.S.D. Foggia Incedit che esibisce, come la precedente compagine, sul proprio stemma un canarino giallo."}
{"id": "3635901", "revid": "1768939", "url": "https://it.wikipedia.org/wiki?curid=3635901", "title": "Missale Romanum", "text": "Missale Romanum (in lingua italiana \"Messale romano\") \u00e8 una costituzione apostolica promulgata da papa Paolo VI il 3 aprile 1969.\n\u00abIl Messale Romano, promulgato nel 1570 dal Nostro Predecessore san Pio V per ordine del Concilio di Trento (Cf Const. Apost. Quo primum, 13 luglio 1570), \u00e8 per comune consenso uno dei numerosi e ammirevoli frutti che quel Santo Concilio diffuse in tutta la Chiesa.\u00bb: cos\u00ec inizia la costituzione apostolica di Paolo VI. Dopo aver fatto una breve sintesi storica del \"Messale\", a partire dal Concilio di Trento, papa Paolo VI si rif\u00e0 al Concilio Vaticano II, e in particolare alla costituzione apostolica \"Sacrosanctum Concilium\", per presentare \u00ab\u2026a grandi linee, la nuova composizione del Messale Romano\u00bb.\nIl papa conclude affermando: \u00abIl Nostro Predecessore san Pi\u03bf V, promulgando l'edizione ufficiale del Messale Romano, lo present\u00f2 al popolo cristiano come fattore di unit\u00e0 liturgica e segno della purezza del culto della Chiesa. Allo stesso modo Noi abbiamo accolto nel nuovo Messale \"legittime variet\u00e0 e adattamenti\" [in corsivo nel testo, \"n.d.r.\"], secondo le norme del Concilio Vaticano II (Cf CONC. VAT. II, Cost. sulla Sacra Liturgia \"Sacrosanctum Concilium\", nn. 38-40: AAS 56 (1964), p. 110)\u00bb e dispone infine la data di entrata in vigore del nuovo Messale."}
{"id": "3635908", "revid": "121658", "url": "https://it.wikipedia.org/wiki?curid=3635908", "title": "Wayfaring Stranger", "text": ""}
{"id": "3635909", "revid": "155634", "url": "https://it.wikipedia.org/wiki?curid=3635909", "title": "Campionato asiatico femminile di pallacanestro 2011", "text": "Il 24\u00ba Campionato Asiatico Femminile di Pallacanestro FIBA (noto anche come FIBA Asia Championship for Women 2011) si \u00e8 svolto a \u014cmura in Giappone, dal 21 al 28 agosto 2011.\nI Campionati asiatici femminili di pallacanestro sono una manifestazione biennale tra le squadre nazionali organizzato dalla FIBA Asia.\nLa Cina, vincitrice dell'edizione 2011, acceder\u00e0 al Torneo olimpico 2012."}
{"id": "3635910", "revid": "767487", "url": "https://it.wikipedia.org/wiki?curid=3635910", "title": "Charles-Pierre Denonvilliers", "text": "Ricevette il dottorato nel 1837 e fu poi professore di chirurgia e anatomia a Parigi.\nFu uno dei pionieri nella ricostruzione facciale chirurgica. \nForn\u00ec inoltre la prima descrizione della fascia rectoprostatica, chiamata anche \"Fascia di Denonvilliers\" e del legamento puboprostatico, detto anche \"Legamento di Denonvilliers\"."}
{"id": "3635911", "revid": "287204", "url": "https://it.wikipedia.org/wiki?curid=3635911", "title": "Donato Frisia", "text": "Biografia.\nDal 1905 al 1910 si forma all'Accademia di Brera di Milano: fa parte della cerchia di Emilio Gola e nel 1910 partecipa, per la prima volta, all'Esposizione Nazionale di Belle Arti alla Societ\u00e0 ed Esposizione Permanente di Milano.\n&lt;br&gt;Si fa notare per l'esecuzione di monumenti funerari e, in pittura, si dedica principalmente al paesaggio e alla natura morta. \nNel 1914 si presenta alla XI Esposizione Internazionale d'arte della citt\u00e0 di Venezia. &lt;br&gt;Tornato dalla Prima guerra mondiale, compie numerosi viaggi, soprattutto a Parigi. Nel 1921 vince il premio Mylius dell'Accademia di Belle Arti di Milano e nel 1922 il Premio Principe Umberto. I suoi viaggi, anche nel nord Africa, proseguono anche negli anni Trenta. &lt;br&gt;Nel 1942 la XXIII Esposizione Internazionale di Venezia gli dedica una sala personale."}
{"id": "3635913", "revid": "645828", "url": "https://it.wikipedia.org/wiki?curid=3635913", "title": "Pierre-Charles Denonvilliers", "text": ""}
{"id": "3635917", "revid": "92723", "url": "https://it.wikipedia.org/wiki?curid=3635917", "title": "Anno liturgico nel Messale Romano del 1962", "text": "Il calendario liturgico nella liturgia precedente la riforma di Paolo VI \u00e8 organizzato secondo due cicli che ruotano attorno a due feste: il Natale, che celebra il mistero dell'Incarnazione, e la Pasqua, che celebra il mistero della Redenzione.\nPer ognuno dei due periodi si riconosce un tempo di preparazione, un tempo di celebrazione e un tempo intermedio.\nCiclo temporale dell'anno liturgico.\nPer la classe dei giorni liturgici, consultare la tabella dei giorni liturgici."}
{"id": "3635920", "revid": "466539", "url": "https://it.wikipedia.org/wiki?curid=3635920", "title": "Il matrimonio di Maria", "text": "Il matrimonio di Maria \u00e8 un radiodramma scritto da Rossana Campo nel 1996.\nTrasmesso da Rai Radio Tre nel gennaio 1997, il testo \u00e8 stato pubblicato nel novembre dell'anno successivo.\nTrama.\nMaria Buttitta, trentadue anni, professoressa, nativa della Sicilia, vive a Milano con l'amica Patty, di professione meccanico, con cui vive una relazione omosessuale che dura ormai da cinque anni. La loro relazione \u00e8 sconosciuta ai genitori di Maria, che la vorrebbero accasata e madre, e che stanno venendo a Milano per trovarla. Per tirarla fuori dall'impaccio (e anche per non dover pi\u00f9 pagare l'affitto) Giacomo, detto Gimmy, sassofonista squattrinato e affittuario di Patty, si offre di sposarla (anche perch\u00e9 Maria non ha la minima intenzione di fare coming out).\nIl matrimonio viene celebrato, e Maria rimane incinta, con sommo disappunto di Patty (che sperava che il matrimonio non venisse consumato e che la relazione tra le due potesse continuare). La donna vorrebbe abortire, ma l'appuntamento con la ginecologa salta per motivi di nervosismo. Durante una pausa al fast food, Patty convince Maria a tenere il bimbo e le conferma la decisione di andarsene e prendere una pausa dalla relazione. Otto mesi dopo Maria partorisce una bambina, che chiamer\u00e0 Patrizia, e si riconcilier\u00e0 con la sua Patty, informandola che, anche se continuer\u00e0 a vivere con Gimmy, ci\u00f2 non le impedir\u00e0 di amarla: Patty verr\u00e0 a vivere con loro, e Maria si ripropone di fare coming out."}
{"id": "3635921", "revid": "1442080", "url": "https://it.wikipedia.org/wiki?curid=3635921", "title": "Eugenio Gignous", "text": "Biografia.\nFiglio di Maria Taveggia Brizzolara e Laurent, mercante di seta di origini francesi, dimostra presto un precoce talento pittorico e dal 1864 si iscrive all'Accademia di Belle Arti di Brera, dove fino al 1869 frequenta la Scuola di paesaggio di Luigi Riccardi e, in seguito, di Gaetano Fasanotti. \nDopo il trasferimento a Milano con la famiglia, si avvicina all'ambiente della Scapigliatura milanese, stringendo una profonda amicizia con Daniele Ranzoni e Tranquillo Cremona, che risiedono nello stesso stabile e frequentando la \"Famiglia artistica\".\nNel 1870 esordisce alla XXIX Esposizione della Societ\u00e0 per le Belle Arti di Torino con \"Lavandaie della Magolfa\": in questo periodo, si dedica quasi esclusivamente alla pittura di paesaggio, sperimentata \"en plein air\" gi\u00e0 dalle lezioni con il maestro Riccardi, realizzando con gli amici Luigi Rossi e Achille Tominetti vedute delle campagne lombarde e piemontesi che espone costantemente alle principali rassegne nazionali, come Firenze, Genova, Accademia di Brera e Torino, dove viene a contatto con gli artisti della Scuola di Rivara.\nVerso la fine degli anni settanta matura la sua propensione per una pittura di paesaggio di impronta naturalista sul modello delle ricerche di \nFilippo Carcano, con il quale a partire dal 1879 dipinge sul Lago Maggiore, inaugurando un repertorio tematico dedicato alle vedute del Verbano, del Mottarone, della Val d'Ossola.\nPartecipa all'Esposizione nazionale di Milano del 1881 con \"Dintorni del lago Maggiore: paese e Laveno\" e a quella di Roma del 1883 con quattro opere;\nl'anno successivo \u00e8 alla Promotrice di Torino con \"La quiete\", acquistata dal Ministero della Pubblica Istruzione e altri quattro dipinti.\nDal 1885 al 1894 \u00e8 membro del consiglio dell'Accademia di Brera, cui partecipa annualmente alle mostre della Societ\u00e0 Promotrice.\nDivenuto ormai un affermato riferimento della pittura lombarda, dal 1887 risiede con la moglie Matilde Ferri e i cinque figli a Stresa, dove frequenta il fervido ambiente mondano e culturale del Lago Maggiore, ritraendone i paesaggi montani e lacustri, spesso accompagnato dai colleghi Uberto Dell'Orto, Achille Tominetti, Achille Formis e Pompeo Mariani.\nNel 1891 partecipa alla I Triennale di Milano con \"Marzo\" e \"Studio dal vero\", acquistati dal \nre Umberto I e nel 1895 presenta \"Bosco\" alla I Esposizione internazionale di Venezia.\nAnche \"Monte Rosa\", presentato alla Promotrice di Torino del 1897, viene acquistato dal Ministero della Pubblica Istruzione.\nIn questo periodo, apre a Stresa uno studio aperto a giovani allieve, fra le quali figurano Camilla Bellorini (1879-1906) e Maria Zinelli (1877-1961).\nColpito da un tumore alla gola, muore a Stresa, dove viene sepolto, \nil 30 agosto 1906, a 56 anni: nel 1907 la Biennale di Venezia e la Promotrice di Torino gli dedicano mostre retrospettive.\nIl nipote Lorenzo (1862-1958) \u00e8 anch'egli pittore naturalista, noto per le sue vedute dei paesaggi del Lago Maggiore..\nLa figlia Ginette (1891-1982), per anni compagna del noto pittore futurista Aroldo Bonzagni, sposa poi il noto imprenditore milanese del vetro Paolo Venini.\nStile.\nGignous \u00e8 riconosciuto, unitamente a Filippo Carcano, come uno dei maggiori esponenti del naturalismo lombardo.\nGli esordi del 1870 sono ancora scanditi dal naturalismo \"en plein air\" appreso dal maestro Luigi Riccardi, vivificati da un'attenta ricerca per gli effetti naturali della luce e dei suoi contrasti.\nIn seguito diviene forte l'influenza dello stile Scapigliato dell'amico Tranquillo Cremona e della Scuola di Rivara, in particolare di Ernesto Rayper, dove \u00e8 evidente la ricerca dei contrasti tra effetti di chiaroscuro e zone di luminosit\u00e0.\nVerso la fine degli anni settanta Gignous si indirizza verso una pittura di paesaggio di impronta naturalista, affine allo stile dell'amico Carcano, contraddistinta dalla ricerca di sintesi tra forma e colore e il forte intento di definire il valore espressivo ed emozionale dei soggetti ritratti."}
{"id": "3635926", "revid": "122649809", "url": "https://it.wikipedia.org/wiki?curid=3635926", "title": "Bartolomeo Giuliano", "text": "Biografia.\nFormatosi all'Accademia Albertina di Torino, partecipa dal 1846 alle esposizioni della locale Promotrice con opere di soggetto storico-letterario. Dal 1855 \u00e8 assistente alla cattedra di disegno di figura prima a Torino, al fianco di Enrico Gamba, poi con Raffaele Casnedi a Milano dove si trasferisce nel 1860. Partecipa all'Esposizione Nazionale di Firenze del 1861 e negli anni seguenti \u00e8 costantemente presente alle manifestazioni torinesi e milanesi con soggetti sacri, paesaggi e scene di genere. \nNel 1866 esegue ad affresco le allegorie dell'Asia e dell'Industria per le lunette della cupola della Galleria Vittorio Emanuele II a Milano, poco dopo sostituite dagli attuali mosaici. Con opere ispirate alla riviera ligure partecipa all'Esposizione universale di Parigi del 1878 e alle esposizioni internazionali d'arte di Venezia del 1895 e 1897. Nel 1906 \u00e8 presente all'Esposizione Nazionale di Milano."}
{"id": "3635928", "revid": "110157", "url": "https://it.wikipedia.org/wiki?curid=3635928", "title": "Demerath", "text": "Demerath \u00e8 un comune di 319 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Daun."}
{"id": "3635929", "revid": "110157", "url": "https://it.wikipedia.org/wiki?curid=3635929", "title": "Deudesfeld", "text": "Deudesfeld \u00e8 un comune di 397 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Daun."}
{"id": "3635930", "revid": "110157", "url": "https://it.wikipedia.org/wiki?curid=3635930", "title": "Dockweiler", "text": "Dockweiler \u00e8 un comune di 656 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Daun."}
{"id": "3635931", "revid": "105185665", "url": "https://it.wikipedia.org/wiki?curid=3635931", "title": "Signore e padrone", "text": "Signore e padrone (\"Amo y se\u00f1or\") \u00e8 una telenovela argentina, diretta da Juan David Elicetche, su soggetto di Carlos Lozano Dana e sceneggiatura di Daniel Delbene, trasmessa in Argentina nel 1984. \nIn Italia \u00e8 stata riproposta numerose volte da varie televisioni private e con diversi titoli (Vittoria d'amore o, semplicemente, Vittoria) e due doppiaggi differenti, il secondo dei quali prodotto da Retequattro ha visto Rossella Izzo e Luca Ward prestare la voce a Luisa Kuliok e Arnaldo Andr\u00e8. In questa occasione alcuni nomi vennero italianizzati, in particolare il protagonista maschile da \"Alonso Miranda\" divenne \"Luca Mirana\".\nLa sigla originale \u00e8 \"Una Rosa\" interpretata da Juan Marcelo, che nella storia interpreta il ruolo del cantante Adriano. Una delle sigle italiane \u00e8 \"Amare chi se manchi tu\" di Barry Manilow.\nTrama.\nLa storia \u00e8 ambientata a Puerto Caliente, una localit\u00e0 tra Argentina e Paraguay, dove il ricco e affascinante Alonso Miranda sta facendo affari alle spalle delle aristocratiche famiglie di proprietari terrieri. \nUna di queste famiglie \u00e8 quella di Lisandro ed Elena Escalante, che hanno due figlie, Vittoria e Silvina. Vittoria, segretamente innamorata del malato cugino Sebastian, accetta di sposare il fidanzato Miguel Anzoateguy Reynal, pur non amandolo, per salvare la propriet\u00e0 del \u201cJagh\u00e8l\u201d, la tenuta di famiglia. Il suo sacrificio \u00e8 inutile, in quanto il giorno delle nozze Miguel e Lisandro muoiono a causa di un'alluvione.\nAlonso Miranda corteggia assiduamente Vittoria, che gli resiste, sentendo di appartenere ad una pi\u00f9 elevata classe sociale. In realt\u00e0 Vittoria e Silvina sono all'oscuro di essere due figlie adottive.\nTina, la vera madre di Vittoria, sta cercando sua figlia attraverso il losco faccendiere Mauro Bandieri, che pi\u00f9 che mediare con Elena Escalante, la seduce e la sposa, diventando il padrigno di Vittoria e Silvina.\nMauro induce Elena a vendere il \"Jagh\u00e8l\" e ad acquistarlo, per un milione di dollari in contanti, \u00e8 proprio Alonso Miranda. Mauro fugge con il ricavato ed Elena impazzisce violentemente, tanto da essere ricoverata in una casa di cura. Vittoria viene a sapere che Tina \u00e8 sua madre ma la rifiuta in quanto \u00e8 proprietaria dell'Eldonaro, un equivoco locale Miranda frequentato dalla gran parte dei personaggi maschili della storia.\nVittoria, continuamente tormentata da Nora Anzoateguy Reynal, sorella di Miguel e \"storica\" amante di Alonso, accetta di sposare Alonso per riottenere il \"Jagh\u00e8l\". In realt\u00e0 sta innamorandosi di lui.\nNuovi guai per la coppia viene da Gaston Moro, un usuraio che fa concorrenza ad Alonso con metodi molto violenti.\nAlonso e Vittoria si sposano e vanno a vivere nella tenuta \"La Soledad\", dove vivono una quotidianit\u00e0 spettrale tra domestici infidi come la bellissima Zully Pereda e l'orrendo fattore Ulisse Barragan. \nA mantenere una certa levit\u00e0 sono le gag comiche legate ai domestici fedeli, Felix e Paca, al centro di numerose ed esilaranti scenette assieme a Paolino e a Tina.\nVittoria rimane incinta ma perde il bambino a causa di Gaston Moro, che muore cadendo in una cascata, inseguito da Alonso Miranda. Alonso si separa dalla amata moglie, convinto che lo abbia sposato per riavere la propriet\u00e0 di famiglia, il \"Jagh\u00e8l\". \nNel finale, dopo numerose morti, Alonso e Vittoria si riconciliano in un clima teso, molto lontano dal classico \"happy end\"."}
{"id": "3635932", "revid": "110157", "url": "https://it.wikipedia.org/wiki?curid=3635932", "title": "Dreis-Br\u00fcck", "text": "Dreis-Br\u00fcck \u00e8 un comune di 924 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Daun."}
{"id": "3635933", "revid": "436907", "url": "https://it.wikipedia.org/wiki?curid=3635933", "title": "Discografia degli Erreway", "text": "La discografia degli Erreway, \u00e8 formata da quattro album in studio, due compilation, un album dal vivo e tredici singoli."}
{"id": "3635934", "revid": "767487", "url": "https://it.wikipedia.org/wiki?curid=3635934", "title": "Danilinho", "text": ""}
{"id": "3635936", "revid": "599013", "url": "https://it.wikipedia.org/wiki?curid=3635936", "title": "H\u00e9ctor Bracamonte", "text": "Carriera.\nClub.\nGli inizi al Boca Juniors, il passaggio in Spagna e il ritorno in Argentina.\nHa iniziato a giocare nel Boca Juniors e, dopo aver militato nelle giovanili, entra a far parte della prima squadra nel 1998. Dopo una presenza viene prestato al Los Andes e successivamente viene girato in prestito in Spagna, militando tra le file del Badajoz. Nella stagione 2002-2003, tornato in Argentina, disputa in campionato 32 partite con 16 gol.\nIn Russia.\nViene successivamente ceduto in Russia al FC Mosca, segnando al primo anno 17 gol in 39 presenze. Rimane nella capitale per cinque stagioni, fino al 2009, anno del fallimento e della scomparsa del club, collezionando 145 presenze in tutto e divenendo il calciatore con pi\u00f9 presenze di sempre in campionato con la squadra bianco-rossa. Si trasferisce al , ma segna poco nei due anni in cui vi rimane, appena 4 gol. \nNell'estate 2011 viene ceduto al Rostov, rimane nella squadra giallo-blu per una stagione, in cui ha disputato 24 partite condite da 6 gol.\nRosario Central.\nIl 20 luglio 2012 passa agli argentini del Rosario Central, dopo essersi svincolato dalla squadra russa, potendo cos\u00ec tornare in Argentina dopo vari anni trascorsi in Russia."}
{"id": "3635937", "revid": "115710470", "url": "https://it.wikipedia.org/wiki?curid=3635937", "title": "Heike Schroetter", "text": "Biografia.\nFrequenta, tra il 1972 e il 1975, l'Accademia di Musica e Teatro di Rostock. Dal 1983 \u00e8 attiva nel campo del doppiaggio: tra le tante attrici, ha prestato la voce a Kristie Alley, Sharon Stone, Brigitte Nielsen e Kim Cattrall. Dall'ottobre 2007 al dicembre 2008 \u00e8 Marianne Becker nella soap opera di ZDF \"La strada per la felicit\u00e0\". Nel febbraio 2009 \u00e8 reintegrata nel cast come guest star.\nNel dicembre 2007 ha pubblicato la sua autobiografia dal titolo \"Sehnsucht nach Paris\" (in italiano \"Nostalgia di Parigi\"), in cui descrive la fuga dalla Germania dell'Est avvenuta nel 1981 e il conseguente arresto per tentata emigrazione illegale."}
{"id": "3635939", "revid": "43041049", "url": "https://it.wikipedia.org/wiki?curid=3635939", "title": "Curtis James Jackson III", "text": ""}
{"id": "3635940", "revid": "519862", "url": "https://it.wikipedia.org/wiki?curid=3635940", "title": "Marcin Robak", "text": "Carriera.\nA gennaio del 2011 si unisce al Konyaspor. Il 21 febbraio 2014, con la maglia del Pogo\u0144 Stettino, realizza 5 reti nella vittoria interna (5-1), contro il Lech Pozna\u0144."}
{"id": "3635944", "revid": "287204", "url": "https://it.wikipedia.org/wiki?curid=3635944", "title": "Piero Giunni", "text": "Biografia.\nLavora come decoratore e, prima dello scoppio della Seconda guerra mondiale, frequenta le Accademie di belle arti di Brera e Venezia. Esordisce nel 1949 alla galleria Annunciata di Milano con paesaggi ispirati alla pianura padana. Negli anni Cinquanta, a Parigi, conosce l'arte informale e evolve verso una pittura non figurativa. Nel 1951 partecipa alla VI Quadriennale di Roma e nel 1956 alla XVIII Biennale di Venezia dove vince il premio \"per un giovane artista\". Nel 1957 vince un \"premio acquisto\" alla quinta edizione del premio Spoleto. Nel 1962 la Galleria del Milione di Milano gli dedica una personale. Dal 1964 dipinge quasi sempre in campagna, presso un mulino vicino a Legnano dove si dedica alla rappresentazione del paesaggio padano e alla natura morta.\nDiverse opere di Giunni figurano nelle collezioni della Fondazione Cariplo."}
{"id": "3635946", "revid": "287204", "url": "https://it.wikipedia.org/wiki?curid=3635946", "title": "James Eccles", "text": "Biografia.\nInizi\u00f2 la sua carriera alpinistica a 16 anni. Sal\u00ec per la prima volta il Monte Bianco nel 1865.\nLa sua vocazione alpina si svilupp\u00f2 del tutto nel 1869 dopo aver incontrato Michel Payot, guida alpina a Chamonix. I due amici realizzarono una lunga lista di ascensioni, e tra queste diverse prime ascensioni, nel massiccio del Monte Bianco:\nSi accompagn\u00f2 con le guide Alphonse e Michel Payot per pi\u00f9 di quarant'anni.\nLo ricordano il Pic Eccles, il Col Eccles ed il bivacco Eccles."}
{"id": "3635951", "revid": "110157", "url": "https://it.wikipedia.org/wiki?curid=3635951", "title": "Bad Marienberg", "text": "Bad Marienberg (Westerwald) \u00e8 una citt\u00e0 di 5.632 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Bad Marienberg (Westerwald)."}
{"id": "3635954", "revid": "439868", "url": "https://it.wikipedia.org/wiki?curid=3635954", "title": "Hachenburg", "text": "Hachenburg \u00e8 una citt\u00e0 di 5.696 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Hachenburg."}
{"id": "3635956", "revid": "767487", "url": "https://it.wikipedia.org/wiki?curid=3635956", "title": "Landshark", "text": "Landshark \u00e8 un EP del gruppo punk rock Fang, pubblicato nel 1983."}
{"id": "3635957", "revid": "110157", "url": "https://it.wikipedia.org/wiki?curid=3635957", "title": "H\u00f6hr-Grenzhausen", "text": "H\u00f6hr-Grenzhausen \u00e8 una citt\u00e0 di 9.291 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di H\u00f6hr-Grenzhausen."}
{"id": "3635960", "revid": "110157", "url": "https://it.wikipedia.org/wiki?curid=3635960", "title": "Ransbach-Baumbach", "text": "Ransbach-Baumbach \u00e8 una citt\u00e0 di 7.403 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Ransbach-Baumbach."}
{"id": "3635964", "revid": "110157", "url": "https://it.wikipedia.org/wiki?curid=3635964", "title": "Rennerod", "text": "Rennerod \u00e8 una citt\u00e0 di 3.767 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Rennerod."}
{"id": "3635966", "revid": "1543377", "url": "https://it.wikipedia.org/wiki?curid=3635966", "title": "Selters (Westerwald)", "text": "Selters (Westerwald) \u00e8 una citt\u00e0 di 2.734 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Selters (Westerwald)."}
{"id": "3635968", "revid": "110157", "url": "https://it.wikipedia.org/wiki?curid=3635968", "title": "Westerburg", "text": "Westerburg \u00e8 una citt\u00e0 di 5.488 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Westerburg."}
{"id": "3635969", "revid": "767487", "url": "https://it.wikipedia.org/wiki?curid=3635969", "title": "Tram ATM serie 501-512", "text": "Le vetture serie 501 \u00f7 512 dell'ATM di Milano erano una serie di elettromotrici costruite nel 1953 per l'esercizio sulle tranvie dell'Adda elettrificate alla tensione di 1200 V (Milano-Vimercate, Milano-Vaprio e diramazione Villa Fornaci-Cassano).\nSi trattava di motrici bitensione (600 V per la rete urbana e 1200 V per la rete interurbana) realizzate dalle OEFT; il disegno della cassa era identico a quello delle motrici 130 \u00f7 139, costruite dalle OMS nel 1941.\nLe vetture entrarono in servizio sulle 3 linee elettrificate a 1200 V, ma anche sulla Milano-Carate elettrificata a 600 V.\nDal 1961 al 1964 le motrici furono trasformate per allestire i treni bloccati serie 500, progettati per l'esercizio sulla \"linea celere\" Milano-Gorgonzola."}
{"id": "3635970", "revid": "827882", "url": "https://it.wikipedia.org/wiki?curid=3635970", "title": "Eccles", "text": ""}
{"id": "3635971", "revid": "110157", "url": "https://it.wikipedia.org/wiki?curid=3635971", "title": "Wirges", "text": "Wirges \u00e8 una citt\u00e0 di 5.093 abitanti della Renania-Palatinato, in Germania.\nAppartiene al circondario (\"Landkreis\") del Westerwaldkreis (targa WW) ed \u00e8 parte della comunit\u00e0 amministrativa (\"Verbandsgemeinde\") di Wirges."}
{"id": "3635976", "revid": "767487", "url": "https://it.wikipedia.org/wiki?curid=3635976", "title": "Jean Dumont (scrittore)", "text": "Biografia.\nPrima di stabilirsi in Austria, ha lungamente soggiornato nei Paesi Bassi e visitato numerosi stati europei, alla cui descrizione ha dedicato buona parte della sua opera pubblicistica: le \"Lettere storiche\", in 28 volumi, sono comparse tra il 1692 e il 1710; il \"viaggio a Levante\", con particolare riferimento alla Germania, alla Francia, all'Italia, a Malta e alla Turchia, anch'esso in pi\u00f9 volumi, \u00e8 del 1694 e ristampato nel 1699. Il successo che ne raccolse gli fece ottenere la stima di Carlo VI d'Asburgo, il quale lo nomin\u00f2 storiografo di corte e gli concesse il titolo di barone di Carlscroon. A Dumont si deve la pubblicazione delle prime raccolte di atti e documenti diplomatici (1707), nell'ambito della storia delle relazioni internazionali. Ha scritto anche, in tre volumi, una \"Storia militare\" comprendente la strategia di Eugenio di Savoia, pubblicata postuma."}
{"id": "3635977", "revid": "767487", "url": "https://it.wikipedia.org/wiki?curid=3635977", "title": "Piotr Grzelczak", "text": ""}
{"id": "3635980", "revid": "1305772", "url": "https://it.wikipedia.org/wiki?curid=3635980", "title": "Emilio Gola", "text": "Biografia.\nDi nobili origini, \u00e8 incoraggiato all'arte fin da adolescente dal padre Carlo, pittore dilettante. Nel 1873 consegue la laurea in Ingegneria industriale al Regio Istituto Tecnico Superiore (futuro Politecnico di Milano); contemporaneamente si dedica alla pittura sotto la guida di Sebastiano De Albertis, completando la sua formazione con ripetuti viaggi nei Paesi Bassi e a Parigi. Di temperamento emotivo, dipinge con vivacit\u00e0, con larga propensione verso il verismo.\nEsordisce all'Esposizione di belle arti dell'Brera nel 1879, cui segue la partecipazione costante a rassegne nazionali e ottiene grandi riconoscimenti ufficiali a livello europeo. Apprezzato ritrattista fin dagli anni ottanta, tra i suoi soggetti preferiti ricorrono figure femminili della nobilt\u00e0 milanese, rappresentate nella loro dimensione mondana e in un naturalismo vigoroso. Compie viaggi di studio e formazione in Inghilterra e a Parigi si reca per conoscere \u00c9douard Manet.\nAlla produzione di ritratti Emilio Gola affianca un ricco repertorio di vedute di Milano e di paesaggi brianzoli, tradotti con un'accensione cromatica forte, che costituisce la sua cifra stilistica. Resta tuttavia ancorato ad un impressionismo di matrice lombarda, ricco di chiaroscuri forti e vigorosi. \u00c8 attivo tra la Liguria e Venezia. Nella sua produzione tarda sono presenti marine, realizzate con grande sintesi formale ed intensit\u00e0 espressiva.\n\"Se l'impressionismo tende a sfrangiare la luce, quello del Gola tende invece ad aggrumarla, con effetti di plasticit\u00e0 singolare, sfogata in densa vibrazione di colore\".\nViene cremato nel Tempio Crematorio del Cimitero Monumentale di Milano, dove vengono conservate le ceneri."}
{"id": "3635987", "revid": "1624749", "url": "https://it.wikipedia.org/wiki?curid=3635987", "title": "Charles de Sainte-Marthe", "text": "Biografia.\nAppartenne alla famiglia Sainte-Marthe, una famiglia di celebri umanisti ed eruditi nei secoli XVI e XVII. Secondo di dodici figli di Gaucher de Sainte-Marthe, signore di Lern\u00e9 e medico personale del re Francesco I di Francia, Charles de Sainte-Marthe studi\u00f2 legge e teologia all'Universit\u00e0 di Poitiers. Nel 1533 inizi\u00f2 ad insegnare al \"Coll\u00e8ge de Guyenne\" di Bordeaux, dove rimase tuttavia poco tempo. Dopo un anno di vagabondaggi nella Guyenne, torn\u00f2 a Fontevrault e ottenne poco dopo il dottorato a Poitiers. \nNominato professore di teologia all'Universit\u00e0 di Poitiers nel 1537, dette lezioni pubbliche di teologia; sospettato per\u00f2 di avere propensione per la Riforma, fu esiliato da Poitiers. Inizi\u00f2 un periodo di viaggi in numerose localit\u00e0 del Delfinato, della Provenza e della Linguadoca. Nel 1540 fu imprigionato a Grenoble a causa delle sue opinioni religiose, ma fu presto rilasciato e ottenne una cattedra di ebraico, greco, latino e francese al \"Coll\u00e8ge de la Trinit\u00e9\" (oggi Coll\u00e8ge-lyc\u00e9e Amp\u00e8re) di Lione.\nNei primi mesi del 1541 si rec\u00f2 a Ginevra per un breve soggiorno. Quando ritorn\u00f2 a Grenoble, fu imprigionato per due anni e mezzo come \"sospetto luterano e istigatore di sedizioni\". Fu spogliato di tutti i suoi beni, ma sfugg\u00ec al rogo sia perch\u00e9 finse di essere pazzo sia per la protezione di due consiglieri del \"Parlamento di Grenoble\". \nNel 1544 entr\u00f2 al servizio della Fran\u00e7oise de Beaumont, nominata duchessa di Alen\u00e7on dalla regina Margherita di Navarra. Charles de Sainte-Marthe ottenne dalla duchessa la carica di \"lieutenant criminel\", ossia capo della polizia di Alen\u00e7on. Rimase in quest'ultima citt\u00e0 fino alla morte, avvenuta all'et\u00e0 di 43 anni. Non ebbe figli.\nCome poeta, oltre alle numerose opere latine, Charles de Sainte-Marthe ha lasciato un'opera in versi di una certa importanza (\"La po\u00e9sie fran\u00e7oise\", Poesia francese): una raccolta di epigrammi, rondeaux, ballate, epistole ed elegie. Dapprima seguace di Marot, si accost\u00f2 poi alla scuola di Ronsard. Scrisse un'orazione funebre in onore di Margherita di Navarra (1550)."}
{"id": "3635990", "revid": "287204", "url": "https://it.wikipedia.org/wiki?curid=3635990", "title": "Marco Gozzi", "text": "Biografia.\nVerosimilmente formatosi sotto la guida del pittore Corneo, si dedica inizialmente ad una produzione molto varia, comprendente ritratti, soggetti sacri e affreschi decorativi, eseguiti in linea con la tradizione veneta, al momento ancora dominante in territorio bergamasco. Non vi sono accenni alla sua attivit\u00e0 di paesista fino al 1807, quando stipula un contratto con l'allora ministro dell'interno del Regno Italico, conte Di Breme, per l'esecuzione annuale di quattro vedute lombarde, assicurandosi una pensione governativa. L'incontro con il paesista Francesco Fidanza, autore di tele con improvvisi temporali, mareggiate, nevicate e sognanti tramonti, ha radicalmente rinnovato la sua arte. \nCon la prestigiosa commissione Marco Gozzi attua la svolta da una pittura di paesaggio ancora legata ai modelli arcadici, verso la resa topografica dei soggetti. Nel 1812 rinnova il contratto ministeriale e dall'anno seguente inaugura la sua sistematica partecipazione alle Esposizioni di Belle Arti di Brera. Non ricopr\u00ec mai la cattedra di paesaggio, ma dal 1829 fu definito socio onorario dell'Accademia e dal 1832 ottenne la qualifica di pittore paesista."}
{"id": "3635995", "revid": "116368471", "url": "https://it.wikipedia.org/wiki?curid=3635995", "title": "Frank-N-Furter", "text": "Frank-N-Furter \u00e8 il personaggio protagonista creato da Richard O'Brien per il musical \"The Rocky Horror Show\" del 1973 e successivamente apparso nel film \"The Rocky Horror Picture Show\" del 1975.\nIl personaggio.\nFrank-N-Furter \u00e8 uno scienziato bisessuale e travestito proveniente dal pianeta Transexual (\"Bisesso\" nei sottotitoli italiani), dalla galassia Transylvania e deciso a creare Rocky, l\"'amante perfetto\".\nIl nome del personaggio \u00e8 un insieme di molteplici riferimenti, soprattutto un ironico riferimento al \"frankfurter\", sinonimo di w\u00fcrstel e di hot dog, mescolato al nome del personaggio di Victor Frankenstein e alla parola rock'n'roll. A questo significato allude infatti un passaggio della canzone \"Planet Schmanet Janet\", quando il Dr. Scott canta: \u00abYou're a hot dog but you better not try to hurt her, Frank-N-Furter\u00bb (\u00abTu sei un hot dog ma \u00e8 meglio per te che tu non le faccia del male, Frank-N-Furter\u00bb).\nLa figura del Dr. Frank-N-Furter non \u00e8 collocabile n\u00e9 tra la schiera dei buoni, n\u00e9 dei cattivi: si \u00e8 macchiato con il sangue di Eddie, ha rinchiuso i suoi ospiti Brad e Janet nel castello contro la loro volont\u00e0 inducendoli a tradirsi reciprocamente, maltratta Rocky e i suoi servi. Va collocato nel suo tempo: d\u00e0 uno schiaffo alla bigotta morale comune che imponeva fra le altre cose di arrivare vergini al matrimonio, spingendo i due sposini ad abbattere le loro barriere inibitorie (pi\u00f9 evidenti forse in Janet), senza esitare ad intrattenere rapporti omosessuali o eterosessuali, solo per darsi (e per dare) un assoluto piacere dei sensi. \nStoria.\nFrank-N-Furter fa la sua entrata in scena con la canzone \"Sweet Transvestite\" e presentandosi come un un'icona glam rock in un'orgia di paillette, lasciando attoniti i castissimi fidanzati suoi ospiti Brad e Janet. Li invita a salire nel suo laboratorio e li informa che quella notte nascer\u00e0 la sua magnifica creatura, Rocky.\nLa creazione di Rocky.\nBrad e Janet sono capitati, a loro insaputa, in un'occasione molto speciale: la \"convention dei transilvani\", il fatidico momento in cui Frank -N- Furter dar\u00e0 vita a Rocky, la perfetta creatura sessuale. La creazione di Frank \u00e8 un successo, nella canzone che spiega l'origine di Rocky cita un celeberrimo slogan culturista: \"\"In just seven days I can make you a man\" \"In soli sette giorni posso far di te un uomo\"\".\nMa Frank, nella creazione della sua creatura ha usato met\u00e0 del cervello di Eddie, l'amante di una delle sue servitrici, Columbia. Proprio quest'ultimo appare a sorpresa a bordo di una motocicletta, scatenando l'entusiasmo di Columbia e dei Transilvani. Cos\u00ec Frank, geloso, lo uccide. Pi\u00f9 tardi, Frank d\u00e0 inizio alla vita sessuale di Rocky, Janet e Brad.\nL'arrivo del Dr. Von Scott.\nSuccessivamente, al castello arriva un ospite non gradito a Frank: Il Dr. Von Scott (ex professore di Brad e Janet, che sta studiando le ricerche di Frank). \nIn susseguirsi, nonostante la tensione sia palpabile, Frank festeggia il compleanno di Rocky e si viene a sapere che Eddie era il nipote del dottor Scott. Frank, in piena follia, rimuove la tovaglia rivelando che il tavolo dove cenavano gli ignari ospiti era in realt\u00e0 una bara che conteneva il corpo di Eddie, mancante della carne appena offerta. Si genera una grande confusione, alla quale Frank pone fine grazie ad un raggio immobilizzante che colpisce tutti tranne Riff Raff e Magenta, i suoi fedeli servitori, per poi prepararsi allo \"spettacolo del piacere\".\nLa Morte.\nInfine Riff Raff e Magenta, che Frank considerava i suoi \"fedeli servitori\" si ribellano al padrone, uccidendolo insieme a Rocky e Columbia, intervenuti per difendere il loro \"amore-padrone-amante\" .Frank-N-Furter da cattivo diventa una vittima del vero traditore Riff Raff, che oltre a ribellarsi al suo padrone tradisce anche la sorella-amante Magenta per i suoi scopi, quando si capisce che, forse per amore o forse solo per devozione, lei avrebbe voluto un finale diverso per Frank-N-Furter, reo solo (se vogliamo cos\u00ec definirlo) di perseguire la filosofia del piacere con tutti i mezzi in suo possesso.\nInterpreti.\nFrank-N-Furter \u00e8 stato interpretato dalla prima edizione teatrale londinese del 1973 e fino al film del 1975 dall'attore britannico Tim Curry, che ne ha definito le caratteristiche. In seguito, nelle successive edizioni teatrali, \u00e8 stato interpretato da altri attori, tra cui Julian McMahon, Amber Riley, Sharon Needles."}
{"id": "3635999", "revid": "599013", "url": "https://it.wikipedia.org/wiki?curid=3635999", "title": "Louie", "text": ""}
{"id": "3636001", "revid": "122621016", "url": "https://it.wikipedia.org/wiki?curid=3636001", "title": "Orazio Costante Grossoni", "text": "Biografia.\nFormatosi all'Accademia di Belle Arti di Brera a Milano con Raffaele Casnedi e Ambrogio Borghi, frequenta lo studio dello scultore Ernesto Bazzaro. Con ritratti e opere di genere partecipa alle prime tre edizioni della Triennale di Milano, vincendo nel 1894 il premio Fumagalli con la scultura \"Prime nebbie\". \u00c8 presente inoltre alle principali manifestazioni nazionali ed internazionali tra le quali le rassegne di Torino (1898), Milano (1906) e l'Universale di Parigi del 1900 dove ottiene la medaglia d'argento. A partire dai primi anni del Novecento diviene apprezzato artefice della plastica funeraria: ricordiamo le edicole Bocconi (1901-1914) e Sacchetti (1921) e il monumento Antonio Ascari (1928) al Cimitero Monumentale di Milano. Esegue inoltre modelli per medaglie e nel 1936-1939 lavora per la Fabbrica del Duomo di Milano."}
{"id": "3636007", "revid": "287204", "url": "https://it.wikipedia.org/wiki?curid=3636007", "title": "Real Madrid Club de F\u00fatbol C", "text": "Il Real Madrid C (in precedenza \"Real Madrid Aficionados)\" \u00e8 stata una squadra di calcio spagnola. Era il secondo team giovanile del dopo il Real Madrid Castilla. La squadra giocava le partite interne alla Ciudad Real Madrid a Valdebebas ed era composta da giovani calciatori provenienti dalle giovanili del club.\nNell'estate 2015, in seguito alla ristrutturazione del settore giovanile operata dal club \"blanco\", il Real Madrid C \u00e8 stato soppresso."}
{"id": "3636009", "revid": "122723224", "url": "https://it.wikipedia.org/wiki?curid=3636009", "title": "Louie (serie televisiva)", "text": "Louie \u00e8 una serie televisiva statunitense trasmessa dal 2010 al 2015 dal canale FX. La serie televisiva \u00e8 scritta, diretta, interpretata, montata e prodotta dal suo stesso ideatore, il comico stand-up Louis C.K., che recita una versione fittizia di se stesso: un comico e padre divorziato che cresce le sue due figlie nella citt\u00e0 di New York. La serie ha un formato piuttosto libero ed atipico, caratterizzato da \"storyline\" per lo pi\u00f9 sconnesse e da segmenti (descritti come \u00absketch estesi\u00bb) che ruotano attorno alla vita di Louie, intervallate da performance stand-up dal vivo.\nLe prime tre stagioni di \"Louie\" sono andate in onda rispettivamente nel 2010, nel 2011 e nel 2012, mentre la trasmissione della quarta stagione inizia il 5 maggio 2014. In Italia viene trasmessa dal 29 aprile 2014 su Fox per le prime tre stagioni. La quarta viene invece trasmessa da Fox Comedy dal 5 novembre 2014.\nLa serie \u00e8 stata accolta positivamente dalla critica ed \u00e8 stata inclusa in varie \"top ten\" dei migliori spettacoli televisivi del 2010. Tra il 2011 e il 2015 la serie ha ricevuto tre candidature ai premi Emmy come miglior serie televisiva commedia, e ha valso a C.K. un totale di 5 candidature agli Emmy e 2 ai Golden Globe come miglior attore in una serie commedia, 5 candidature agli Emmy come miglior sceneggiatore di una serie commedia (di cui due vinte, per gli episodi \"Pregnant\" e \"So Did the Fat Lady\") e 4 candidature agli Emmy come miglior regista di una serie commedia.\nNonostante i piani per una sesta stagione, il 12 novembre 2017, FX ha cancellato la serie dopo 5 stagioni, in seguito alle accuse di molestie sessuali che vedono coinvolto Louis C.K.\nStruttura e tematiche.\nLa serie \u00e8 liberamente ispirata alla vita di Louis C.K., e lo mostra sul palco come un comico e gi\u00f9 dal palco come un padre di due bambine appena divorziato. Ogni episodio \u00e8 costituito da due storie che possono essere collegate tematicamente o meno, oppure da un'unica storia che dura per tutto l'episodio, spesso composta da diverse scene connesse tra loro. Le scene sono intervallate da performance comiche originali di C.K., che solitamente hanno luogo in piccoli locali di cabaret di New York, tra cui Comedy Cellar e Carolines a Manhattan. Nella prima stagione vengono mostrate occasionalmente brevi conversazioni tra Louie e il suo terapeuta.\nLe storie mostrate nella serie sono generalmente distinte le une dalle altre, anche se saltuariamente alcuni personaggi ricorrenti (come Pamela, amica di Louie) creano una fittizia \"continuity\" tra gli episodi. In varie occasioni, infatti, la continuit\u00e0 non \u00e8 tenuta in considerazione. Ad esempio, in due differenti episodi vengono mostrate due attrici e due personaggi molto diversi per interpretare il ruolo della madre di Louie. Come spiegato da C.K., \u00abogni episodio ha il proprio scopo, e semplicemente non importa se va a scombinare lo scopo di un altro episodio\u00bb. Alcune storie, inoltre, si svolgono al di fuori della normale linea temporale della serie, come nell'episodio \"God\" in cui Louie viene mostrato durante la sua infanzia, oppure in \"Oh Louie\", che si svolge nove anni prima che iniziasse la sua carriera di comico.\nL'episodio pilota include sequenze di una gita scolastica e di un imbarazzante primo appuntamento, mentre gli episodi successivi affrontano una grande variet\u00e0 di temi, tra cui il divorzio, il sesso, la depressione, l'orientamento sessuale e il senso di colpa cattolico.\nCast.\nLouis C.K. \u00e8 il protagonista della serie, nonch\u00e9 l'unico personaggio (l'eponimo Louie) ad apparire in tutti gli episodi. \"Louie\" manca di un cast regolare e fisso. \nLa maggior parte degli episodi si concentra sulle interazioni di Louie con i nuovi personaggi. Tra i personaggi ricorrenti vi sono le due figlie di Louie, il fratello Robbie (interpretato da Robert Kelly), l'amica Pamela (interpretata da Pamela Adlon), il rozzo medico di Louie \nSpecial Guest Star.\nRobin Williams, Ricky Gervais, David Lynch, F. Murray Abraham, Stephen Root, Matthew Broderick, Joan Rivers, Bob Saget, Dane Cook, Amy Landecker, Glenn Close, Doug Stanhope, Nick DiPaolo, Todd Barry, Jim Norton, Rick Crom, Amir Blumenfeld, Sarah Silverman, Marc Maron, Eddie Brill, Hannibal Buress, Godfrey e Chris Rock.\nAppaiono anche personaggi di fantasia: Chelsea Peretti, Tom Noonan e Yul Vazquez.\nProduzione.\nC.K. ha accettato l'offerta di 200.000 dollari, comprensiva delle spese di produzione e del proprio salario, per realizzare un episodio pilota per FX, con la condizione di avere piena libert\u00e0 ideativa ed esecutiva sulla serie. Le riprese sono state effettuate con una cinepresa Red One, e C.K. ha montato molti degli episodi sul suo MacBook Pro da 13 pollici. Oltre ad essere l'attore protagonista, Louie \u00e8 l'unico sceneggiatore e regista della serie, caratteristica insolita per la produzione televisiva.\nLouis C.K. ha selezionato il cast, diretto e montato il primo episodio con un budget di 250.000 dollari, forniti da FX. La produzione \u00e8 iniziata nel novembre del 2009, e le riprese sono state girate nella citt\u00e0 di New York. Dave Becky \u00e8 tra i produttori esecutivi della serie, mentre l'attrice Pamela Adlon, che ha una parte ricorrente in \"Louie\", \u00e8 produttore consulente.\nAccoglienza.\nCritica.\nL'accoglienza da parte della critica \u00e8 stata generalmente positiva, con la prima stagione valutata 70/100 da Metacritic, sulla base di 20 recensioni. I segmenti di comicit\u00e0 stand-up hanno ricevuto un forte apprezzamento, cos\u00ec come lo stile \"indie\", e alcuni critici hanno paragonato la serie alle opere di Woody Allen. Le critiche alla serie sono in gran parte incentrate sul ritmo e sulla dizione delle battute, spesso incluse in lunghe serie, paragonate alla raffica di battute di una sitcom tradizionale.\nLa serie \u00e8 apparsa in 9 delle 28 liste dei \"migliori show\" elaborate da Metacritic nel 2010, e in 22 delle 39 liste del 2011, tra cui tre liste in cui \u00e8 posizionata al primo posto.\nLa seconda stagione ha ottenuto una media del 90/100 su Metacritic, sulla base di sette recensioni. La terza stagione, al suo debutto, ha ricevuto recensioni estremamente positive, con un punteggio di 94/100 su Metacritic in base a 16 recensioni.\nPremi.\nNel 2011 ha valso a Louis C.K. due candidature agli Emmy Award, come miglior attore in una serie TV commedia e per la miglior sceneggiatura di una serie TV commedia (per l'episodio \"Poker/Divorce\").\nNel 2012 ha ottenuto altre tre candidature agli Emmy, sempre per l'interpretazione di C.K. e la sceneggiatura (dell'episodio \"Pregnant\"), oltre a quella per la migliore regia di una serie TV commedia (per l'episodio \"Duckling\"). Di queste tre, C.K. \u00e8 uscito vincitore da quella per la miglior sceneggiatura.\nNel 2013 ha ottenuto la prima candidatura ai Golden Globe nella categoria \"miglior attore in una serie commedia o musicale\", e cinque candidature agli Emmy, per l'interpretazione di C.K. come miglior attore protagonista, per la miglior serie TV commedia, per la sceneggiatura dell'episodio \"Daddy's Girlfriend (Part 1)\", per la regia dell'episodio \"New Year's Eve\", per il montaggio di \"Daddy's Girlfriend: Part 2\", mentre Melissa Leo ha vinto il premio per la miglior attrice guest star in una serie TV commedia.\nNel 2014 Louis C.K. ha vinto l'Emmy per la sceneggiatura dell'episodio \"So Did the Fat Lady\", e la serie ha ottenuto altre quattro candidature: nella categoria miglior attore e miglior casting di una serie TV commedia, per la regia dell'episodio \"Elevator, Part 6\" e per la miglior serie TV commedia.\nNel 2015 Louis C.K. ha avuto una seconda candidatura come migliore attore ai Golden Globe e la serie ha avuto sei candidature agli Emmy nelle categorie miglior serie TV commedia, miglior attore protagonista, miglior regia per l'episodio \"Sleepover\", miglior sceneggiatura per l'episodio \"Bobby's House\", miglior casting e miglior attrice guest star in una serie TV commedia per Pamela Adlon."}
{"id": "3636017", "revid": "287204", "url": "https://it.wikipedia.org/wiki?curid=3636017", "title": "Hermann Kern", "text": "Biografia.\nSi forma in Ungheria, a Pest, e in seguito nei maggiori centri della cultura mitteleuropea. Si dedica all'esecuzione di ritratti e scene di genere, con interni domestici e occupazioni popolari spesso riprodotte in innumerevoli varianti, destinati ad un ampio mercato. Nel 1880 si trasferisce a Vienna dove ottiene prestigiose commissioni dalla corte asburgica."}
{"id": "3636026", "revid": "1442080", "url": "https://it.wikipedia.org/wiki?curid=3636026", "title": "Intersport Heilbronn Open 1990 - Singolare", "text": "Il tabellone singolare maschile dell'Intersport Heilbronn Open 1990, torneo di tennis che fa parte del circuito ATP Challenger Series nell'ambito dell'ATP Challenger Series 1990, \u00e8 stato vinto dal ceco Milan \u0160rejber (tds n. 2). In finale ha sconfitto il tedesco Alexander Mronz (tds n. 8) con il punteggio di 7-6, 4-6, 7-6.\nAltri giocatori.\nGiocatori passati dalle qualificazioni:\nGiocatori entrati in tabellone con una Wild Card:\nGiocatori entrati in tabellone come Special Exempt:"}
{"id": "3636027", "revid": "119211321", "url": "https://it.wikipedia.org/wiki?curid=3636027", "title": "Treno bloccato ATM serie 800", "text": "I treni bloccati serie 800 dell'ATM di Milano erano una serie di treni tranviari bloccati, composti da tre vetture, realizzati negli anni sessanta per l'esercizio sulla \"linea celere\" Milano-Gorgonzola.\nStoria.\nFurono allestiti dal 1963 al 1965 unendo una motrice della serie 130 \u00f7 139 (costruite dalle OMS nel 1941) e due rimorchiate serie 347 \u00f7 358 (costruite dalle OMS nel 1950). Le motrici, originariamente a 600 V, vennero trasformate in bitensioni, per consentire l'utilizzo sulla \"linea celere\" elettrificata a 1200 V.\nI treni si componevano di una motrice, posta in posizione centrale, inquadrata da due rimorchiate sulle quali vennero rimontate le cabine di guida.\nComplessivamente vennero allestiti 10 treni; le motrici vennero numerate da 801 a 810, le rimorchiate da 831 a 850. Gli ultimi 2 treni, esauritesi le rimorchiate OMS, furono allestiti con quattro rimorchiate serie 321 \u00f7 334 (costruite dalle OEFT nel 1940), con cassa allungata mediante l'inserimento di un modulo. Il primo bloccato realizzato (matricola 808) aveva le porte delle rimorchiate pilota alle estremit\u00e0 delle casse; a partire dal 1963 fu modificato, portando le stesse al centro.\nI bloccati della serie 800 erano molto simili a quelli della serie 500, con i quali erano accoppiabili a comando multiplo.\nIn seguito alla trasformazione della \"linea celere\" nella linea 2 della metropolitana e alla chiusura della linea Villa Fornaci-Cassano (1972), 8 bloccati vennero destinati al servizio sulla linea Gorgonzola-Vaprio, rimasta isolata dal resto della rete; i due restanti furono assegnati, insieme a quelli della serie 500, alla Milano-Vimercate.\nDopo la chiusura di queste due linee, rispettivamente nel 1978 e nel 1981, quattro bloccati (801, 802, 804 e 806) vennero trasferiti sulla Milano-Carate; un altro, l'805, fu utilizzato per provare degli equipaggiamenti elettrici ad inverter e rimase ancora per diverso tempo assegnato al deposito della metropolitana di Gorgonzola. \nDal 1983 i bloccati superstiti furono sottoposti a revisione con riverniciatura in arancione, rifacimento di interni, casse e finestrini, nuove testate dei rimorchi pilota, sostituzione degli avviatori e furono privati dell'apparato a 1200 V e del comando multiplo. Inoltre, tra il 1983 e il 1986 la presa di corrente ad asta e rotella sui rimorchi a pilota fu sostituita con quella a pantografo. \nAl 2011 solo quattro convogli risultavano ancora in servizio, tutti assegnati al deposito ATM di Desio, dove si trovano tuttora accantonati."}
{"id": "3636028", "revid": "287204", "url": "https://it.wikipedia.org/wiki?curid=3636028", "title": "Andrea De Lione", "text": "Biografia.\nCresciuto alla scuola di Belisario Corenzio, sub\u00ec poi, nella vasta produzione di Battaglie, l'influsso di Aniello Falcone; la svolta decisiva nella definizione di un linguaggio stilistico originale \u00e8 costituita dall'incontro con il Grechetto, presente a Napoli dal 1635: la pittura diviene pi\u00f9 libera e pi\u00f9 vivace l'uso del colore. Ottenne commissioni ufficiali dal Vicer\u00e9 spagnolo, dal 1637 al 1644 (\"Quattro elefanti al circo\") e oper\u00f2 anche come frescante in alcune chiese napoletane."}
{"id": "3636030", "revid": "122152920", "url": "https://it.wikipedia.org/wiki?curid=3636030", "title": "In the Year 2889", "text": "In the Year 2889 (conosciuto anche come 2889 o Year 2889) \u00e8 un film per la televisione statunitense di fantascienza del 1967 diretto da Larry Buchanan. \u00c8 il remake del film \"Il mostro del pianeta perduto\" (\"Day the World Ended\", 1955) diretto da Roger Corman.\nTrama.\nStati Uniti. Una guerra nucleare ha sterminato buona parte dell'umanit\u00e0 e ha provocato la nascita di creature mostruose affette dalle radiazioni. Un gruppo di sopravvissuti cerca la salvezza all'interno di un rifugio costruito dal capitano John Ramsey e protetto dalle radiazioni grazie all'imponente sistema collinare che circonda la casa.\nRamsey vive nel rifugio insieme alla figlia Joanna ed \u00e8 riluttante ad accogliere nuovi arrivati, al contrario della figlia che cerca sempre di accogliere tutti col proposito di ripopolare l'umanit\u00e0. Il capitano ha una piccola radio tramite la quale comprende che, se ci sono superstiti, essi sono pochissimi e distribuiti in cellule isolate in tutto il globo. Afferma, inoltre, di aver perso i contatti con Parigi e con Londra, oltre che con Los Angeles.\nAlla porta dei due bussano man mano una serie di disperati che si uniscono poi al gruppo nella speranza di sopravvivere ma le scorte di cibo, cos\u00ec come la capienza della struttura, sono limitate e questo crea non pochi problemi ai rapporti interpersonali. I primi ad arrivare al rifugio sono Steve e il fratello ferito Granger, affetto dalle radiazioni. Tra i sopravvissuti del gruppo vi sono Steve, giovane geologo che si innamora di Joanna; Mickey Brown, un ex criminale che non fa altro che creare problemi e che crede che Los Angeles sia ancora in piedi e che vada raggiunta ad ogni costo; Jada, una ex spogliarellista alcolizzata e fidanzata di Mickey; Tim Henderson, personaggio tranquillo che non fa altro che bere; Granger, il fratello di Steve, \u00e8 affetto in maniera grave dalle radiazioni e dovrebbe essere gi\u00e0 morto; il fratello cerca di recuperarlo ma lui non mangia, richiedendo carne fresca non contaminata.\nI sopravvissuti vengono poi attaccati da un mutante, una delle creature della valle affette dalle radiazioni, che cerca di entrare in contatto telepatico con le loro menti.\nDistribuzione.\nIl film fu distribuito dalla American International Television in \"syndication\" nel 1967. \u00c8 stato poi distribuito in DVD dalla Retromedia Entertainment.\nLa pellicola \u00e8 entrata nel pubblico dominio negli Stati Uniti.\nProduzione.\nIl film \u00e8 stato prodotto dalla Azalea Pictures e girato a Dallas, Texas.\nInizialmente, nei piani della American International Pictures, il film doveva essere la riproduzione in pellicola del romanzo di Jules Verne \"In the Year 2889\" (titolo originale francese: \"La journ\u00e9e d'un journaliste am\u00e9ricain en 2890\"; in italiano: \"La giornata di un giornalista americano nel 2889\"). Successivamente il progetto fu accantonato e la AIP decise di finanziare un remake de \"Il mondo perduto\", da trasmettere poi in sindycation, affidandone la produzione alla Azalea Pictures e a Larry Buchanan, ma dato che il titolo del progetto precedente, \"In the Year 2889\", era stato gi\u00e0 registrato, il nuovo progetto fu distribuito con quel titolo. In effetti il film sembra essere ambientato negli anni settanta e non nell'anno 2889, come il titolo lascia supporre. La sceneggiatura risulta essere praticamente identica a quella del film originale."}
{"id": "3636032", "revid": "287204", "url": "https://it.wikipedia.org/wiki?curid=3636032", "title": "Alessandro Lupo", "text": "Biografia.\nEsponente del naturalismo piemontese del secondo Ottocento si forma sotto la guida di Vittorio Cavalleri. Esordisce alla Societ\u00e0 Promotrice delle Belle Arti di Torino nel 1901 con tre studi condotti dal vero, inaugurando la sua costante partecipazione presso le principali rassegne espositive nazionali. Dal 1908 si afferma all'attenzione del pubblico e della critica che gli rimprovera, tuttavia, un'eccessiva dipendenza dai modelli del suo maestro. Alla sua prima produzione di paesaggi condotti \"en plein air\", succede una maggiore diversificazione dei soggetti fino alla sua specializzazione come animalista e autore di scene di mercato a partire dagli anni Venti. Risale al 1921 l'allestimento della personale presso la Galleria Vinciana di Milano che avvia la fortuna critica ed espositiva per l'artista, bruscamente interrotta dall'esclusione dalla Biennale veneziana del 1928. La piacevolezza dei soggetti trattati e il suo gusto attardato sui canoni ottocenteschi gli procura, invece, un successo mercantile di lungo corso."}
{"id": "3636037", "revid": "1305772", "url": "https://it.wikipedia.org/wiki?curid=3636037", "title": "Emilio Magistretti", "text": "Biografia.\nLa sua formazione si compie all'Accademia di Belle Arti di Brera dal 1871 al 1875, sotto la guida di Francesco Hayez, che lo sceglie come accompagnatore nel viaggio in Italia del 1879. Inizialmente si dedica a diversi generi pittorici \u2013 dalle scene di genere, a soggetti sacri, alla pittura prospettica \u2013 cimentandosi con successo nella ritrattistica, nei soggetti animali e nel paesaggio negli anni di passaggio tra i due secoli.\nLa sua affermazione artistica procede dal 1880, quando vince un premio del ministero della pubblica istruzione. Raggiunge la notoriet\u00e0 come ritrattista, particolarmente apprezzato presso i ceti dirigenti borghesi per il suo moderato naturalismo. Nel 1926 pubblica la sua autobiografia corredata da un ricco repertorio di riproduzioni delle sue opere pi\u00f9 celebri."}
{"id": "3636039", "revid": "115476895", "url": "https://it.wikipedia.org/wiki?curid=3636039", "title": "Sanja Malagurski", "text": "Gioca nel ruolo di schiacciatrice e opposto nella .\nCarriera.\nLa carriera professionista di Sanja Malagurski inizia nella stagione 2005-06, esordendo nel massimo campionato serbo, con la squadra dello Spartak Subotica. La stagione successiva passa alla squadra slovena dell'OK Nova Gorica, con la quale resta legata fino al 2008, vincendo due scudetti e due coppe nazionali: proprio nel 2008 ottiene le prime convocazioni in nazionale, partecipando anche ai Giochi della XXIX Olimpiade; nel 2007, con la nazionale Under-18 aveva vinto la medaglia d'argento al campionato europeo.\nNell'annata 2008-09 viene ingaggiata dal Clubul Sportiv Universitar Metal Gala\u021bi, militante nella Divizia A1 rumena e con la quale ottiene sia la vittoria dello scudetto che della coppa nazionale; con la nazionale conquista l'oro all'European League 2009. Dopo la parentesi estera ritorna in patria per giocare nello Stella Rossa: con la squadra di Belgrado vince due campionati e coppe. Con la nazionale, nel 2011, vince l'oro all'European League, il bronzo al World Grand Prix e l'oro al campionato europeo.\nNella stagione 2011-12 viene ingaggiata dall'Asystel Volley di Novara, nella Serie A1 italiana: tuttavia per problemi con la federazione italiana, legati a vincoli d'et\u00e0 ed anche a seguito di un grave infortunio rimediato durante la Coppa del Mondo 2011, non ha potuto disputare alcuna partita. Nella stagione 2012-13, a seguito della chiusura della squadra novarese, passa alla societ\u00e0 del Gruppo Sportivo Oratorio Pallavolo Femminile Villa Cortese.\nNella stagione 2013-14 viene ingaggiata all'Osasco Voleibol Clube, nella Superliga S\u00e9rie A brasiliana, con cui vince il Campionato Paulista e la coppa nazionale, mentre nell'annata successiva ritorna in Europa vestendo la maglia del Klub Pi\u0142ki Siatkowej Chemik Police, nella ORLEN Liga polacca, con cui si aggiudica la Supercoppa polacca 2014 e lo scudetto.\nNell'annata 2015-16 si trasferisce nella Voleybol 1. Ligi turca per giocare con l'\u0130dman Oca\u011f\u0131 Spor Kul\u00fcb\u00fc, mentre nell'annata successiva ritorna nella massima divisione italiana, questa volta giocando per il Promoball Volleyball Flero; con la nazionale si aggiudica la medaglia di bronzo al World Grand Prix 2017. Nella stagione 2017-18 \u00e8 nella stessa divisione con il Volley Bergamo.\nDopo un breve periodo di inattivit\u00e0, torna in campo per concludere la stagione 2018-19 con la Stella Rossa, nella Superliga serba."}
{"id": "3636040", "revid": "788093", "url": "https://it.wikipedia.org/wiki?curid=3636040", "title": "Oberursel (Taunus)", "text": "Oberursel \u00e8 una citt\u00e0 tedesca di 43.741 abitanti, situata nel land dell'Assia.\nGeografia fisica.\nOberursel con i suoi 46.000 abitanti \u00e8 la seconda citt\u00e0 del circondario dell'Alto Taunus, nonch\u00e9 la tredicesima citt\u00e0 dell'Assia per dimensioni. Confina direttamente con Francoforte sul Meno.\nLa citt\u00e0, cos\u00ec come le vicine K\u00f6nigstein im Taunus, Kronberg im Taunus e Bad Homburg vor der H\u00f6he, \u00e8 nota per come area residenziale e raffinata, pertanto relativamente costosa. Nel 2013 \u00e8 risultata ben al di sopra dell'indice medio del potere d'acquisto della Germania (143%).\nStoria.\nLa prima menzione della citt\u00e0, denominata villaggio \"Ursella\", \u00e8 considerato un documento datato 26 aprile 791 nel Codex Lorsch riguardante una donazione all'abbazia di Lorsch. Un uomo di nome Suicger dette al monastero 60 acri, un podere e due fattorie nelle citt\u00e0 di Ursella e Steorstat (citt\u00e0 del toro). Nel 880 vi \u00e8 menzione di una chiesa come \"monasterium ad ursellam\", mentre traffici commerciali sono documentati fin dal 1317. Nel 1444 fu concesso lo status di citt\u00e0 e, due anni dopo, venne completata la fortificazione cittadina. Dato che nel XV secolo la citt\u00e0 era cresciuta rapidamente, nel 1481 secolo le mura ad est furono ampliate. Negli anni '20 del XVI secolo, una scuola di latino fu aperta accanto alla chiesa, di cui non sono rimaste tracce.\nNel 1535 Oberursel fu sotto il dominio del conte Ludwig di Stolberg e divenne protestante. Nel 1557 Nicolaus Henricus fond\u00f2 una societ\u00e0 di stampa. Nel 1581, l'intera contea di K\u00f6nigstein ricadde sotto il territorio del Kurmainz, che port\u00f2 ad una ricattolicizzazione della citt\u00e0 sull'onda della Controriforma. Nel tardo medioevo l'importanza commerciale della citt\u00e0 divenne molto importante, per proseguire fino all'epoca moderna, soprattutto per la produzione di stoffe.\nDurante la guerra dei trent'anni la citt\u00e0 fu distrutta due volte, nel 1622 e nel 1645: la popolazione scese da 1.600 a 600 abitanti. Nel 1645, quasi tutte le case vennero bruciate ad eccezione di tre edifici: il vecchio municipio, una panetteria e una casa nei pressi del mercato. Per questa ragione tutte le case pi\u00f9 antiche del centro storico di Oberursel sopravvissute fino ai nostri giorni risalgono al XVII secolo. Nel 1803/1806 Oberursel pass\u00f2 sotto il controllo della casata di Nassau. Nel 1866 Oberursel divenne prussiana.\nNel 1858 cominci\u00f2 l'industrializzazione della citt\u00e0 con la costruzione di un cotonificio. Nel 1860 Oberursel fu collegata alla ferrovia come tappa intermedia tra Bad Homburg e Francoforte. Nel 1899 fu raggiunta dalle ferrovie locali, che hanno aggiunto la tratta che porta all'odierna Hohemark (oggi corrispondente alla linea U3 della metropolitana di Francoforte sul Meno).\nDurante la Seconda Guerra Mondiale, a nord della citt\u00e0 era situato il cosiddetto Dulag Luft, un sito della Luftwaffe, l'aeronautica militare tedesca. In quel luogo vennero interrogati tutti gli equipaggi catturati degli aerei americani e inglesi. Il 30 marzo 1945 Oberursel fu occupata dalle truppe della terza armata statunitense. Le forze armate americane assunsero il sito di Dulag e stabilirono il quartier generale (Camp King) negli edifici esistenti. I social-nazionalisti di alto rango come Reinhard Gehlen e l'assassino di Hitler, Rudolf-Christoph von Gersdorff, vennero internati e interrogati presso la cosiddetta \"Haus Alaska\" nella Hohemarkstra\u00dfe. \"Camp King\" rimase fino agli anni '90 una base importante delle forze militari statunitensi in Germania. Oggi \u00e8 diventata una zona residenziale.\nLa citt\u00e0 di Oberursel ha ospitato il 51\u00b0 Hessentag, la manifestazione fieristica dell'Assia, dal 10 al 19 giugno 2011.\nMonumenti.\nChiese.\nL'attuale area urbana di Oberursel \u00e8 cattolica romana. I documenti storici menzionano la presenza di una chiesa sin dall'880. La Chiesa cattolica di San Ursula fu costruita tra la met\u00e0 del quattrocento e l'inizio del XVI secolo, essa fudistrutta e ricostruita due volte durante la guerra di trent'anni. La citt\u00e0 ospita una Chiesa dell'unione protestante con numerose parrocchie, una chiesa protestante-luterana (chiesa di San Giovanni).\nChristuskirche (Chiesa di Cristo).\nLa chiesa fu costruita nel 1913 dagli architetti Curjel e Moser originari di Karlsruhe in stile art nouveau, al costo di 226.484,92 marchi. Si tratta della pi\u00f9 grande chiesa protestante di Oberursel.\nHospitalkirche (Chiesa dell'Ospedale).\nQuesta chiesa cattolica fu costruita su progetto del muratore Johannes Strasser e consacrata il 1 \u00b0 luglio 1728 dal vescovo ausiliare di Mainz Adolf Schnernauer. La chiesa \u00e8 dedicata a S. Barbara, da cui deriva il nome popolare B\u00e4rbel per la chiesa.\nGeografia antropica.\nOberursel \u00e8 composta oltre che dalla zona centrale, dai quartieri di Bommersheim (ca. 5000 abitanti), Oberstedten (6421 abitanti), Stierstadt (5162 abitanti) e Wei\u00dfkirchen (4668 abitanti).\nBommersheim fu incorporato nella citt\u00e0 nel 192. Gli altri quartieri furono incorporati in Oberursel nel 1972 con la riforma dei territori municipali (Gemeindereform)."}
{"id": "3636043", "revid": "1602064", "url": "https://it.wikipedia.org/wiki?curid=3636043", "title": "Carlo Mancini (pittore)", "text": "Biografia.\nProveniente da un'antica e nobile famiglia milanese, si forma all'interno di un clima culturale di orientamento liberale. Frequenta alcuni dei maggiori esponenti del mondo musicale milanese, regolarmente ospiti nella villa della famiglia a Merate, tra cui Gioachino Rossini, Gaetano Donizetti, Giuseppe Verdi e Arrigo Boito, con il quale stringe una profonda amicizia. Probabilmente \u00e8 avviato alla pittura dallo zio materno, il paesista Rinaldo Barbiano di Belgioioso. \nLa sua formazione sotto la guida di Giuseppe Bisi, che allora ricopriva la cattedra di paesaggio all'Accademia di Brera, \u00e8 documentata soltanto da un saggio di fine corso del 1957 ma dal momento che il suo nome non risulta nei documenti accademici ufficiali \u00e8 stata recentemente avanzata l'ipotesi che l'apprendistato pittorico si sia svolto al di fuori dell'istituzione. Il precoce contatto con la pittura di paesaggio inglese, grazie ad un viaggio in Bretagna e Normandia, orienta gli interessi artistici di Mancini verso una fedele rappresentazione dal vero, moderata per\u00f2 da suggestioni tardo romantiche nell'impiego della luce. \nFino al suo ritiro dalle esposizioni, nel 1875, interpreta soggetti rurali, perlopi\u00f9 tratti dalla campagna brianzola e dalle impressioni ricavate dal giovanile soggiorno in Normandia, che riscuotono il favore della critica e gli garantiscono alcuni riconoscimenti ufficiali. Risale alla seconda met\u00e0 degli anni Settanta una ricca serie di schizzi di viaggio eseguiti ad olio e all'acquerello che documentano i suoi spostamenti attraverso la Scozia e, in seguito, l'Estremo Oriente (Egitto, India e Birmania).\nStile.\nCarlo Mancini \u00e8 stato principalmente un paesista (o paesaggista) e tale sua inclinazione nacque dopo un primo viaggio in Bretagna e Normandia che lo port\u00f2 ad entrare in contatto con le scuole francesi del suo tempo e con la pittura naturalistica di tipo inglese aventi per oggetto il paesaggio. Proprio grazie a questo studio dei grandi paesisti inglesi delle prime decadi dell\u2019Ottocento, Carlo Mancini concentr\u00f2 il suo lavoro su temi rurali, principalmente tratti da scene della campagna brianzola o sui ricordi del suo soggiorno in Bretagna e Normandia."}
{"id": "3636050", "revid": "287204", "url": "https://it.wikipedia.org/wiki?curid=3636050", "title": "Francesco Mancini (pittore 1830-1905)", "text": "Biografia.\nFrancesco Mancini - noto anche come \"Francesco Lord Mancini\" - nel 1844, a quattordici anni, s'iscrive al Reale Istituto di Belle Arti di Napoli, nella classe di disegno e dal 1846 in quella di paesaggio, sotto la guida del pittore Gabriele Smargiassi.\nPresenta alla Esposizione borbonica del 1851 \"Studio di paesaggio dalla Villa Gallo a Capodimonte\"; a quella del 1855 \"Paesaggio con sassi, figure e armenti\" e \"Crociati che tagliano legna in un bosco per costruire macchine da guerra\"; a quella del 1859 il dipinto \"Al guado\" (Napoli, Palazzo Reale). Con scene risorgimentali partecipa all'Esposizione nazionale di Firenze del 1861. Vi espone: \"Episodio del 1\u00ba ottobre 1860 sulle pianure di Capua\", \"Riposo di Garibaldi\" e \"Garibaldini nelle foreste di Calabria\". Questa produzione pittorica, legata a vicende dell'Unit\u00e0 nazionale, rappresenta una parentesi nella sua attivit\u00e0 artistica. I suoi dipinti \"Avamposto di garibaldini\" e \"Bersaglieri in azione\" sono oggi conservati al Comune di Napoli.\nSu Francesco Mancini ha scritto Isabella Valente:\nLa tela \"Garibaldi alla battaglia del Volturno\" presenta punti di contatto con \"La carica dei carabinieri a Pastrengo\" di Sebastiano De Albertis.\nAllo scadere degli anni Cinquanta Francesco Mancini ha abbandonato i temi accademici, per dedicarsi alla pittura dal vero. Frequenta lo studio di Filippo Palizzi che lo invita ad un rapporto pi\u00f9 diretto e stretto con la natura e lo spinge ad attingere direttamente dal vero, dipingendo all'aria aperta. Intorno al 1858 inizia cos\u00ec una serie di viaggi nei dintorni di Napoli, in Puglia, in Calabria e in Abruzzo, alla ricerca di nuovi paesaggi da dipingere, con puntiglio sui dettagli naturalistici, al fine di rendere pi\u00f9 percettibile la visione del reale. Entra a contatto con il gruppo di pittori che si identificano nella Scuola di Res\u00ecna, conosciuta anche come la \"Repubblica di Portici\".\nDal 1862 \u00e8 presente alle mostre organizzate dalla Societ\u00e0 Promotrice di Napoli. Vi espone, nel 1864, \"La malata delle Maremme\" e altre opere di carattere sociale, come \"Lavoratori\" e \"Dopo il lavoro\": temi che lo avvicinano alla sensibilit\u00e0 sociale di alcuni macchiaioli. Dipinge anche \"Emigrazione\" (1873) e \"Strada ferrata\" (1877).\nNel 1877 il suo dipinto \"La rupe\" \u00e8 presentato all'Esposizione Nazionale di Napoli ed \u00e8 acquistato dal re Umberto I.\n\u00c8 ormai un protagonista della vita culturale napoletana e dal 1862 \u00e8 socio della locale Societ\u00e0 Promotrice di Belle Arti, alle cui manifestazioni \u00e8 costantemente presente. Dal 1877 \u00e8 professore onorario, per la pittura, all'Accademia di belle arti di Napoli e nel 1888 \u00e8 uno dei fondatori del Circolo Artistico Napoletano. Partecipa alle Esposizioni nazionali di Torino del 1880 e del 1884 e a quella di Milano del 1881 con l'opera \"Nel bosco\".\nMancini presenta sue opere anche a Venezia, Roma e Milano e, all'estero, a Parigi, a Vienna e a Monaco di Baviera. \nIn questi anni della maturit\u00e0, interpretando la scuola di Palizzi e contemporaneamente su suggestione dell'opera di Giuseppe De Nittis, rappresenta i momenti piacevoli e gli svaghi mondani dell'alta societ\u00e0: corse allegre su strade polverose con carrozze tirate da focosi cavalli, passeggiate nei parchi in carrozza, giovani ed eleganti amazzoni, caccia alla volpe nelle campagne inglesi. Ai paesaggi ispirati ai luoghi e ai costumi dell'Italia meridionale, alle marine con stabilimenti balneari edificati su palafitte lungo spiagge napoletane, ha cos\u00ec affiancato scene di vita cittadina, realizzate durante i soggiorni a Parigi e a Londra e che sono particolarmente apprezzate, anche oggi, dai collezionisti.\nDopo i soggiorni londinesi ottiene il soprannome di \"Lord\", per la sua eleganza - quasi inglese - e anche per distinguerlo dall'omonimo pittore sei-settecentesco Francesco Mancini. Nel 1888 organizza una mostra personale."}
{"id": "3636054", "revid": "287204", "url": "https://it.wikipedia.org/wiki?curid=3636054", "title": "ATP Venezia 1982 - Doppio", "text": "Il doppio del torneo di tennis ATP Venezia 1982, facente parte della categoria Grand Prix, ha avuto come vincitori Carlos Kirmayr e C\u00e1ssio Motta che hanno battuto in finale Jos\u00e9 Luis Clerc e Ilie N\u0103stase 6\u20134, 6\u20132."}
{"id": "3636057", "revid": "767487", "url": "https://it.wikipedia.org/wiki?curid=3636057", "title": "Arrigo Renato Marzola", "text": "Biografia.\nDal 1906 al 1911 frequenta i corsi di Cesare Tallone all'Accademia di belle arti di Brera dove si dedica al ritratto, al paesaggio e la natura morta. Esordisce nel 1912 all'Esposizione annuale di belle arti di Milano e, nel 1914, partecipa alla XI Esposizione internazionale della citt\u00e0 di Venezia. Partecipa alla Prima guerra mondiale. Nel corso degli anni Venti acquista notoriet\u00e0 anche grazie al Premio Gavazzi vinto nel 1920 in occasione dell'Esposizione Nazionale di Belle Arti di Milano. Nello stesso anno diventa professore di disegno della Scuola degli artefici (incarico che avr\u00e0 fino al 1959). Si avvicina al Novecento Italiano e nel 1927 espone alla Galleria Pesaro mentre nel 1928 alla Galleria Gianferrari. Nel 1931 la Galleria d'arte moderna di Milano acquista una sua opera."}
{"id": "3636061", "revid": "1305772", "url": "https://it.wikipedia.org/wiki?curid=3636061", "title": "Bristol Open 1982 - Doppio", "text": "Il doppio del torneo di tennis Bristol Open 1982, facente parte della categoria Grand Prix, ha avuto come vincitori Tom Gullikson e Tim Gullikson che hanno battuto in finale Mark Edmondson e Kim Warwick 6\u20134, 7\u20136."}
{"id": "3636062", "revid": "466539", "url": "https://it.wikipedia.org/wiki?curid=3636062", "title": "Due (romanzo)", "text": "Due (titolo originale \"Deux\") \u00e8 un romanzo pubblicato nel 1939 dalla scrittrice ebrea francese Ir\u00e8ne N\u00e9mirovsky (1903-1942).\nTrama.\nLa storia si dipana nell'arco di tempo che va dal 1920 al 1933. \nTramite amici comuni, Antoine Carmontel e Marianne Segr\u00e9 si incontrano la notte di Pasqua del 1920, e si innamorano. La relazione viene vissuta per\u00f2 in modi diversi dai due componenti della coppia: se Antoine la vive senza troppo impegno (mentre frequenta Marianne, ogni tanto incontra anche la pi\u00f9 matura Nicole), Marianne vi si affida con trasporto e apprensione. Sentendosi maltrattata, la ragazza comincia a perdere le speranze e lentamente sembra dimenticarlo, finch\u00e9 Solange, loro comune amica, per dimenticare Dominique, l'uomo per cui si tormenta, rimane incinta di Gilbert, fratello di Antoine: il bimbo nasce morto e la ragazza (che poi sposer\u00e0 Gilbert) patir\u00e0 il colpo per i successivi dieci anni, fino alla morte. In seguito al grave incidente, Marianne e Antoine si ritrovano e decidono di sposarsi.\nIl loro sar\u00e0 un matrimonio fecondo (dalla loro unione nasceranno tre bambini), ma ormai privo di amore. Di conseguenza, i due si inoltrano nelle vie dell'adulterio. Marianne intraprende una relazione con Dominique, ex fidanzato dell'amica Solange, ora sposato e padre. Antoine (che nel frattempo ha rilevato una ditta che produce impasti per le cartiere) inizia invece a frequentare Evelyne, sorella minore di Marianne: quando la relazione tra i due giunge al capolinea, la ragazza si suicida ingerendo una dose letale di barbiturici. Antoine patir\u00e0 il colpo, e Marianne, pur non amandolo pi\u00f9, lascia l'amante per assisterlo. I due continueranno a vivere l'uno a fianco dell'altra, senza pi\u00f9 amore, ma resi invulnerabili dai tanti anni di convivenza."}
{"id": "3636063", "revid": "112471033", "url": "https://it.wikipedia.org/wiki?curid=3636063", "title": "Svart\u00e1lfar", "text": "Gli Svart\u00e1lfar (lett. \"elfi neri\", pi\u00f9 comunemente detti elfi oscuri), anche detti \"D\u00f8kk\u00e1lfar\" o \"Myrk\u00e1lfar\" erano, secondo Snorri Sturluson, una delle due categorie di elfi (\"\u00c1lfar\") citate nell'Edda in prosa.\nEssi dovrebbero vivere sottoterra, nello \"Svart\u00e1lfaheimr\", ma anche nelle foreste pi\u00f9 cupe.\nSi pensa inoltre che fossero collegati alla figura della morte, mentre i loro cugini Li\u00f3s\u00e1lfar a quella della vita.\nNon si sa ancora se la distinzione fra i due tipi di elfi sia un'invenzione di Snorri o il risultato dell'influenza Cristiana sul concetto di Angeli, anche se ci\u00f2 \u00e8 improbabile dato che spesso nella cultura pagana i culti della morte e della fertilit\u00e0 erano strettamente correlati. \u00c8 tuttavia plausibile che la dicotomia cristiana tra il bene e il male abbia influenzato questo e altri elementi della mitologia norrena.\nLe menzioni di queste creature nelle fonti appaiono assai rarefatte (spesso vengono solo citate, come accade nelle ultime strofe del poema islandese Hrafnagaldr \u00d3\u00f0ins): ci\u00f2 ha portato molti studiosi a ritenere che i D\u00f8kk\u00e1lfar siano semplicemente nani (\"Dvergar\" in antico norreno)."}
{"id": "3636064", "revid": "125157528", "url": "https://it.wikipedia.org/wiki?curid=3636064", "title": "Edna Kiplagat", "text": ""}
{"id": "3636066", "revid": "640091", "url": "https://it.wikipedia.org/wiki?curid=3636066", "title": "Ilario Mercanti", "text": ""}
{"id": "3636068", "revid": "121004269", "url": "https://it.wikipedia.org/wiki?curid=3636068", "title": "Oier Olaz\u00e1bal", "text": "Carriera.\nOlaz\u00e1bal ha cominciato la sua carriera nelle giovanili del Real Union, per poi arrivare all'et\u00e0 di 16 anni tra le file del Barcellona. Il 2 gennaio 2008 fa il suo esordio nella prima squadra in Coppa del Re, pareggiando 2-2 contro il Club Deportivo Alcoyano. Il 22 maggio 2009, quando il Barcellona era gi\u00e0 matematicamente Campione di spagna, esordisce anche in campionato nella partita persa 2-1 contro il Mallorca.\nNella stagione 2014-2015 passa al Granada. L'anno successivo \u00e8 in prestito alla Real Sociedad."}
{"id": "3636069", "revid": "298229", "url": "https://it.wikipedia.org/wiki?curid=3636069", "title": "Edna Ngeringwony Kiplagat", "text": ""}
{"id": "3636071", "revid": "43042907", "url": "https://it.wikipedia.org/wiki?curid=3636071", "title": "Cartagonova FC", "text": ""}
{"id": "3636072", "revid": "1305772", "url": "https://it.wikipedia.org/wiki?curid=3636072", "title": "Swiss Open Gstaad 1982 - Doppio", "text": "Il doppio del torneo di tennis Swiss Open Gstaad 1982, facente parte della categoria Grand Prix, ha avuto come vincitori Sandy Mayer e Ferdi Taygan che hanno battuto in finale Markus G\u00fcnthardt e Heinz G\u00fcnthardt 6-2, 6-3."}
{"id": "3636073", "revid": "43042921", "url": "https://it.wikipedia.org/wiki?curid=3636073", "title": "Autrice", "text": ""}
{"id": "3636075", "revid": "124808", "url": "https://it.wikipedia.org/wiki?curid=3636075", "title": "Bridesmaids", "text": ""}
{"id": "3636076", "revid": "43042929", "url": "https://it.wikipedia.org/wiki?curid=3636076", "title": "Cartagonova F\u00fatbol Club", "text": ""}
{"id": "3636077", "revid": "1603714", "url": "https://it.wikipedia.org/wiki?curid=3636077", "title": "Alessandro Milesi", "text": "Biografia.\nFormatosi all'Accademia di Belle Arti di Venezia dal 1869 al 1874 con Napoleone Nani, lo segu\u00ec a Verona, rientrando nel 1876 nella citt\u00e0 lagunare. Partecip\u00f2 all'Esposizione Nazionale di Milano 1881 con \"Il nonno offre\" e \"Venditrice di zucca\". e alla Nazionale artistica di Venezia del 1887 affermandosi come pittore della vita veneziana, prosecutore della lezione di Giacomo Favretto ma parimenti attento al rinnovamento dell'arte veneta avviato da Ettore Tito e Cesare Laurenti. Nel 1890 vinse la medaglia d'oro all'Esposizione internazionale di Boston; partecip\u00f2 alle Triennali di Milano e a tutte le esposizioni internazionali d'arte di Venezia dal 1895 al 1935, con una personale nel 1912 e un'antologica nel 1935. Dall'inizio del nuovo secolo si afferm\u00f2 come ritrattista presso la borghesia veneziana, proseguendo ad effigiare letterati, musicisti e attori anche nei decenni seguenti."}
{"id": "3636082", "revid": "88740", "url": "https://it.wikipedia.org/wiki?curid=3636082", "title": "Federico Moja", "text": "Biografia.\nProveniente da una famiglia di artisti, dal 1818 frequenta l'Accademia di Belle Arti di Brera, e contemporaneamente diviene allievo di Giovanni Migliara. La sua prima produzione si contraddistingue per un repertorio di vedute prospettiche cittadine, interni conventuali e temi di ispirazione storico-letteraria eseguiti in stretta osservanza con l'insegnamento del maestro. Dal soggiorno a Parigi e dai viaggi in territorio francese, tra il 1830 e il 1834, ricava nuovi soggetti che affronta ripetutamente anche a molti anni di distanza. Nel 1841, in coincidenza con l'affermazione di Luigi Bisi sulla scena artistica milanese, si trasferisce a Venezia, dove \u00e8 nominato professore di Prospettiva all'Accademia di Belle Arti nel 1845. Si specializza nell'esecuzione di vedute di Venezia e di altre citt\u00e0 venete che continua ad inviare alle esposizioni dell'Accademia di Belle Arti di Milano e alla Societ\u00e0 Promotrice di Torino, dove figura costantemente. Nel 1855, probabilmente, partecipa alla decorazione di Palazzo Reale a Venezia. Dal 1875, al termine del suo incarico accademico, si ritira a Dolo dove continua a dipingere gli stessi temi senza variare il suo linguaggio pittorico che a queste date appare ormai attardato e ripetitivo."}
{"id": "3636085", "revid": "486946", "url": "https://it.wikipedia.org/wiki?curid=3636085", "title": "Frank -N- Furter", "text": ""}
{"id": "3636087", "revid": "1442080", "url": "https://it.wikipedia.org/wiki?curid=3636087", "title": "Hall of Fame Tennis Championships 1982 - Doppio", "text": "Il doppio del torneo di tennis Hall of Fame Tennis Championships 1982, facente parte della categoria Grand Prix, ha avuto come vincitori Andy Andrews e John Sadri che hanno battuto in finale Syd Ball e Rod Frawley 3-6, 7-6, 7-5."}
{"id": "3636089", "revid": "1451528", "url": "https://it.wikipedia.org/wiki?curid=3636089", "title": "Giuseppe Molteni", "text": "Biografia.\nCostretto a lasciare gli studi all'Accademia di Brera per motivi economici, si indirizza al restauro dei dipinti antichi, allievo di Giuseppe Guizzardi a Bologna. \nRientrato a Milano diviene in breve tempo uno dei pi\u00f9 richiesti restauratori del tempo, consulente del Louvre e del British Museum e dei maggiori collezionisti e conoscitori europei, oltre che milanesi.\nSi dedica all'attivit\u00e0 pittorica inaugurando nel 1828 il genere del \"ritratto ambientato\", caratterizzato dalla resa meticolosa e sfarzosa dell'ambiente e dei costumi, che gli procura uno straordinario successo e lo pone in diretta competizione con Francesco Hayez.\nDurante il soggiorno alla corte di Vienna nel 1837 per eseguire il ritratto di Ferdinando I ha modo di apprezzare la pittura \"Biedermeier\" e di stringere amicizia con il pittore Friedrich Von Amerling.\nNel 1837 realizza la svolta verso una pittura di genere, dedicata a scene popolari di vita contemporanea, che riscuote un immediato consenso di pubblico e critica. \nLa costante presenza all'Esposizioni di Belle Arti di Brera si attenua a partire dagli anni Cinquanta, fino al definitivo abbandono della pittura in coincidenza con la nomina a conservatore della Pinacoteca dell'Accademia di Brera nel 1854."}
{"id": "3636096", "revid": "1442080", "url": "https://it.wikipedia.org/wiki?curid=3636096", "title": "Swedish Open 1982 - Doppio", "text": "Il doppio del torneo di tennis Swedish Open 1982, facente parte della categoria Grand Prix, ha avuto come vincitori Anders J\u00e4rryd e Hans Simonsson che hanno battuto in finale Joakim Nystr\u00f6m e Mats Wilander 0-6, 6-3, 7-6."}
{"id": "3636099", "revid": "124283184", "url": "https://it.wikipedia.org/wiki?curid=3636099", "title": "Pieter Mulier", "text": "Biografia.\nCondusse il suo apprendistato presso il padre; giunse in Italia nel 1656, prima a Roma, dove affresc\u00f2 un salone di Palazzo Colonna, poi a Genova (1668), ricercato per la sua abilit\u00e0 a raffigurare le navi nel mare agitato (da cui il soprannome). Venne incarcerato dal 1676 al 1684, accusato dell'omicidio della moglie. Continu\u00f2 a lavorare anche negli anni di prigionia, inserendo nella sua pittura temi pastorali e religiosi, dove l'elemento naturale svolge un ruolo fondamentale. Successivamente fu a Milano, poi a Venezia (1687) e nei territori lombardi della Serenissima, per rientrare definitivamente a Milano dove mor\u00ec."}
{"id": "3636102", "revid": "465169", "url": "https://it.wikipedia.org/wiki?curid=3636102", "title": "Wet (Nicole Scherzinger)", "text": "Wet \u00e8 il quarto singolo estratto dal primo album solista \"Killer Love\" della cantante statunitense Nicole Scherzinger, pubblicato su iTunes il 29 agosto 2011 per il mercato europeo. Esso \u00e8 stato prodotto dagli Stargate e da Sandy Vee. Il video \u00e8 stato girato il 20 agosto e vede Nicole eseguire balletti di danza seducenti e indossare vestiti molto sexy. Il singolo ha avuto successo soprattutto in Irlanda e nel Regno Unito.\nComposizione.\n\"Wet\" \u00e8 un brano veloce e sostenuto, con un ritmo martellante da discoteca, e dispone di un basso pulsante e beat elettronici. La canzone \u00e8 stata scritta da Ester Dean e Traci Hale, e co-scritta e prodotta dal duo norvegese Stargate e da Sandy Vee. La Scherzinger confessa, in questa canzone, che il suo corpo \u00e8 dolorante dal tocco di un uomo. La canzone contiene cronache molti sexy dove la Scherzinger si bagna, suda, si fa una doccia, nuota, e annega.\nil singolo ha ottenuto recensioni generalmente positive dalla critica. Robert Copsey di Digital Spy ha dato alla canzone una recensione di tre stelle su cinque, affermando che sebbene la Scherzinger fa le fusa con convinzione, la canzone sembra in ultima analisi simile a \"Only Girl (in the World)\" di Rihanna del 2010. La critica ha anche affermato che si tratta di un singolo migliore del primo singolo \"Poison\" per il fatto che \u00e8 pi\u00f9 ballabile e adatto agli ambienti da discoteca.\nVideo.\nIl video \u00e8 stato diretto da Justin Francis. Il video musicale \u00e8 stato girato in una delle rare giornate fuori dalle prove di X-Factor USA. Il 2 agosto 2011, Scherzinger ha pubblicato le foto del \"backstage\" del video musicale. Il video \u00e8 stato pubblicato il 3 agosto 2011 in anteprima attraverso MSN Music UK, mentre su YouTube \u00e8 stato pubblicato l'8 agosto 2011.\nIl video inizia con la Scherzinger che si nasconde dai poliziotti. Mentre si stava facendo riprendere delle telecamere di sicurezza, Nicole comincia a ballare e a cantare atleticamente e acrobaticamente. Il video prosegue con scene di Scherzinger che canta dietro un vetro della finestra mentre piove dove si intrecciano nella clip. Nicole, accompagnata da un gruppo di ballerine, entra in una piscina al coperto dove si vedono uomini che imbrattano i muri della parete. Nicole e le sue ballerine cominciano a ballare in piscina ma nel fondo svuotato, dagli uomini che cominciano a bagnare la Scherzinger con dei tubi collegati alla piscina. Mentre i poliziotti entrano nell'edificio, Nicole e gli altri protagonisti del video incominciano a scappare, lasciando sola la polizia che scopre il messaggio che avevano scritto in precedenza gli uomini in vernice spray, \"Wet\".\nLa critica ha accolto bene il video lodando la capacit\u00e0 di Nicole di cantare e allo stesso tempo di eseguire le coreografie alla perfezione."}
{"id": "3636103", "revid": "43043282", "url": "https://it.wikipedia.org/wiki?curid=3636103", "title": "Air Rage - Missione Ad Alta Quota", "text": ""}
{"id": "3636104", "revid": "1442080", "url": "https://it.wikipedia.org/wiki?curid=3636104", "title": "Mercedes Cup 1982 - Doppio", "text": "Il doppio del torneo di tennis Mercedes Cup 1982, facente parte della categoria Grand Prix, ha avuto come vincitori Mark Edmondson e Brian Teacher che hanno battuto in finale Andreas Maurer e Wolfgang Popp 6-3, 6-1"}
{"id": "3636105", "revid": "339392", "url": "https://it.wikipedia.org/wiki?curid=3636105", "title": "Sine Captivi", "text": ""}
{"id": "3636107", "revid": "287204", "url": "https://it.wikipedia.org/wiki?curid=3636107", "title": "Ugo Piatti", "text": "Biografia.\nDal 1903 frequenta l'Accademia di Brera.\nNei primi anni dieci si avvicina ai futuristi milanesi, collaborando con Luigi Russolo alla costruzione delle macchine intonarumori (bench\u00e9 nel brevetto originale figuri soltanto il nome di Russolo) ed esordendo nel 1911 alla Famiglia Artistica Milanese.\nNella locandina del primo concerto di intonarumori al Teatro dal Verme di Milano nel 1914 figura il suo nome.\nDopo la Prima guerra mondiale segue Filippo Tommaso Marinetti nei suoi viaggi a Londra, Parigi e Praga. \nAttraverso Margherita Sarfatti, negli anni venti si avvicina alla corrente del Novecento Italiano. \nGrazie a quell'ambiente semplifica i volumi, focalizzandosi sul paesaggio, le vedute di Milano e le nature morte di fiori. \nNel 1924 espone alla XIV Esposizione internazionale d'arte di Venezia e partecipa alla Prima e Seconda Mostra del Novecento Italiano a Milano (1926 e 1929). \nNel 1935 il Comune di Milano acquista una sua opera per la Galleria d'arte moderna.&lt;br&gt;Nel 1938 presso la Galleria Pesaro \u00e8 organizzata una sua personale."}
{"id": "3636111", "revid": "830939", "url": "https://it.wikipedia.org/wiki?curid=3636111", "title": "Jean-Baptiste Milli\u00e8re", "text": "Socialista e sostenitore della Comune di Parigi, fu fucilato dalle truppe del governo Thiers.\nBiografia.\nFiglio di un operaio, riusc\u00ec a studiare fino a ottenere la laurea in legge a Digione. Socialista, alla Rivoluzione del 1848 si trasfer\u00ec a Clermont-Ferrand dove fu redattore dell'\"Eclaireur r\u00e9publicain\" e fond\u00f2 il giornale \"Le Prol\u00e9taire\". Accusato di \u00ab eccitare all'odio \u00bb, nel 1850 dovette fuggire da Clermont-Ferrand.\nA Parigi si oppose al colpo di Stato di Luigi Bonaparte e fu arrestato e condannato alla deportazione in Algeria. Tornato in Francia con l'amnistia del 1859, trov\u00f2 lavoro nella compagnia di assicurazioni \"Le Soleil\", da cui fu licenziato per le sue opinioni politiche e nel 1869 divenne redattore e amministratore del quotidiano di Henri Rochefort \"La Marseillaise\". Fu ancora arrestato con l'accusa di \u00ab complotto contro la sicurezza dello Stato \u00bb e rilasciato dopo due mesi nel maggio del 1870.\nDurante l'assedio di Parigi comand\u00f2 il 108\u00ba battaglione della Guardia nazionale e partecip\u00f2 all'insurrezione del 31 ottobre 1870 contro il governo. L'8 febbraio 1871 pubblic\u00f2 sul \"Vengeur\" le prove dei falsi commessi dal ministro Jules Favre per ottenere un'eredit\u00e0. Jules Favre confess\u00f2 anni dopo la sua colpevolezza, senza subire conseguenze. Lo aveva fatto, disse, \u00ab per garantire un avvenire ai suoi figli \u00bb. Quel giorno stesso Milli\u00e8re risult\u00f2 eletto deputato all'Assemblea Nazionale.\nSedette all'opposizione sia a Bordeaux che a Versailles, appoggi\u00f2 la Comune di Parigi quando questa s'impose nel marzo del 1871 e si trov\u00f2 nella capitale quando inizi\u00f2 la guerra tra la Comune e il governo di Versailles. Non prese parte agli scontri ed era in casa del suocero, in rue de Ulm, il 26 maggio, quando i soldati di Versailles lo prelevarono. Per ordine del generale Cissey, il capitano Garcin lo fece fucilare, costringendolo a mettersi in ginocchio, davanti al Pantheon.\nLe sue prerogative di deputato rendevano comunque illegittima quell'esecuzione sommaria, ma alla causa intentata dalla vedova Milli\u00e8re contro il capitano Garcin, poi promosso generale, il tribunale si dichiar\u00f2 incompetente."}
{"id": "3636114", "revid": "1442080", "url": "https://it.wikipedia.org/wiki?curid=3636114", "title": "Dutch Open 1982 - Doppio", "text": "Il doppio del torneo di tennis Dutch Open 1982, facente parte della categoria Grand Prix, ha avuto come vincitori Jan Kode\u0161 e Tom\u00e1\u0161 \u0160m\u00edd che hanno battuto in finale Heinz G\u00fcnthardt e Bal\u00e1zs Tar\u00f3czy 7-6 6-4."}
{"id": "3636115", "revid": "1272592", "url": "https://it.wikipedia.org/wiki?curid=3636115", "title": "Silvio Poma", "text": "Biografia.\nPartecipa come volontario alla II Guerra di Indipendenza e, in seguito, intraprende la vita militare, ma nel 1866 si congeda dall'esercito dopo aver contratto la malaria. Al suo rientro a Milano frequenta gli studi di Giovan Battista Lelli e Gerolamo Induno, entrambi pittori-soldati con i quali era entrato in contatto in occasione della campagna militare del 1859. Esordisce all'Esposizione di Belle Arti di Brera nel 1869, ma i primi riconoscimenti ufficiali giungono soltanto alla met\u00e0 del decennio successivo: nel 1876 vince il premio Mylius dell'Accademia di Belle Arti di Brera con una tela di soggetto storico ambientato in un ampio contesto naturale di gusto romantico dal titolo \"Macbeth incontra nel bosco di Dunscinane le straghe che gli predicono il trono\"; nel 1877 un suo paesaggio \u00e8 acquistato all'Esposizione Nazionale di Napoli da Vittorio Emanuele II. \u00c8 stato sepolto al Cimitero Maggiore di Milano, ove i suoi resti sono poi stati raccolti in una celletta.\nIl pubblico acquisto da parte di Re Vittorio Emanuele II per la sua collezione privata gli conferir\u00e0 la fama internazionale tra le famiglie reali dell'epca.\nAlla Esposizione Nazionale di Milano del 1881 presenta: \"Veduta del lago di Lecco e la punta di Bellagio\" (detta La Punta di Bellagio); \"Abbadia sul Lago di Lecco\"; \"Riva presso Abbadia\"; \"Lago di Lecco\" a Lierna; \"Monterosso\"; \"Punta di Palianzo\", \"Lago Maggiore\"; alle Esposizione Nazionale di Milano del 1883, \"A bosco luganese\"; \"Chestnut Forest\"; \"Lago di Pescate\"; alla Esposizione di Roma del 1883; \"Lago di Garda\"; \"Lago di Pescate\"; alla Esposizione di Torino del 1884: \"Il bosco di Pianazzo a bosco Luganese\"; \"Shore of Vercurago\"; \"il Monte Rosa\"; \"vicinanze di Sesto Calende\"; \"Lago di Lugano, ramo d' Agno\" ; Esposizione Nazionale di Milano del 1886: \"I corni di Canto di Valmadrera\"; \"Il monte San Martino\"; \"Il monte Legnane\"; \"Panorama di Lecco\"; alla Esposizione di Venezia del 1887 :\"Il Ponte di Lecco\"; \"Pescarenico suil'Adda e Sul Lago\"\"; e alla Esposizione di Bologna del 1888: \"Alture di Menaggio\" e \"Pescarenico e il Monte San Martino\".\nPoma \u00e8 noto come pittore di paesaggi con un repertorio di vedute lacustri, recandosi spesso sul Lago di Como e nel piccolo Borgo di Lierna per dipingere, di carattere intimista, mostrando anche l'influenza del suo contemporaneo Filippo Carcano nel loro approccio realistico. Il periodo dal 1883 in poi ha visto un aumento dell'attivit\u00e0 con la presentazione sistematica di opere in mostre nazionali e un successo duraturo sul mercato dell'arte.."}
{"id": "3636118", "revid": "115338325", "url": "https://it.wikipedia.org/wiki?curid=3636118", "title": "Luigi Premazzi", "text": "Biografia.\nSi forma presso l'Accademia di Belle Arti di Brera, frequentando in seguito la scuola privata di Giovanni Migliara. I primi lavori ad acquerello, ricavati dalle opere del suo maestro, sono destinati all'industria litografica. La sua produzione si caratterizza per un repertorio di vedute cittadine, soprattutto milanesi, in seguito tratte anche da altre citt\u00e0 italiane, eseguite nei dettami della pittura prospettica. La sua pittura liscia e precisa risente anche delle coeve ricerche di Luigi Bisi da cui ricava l'attenzione documentaristica per i dettagli architettonici. Espone costantemente alla Promotrice di Torino tra il 1842 e il 1848 e alle rassegne espositive braidensi. \nAttorno al 1850 si trasferisce a Pietroburgo dove diviene insegnante presso la scuola imperiale di Belle Arti nel 1861. Dai ripetuti soggiorni in Caucaso e in Medio Oriente trae nuovi soggetti per i suoi dipinti, che continua ad inviare alle esposizioni italiane suscitando meraviglia e curiosit\u00e0.\nMor\u00ec a Costantinopoli. \u00c8 sepolto nel cimitero Tichvin, la \u00abnecropoli degli artisti\u00bb di San Pietroburgo."}
{"id": "3636121", "revid": "88740", "url": "https://it.wikipedia.org/wiki?curid=3636121", "title": "Allemand", "text": ""}
{"id": "3636123", "revid": "124123", "url": "https://it.wikipedia.org/wiki?curid=3636123", "title": "Luigi Querena", "text": "Biografia.\nSeguendo il padre Lattanzio, pittore di storia e di soggetti religiosi, frequenta appena dodicenne i corsi dell'Accademia di Belle Arti di Venezia, distinguendosi come vedutista. Nel 1848 partecipa ai moti antiaustriaci e dal 1850 dedica all'epopea della difesa di Venezia una serie di opere, alle quali affianca anche negli anni seguenti vedute della laguna e dei monumenti veneziani, non mancando di animare le sue prospettive con scene di vita tratte dalla letteratura o dalla contemporaneit\u00e0. \nCelebre nel 1853 il gabinetto ottico.\nRegolarmente presente alle esposizioni dell'Accademia di Venezia di cui \u00e8 socio onorario dal 1857, partecipa anche alle manifestazioni dell'Accademia di Brera a Milano, della Promotrice di Genova e alle esposizioni nazionali di Napoli (1877), Torino (1880) e Milano (1881)."}
{"id": "3636126", "revid": "339392", "url": "https://it.wikipedia.org/wiki?curid=3636126", "title": "Dipartimento Scuola Educazione", "text": ""}
{"id": "3636127", "revid": "1543377", "url": "https://it.wikipedia.org/wiki?curid=3636127", "title": "Isola Jeannette", "text": "L'isola Jeannette (in russo \u041e\u0441\u0442\u0440\u043e\u0432 \u0416\u0430\u043d\u043d\u0435\u0442\u0442\u044b, \"ostrov \u017dannetty\") \u00e8 una delle isole De Long che fanno parte dell'arcipelago delle isole della Nuova Siberia. Amministrativamente fa parte del Bulunskij ulus del territorio della Repubblica autonoma russa della Sacha-Jacuzia, nel Circondario federale dell'Estremo Oriente, (Siberia orientale).\nGeografia.\nJeannette si trova nel mare della Siberia Orientale, \u00e8 la pi\u00f9 orientale del gruppo delle De Long ed \u00e8 disabitata. \u00c8 lunga 2\u00a0km, ha una superficie di 3,3\u00a0km\u00b2 e un'altitudine massima di 351\u00a0m. Per lo pi\u00f9 \u00e8 ricoperta da ghiaccio e \"firn\".\nStoria.\nJeannette, assieme a Henrietta e Bennett, \u00e8 stata scoperta nel 1881 dalla sfortunata spedizione con il vascello USS \"Jeannette\" (da cui ha preso il nome), comandato da George W. DeLong."}
{"id": "3636128", "revid": "1086846", "url": "https://it.wikipedia.org/wiki?curid=3636128", "title": "Unione Calcio Sampdoria 1948-1949", "text": "Questa voce raccoglie le informazioni riguardanti l'Unione Calcio Sampdoria nelle competizioni ufficiali della stagione 1948-1949.\nStagione.\nLa Sampdoria nel 1948-1949 ha preso parte al campionato di Serie A per il terzo anno consecutivo dalla sua fondazione, piazzandosi al quinto posto con 41 punti, gli stessi del Bologna.\nOrganigramma societario.\nArea direttiva\nArea tecnica"}
{"id": "3636130", "revid": "124123", "url": "https://it.wikipedia.org/wiki?curid=3636130", "title": "Ramsay Richard Reinagle", "text": "Biografia.\nRiceve la prima educazione artistica dal padre, Philiph Reinagle, pittore e acquarellista. Dopo il precoce esordio nel 1788 alla Royal Academy, completa la sua formazione con un lungo viaggio di studio in Italia e Paesi Bassi. \u00c8 costantemente presente alle esposizioni della Royal Academy e della Societ\u00e0 degli Acquarellisti, della quale diviene presidente nel 1808. Nominato accademico nel 1823, \u00e8 costretto a rinunciare al titolo nel 1848 per aver presentato come proprio un quadro dipinto da un altro artista, tuttavia continua a partecipare regolarmente alle rassegne espositive londinesi fino al 1857. La sua produzione si contraddistingue per un repertorio tematico di paesaggi italiani e animali eseguiti con la tecnica ad olio o all'acquerello, impiegando suggestivi effetti di luce."}
{"id": "3636132", "revid": "838137", "url": "https://it.wikipedia.org/wiki?curid=3636132", "title": "Anfiteatro (geografia)", "text": "Un anfiteatro naturale \u00e8 una particolare conformazione geologica per cui un rilievo montuoso con un fianco molto scosceso o un insieme di rocce sono disposte in modo che al loro interno il suono viene amplificato e riflesso.\nSi parla di anfiteatro morenico per definire una formazione in cui i detriti del fronte glaciale sono accumulati a valle formando corone di colline disposte a mezzaluna.\nAnfiteatro di montagna.\nIn ambito alpinistico l'anfiteatro indica un'ampia area con un dislivello minimo (un pianoro, un altopiano) contornato su almeno due lati da pareti montuose piuttosto ripide ed alte."}
{"id": "3636133", "revid": "339392", "url": "https://it.wikipedia.org/wiki?curid=3636133", "title": "Videosapere", "text": ""}
{"id": "3636138", "revid": "18885", "url": "https://it.wikipedia.org/wiki?curid=3636138", "title": "Alonzo Rodriguez", "text": ""}
{"id": "3636141", "revid": "1602064", "url": "https://it.wikipedia.org/wiki?curid=3636141", "title": "Giulio Rossi (pittore)", "text": "Biografia.\nProtagonista delle Cinque Giornate di Milano nel 1848, si dedica alla pittura e soprattutto alla fotografia specializzandosi - a partire dal decennio successivo - nel ritratto fotografico. Nel 1854 si ha notizia del suo primo studio in contrada dei Nobili (poi via dell'Unione) da dove si sposta nel 1866 per trasferirsi in via Bigli. Nel 1871 ottiene una medaglia d'argento all'Esposizione industriale italiana svoltasi nel Salone dei Giardini Pubblici di Milano. Abile sperimentatore delle tecniche fotografiche, nel 1865 acquisisce la privativa a titolo esclusivo per la citt\u00e0 di Milano del \"Sistema Crozat\" (doppio fondo fotografico, colorito istantaneo e vernice preservativa); si afferma come ritrattista presso la societ\u00e0 borghese ed aristocratica del tempo, ampliando la propria attivit\u00e0 con due nuovi negozi in corso Vittorio Emanuele e succursali nelle citt\u00e0 di Genova e Trieste."}
{"id": "3636144", "revid": "43044000", "url": "https://it.wikipedia.org/wiki?curid=3636144", "title": "Teoria degli equilibri intermittenti", "text": ""}
{"id": "3636145", "revid": "1573940", "url": "https://it.wikipedia.org/wiki?curid=3636145", "title": "Proctonemesia", "text": "Proctonemesia \u00e8 un genere di ragni appartenente alla famiglia Salticidae.\nDistribuzione.\nLe due specie oggi note di questo genere sono state rinvenute in Brasile.\nTassonomia.\nA giugno 2011, si compone di due specie:"}
{"id": "3636146", "revid": "436907", "url": "https://it.wikipedia.org/wiki?curid=3636146", "title": "000577", "text": " \n000577 \u00e8 il secondo album in studio dei Negramaro, pubblicato il 27 giugno 2004 dalla Sugar Music.\nDescrizione.\nContiene tutti i brani gi\u00e0 pubblicati nel precedente album \"Negramaro\", alcuni dei quali riarrangiati e prodotti da Corrado Rustici, e l'inedito \"Scusa se non piango\".\nLa scelta del titolo \u00e8 ispirata al codice merceologico del vino salentino Negroamaro."}
{"id": "3636148", "revid": "2222980", "url": "https://it.wikipedia.org/wiki?curid=3636148", "title": "Luigi Rossi (pittore)", "text": "Biografia.\nLa sua formazione avviene all'Accademia di Belle Arti di Brera sotto la guida di Giuseppe Bertini, dove ha come compagni di corso Eugenio Gignous e Achille Tominetti. Esordisce nel 1871, inaugurando un repertorio di scene di genere attraversate da una sottile critica sociale, che si configura come un tratto saliente della sua produzione.\nLe sue origini ticinesi gli impediscono di ricevere nel 1878 il prestigioso premio Principe Umberto, riservato ai cittadini del Regno d'Italia. Nel corso degli anni Ottanta il suo repertorio si diversifica, affiancando paesaggi montani eseguiti \"en plein air\", a scene di vita contadina e ritratti.\nDal 1885 al 1888 \u00e8 a Parigi dove svolge anche un'intensa attivit\u00e0 di illustratore per Alphonse Daudet e Pierre Loti, in particolare. Rientrato a Milano entra in contatto con il poeta Gian Pietro Lucini; un incontro che segna una svolta nelle sue ricerche pittoriche. Ne derivano alcune delle sue tele pi\u00f9 celebri ancora di solida impronta verista, ma aggiornate in direzione delle nuove istanze simboliste.\nPartecipa costantemente alle principali rassegne espositive italiane e internazionali con dipinti e acquerelli, nel 1921 allestisce una personale alla Galleria Pesaro di Milano. Alla sua scomparsa \u00e8 ricordato con due mostre postume allestite presso la Societ\u00e0 Permanente di Milano e a villa Ciani di Lugano nel 1924.\nLe sue tre tele \"La raccolta delle ostriche\", \"Ritratto della signora Andreazzi\" e \"Ritratto della signora Ernestina Bernasconi Rossi\", (1911) sono conservate alla Pinacoteca cantonale Giovanni Z\u00fcst a Rancate."}
{"id": "3636151", "revid": "486946", "url": "https://it.wikipedia.org/wiki?curid=3636151", "title": "Magic Numbers", "text": ""}
{"id": "3636153", "revid": "72396", "url": "https://it.wikipedia.org/wiki?curid=3636153", "title": "Giovanni Sottocornola", "text": "Biografia.\nDi famiglia operaia, per l\u2019improvvisa morte del padre \u00e8 costretto fin in giovane et\u00e0 a prendersi cura della numerosa famiglia lavorando come garzone e presso la Tesoreria.\nNel 1875 si iscrive all'Accademia di Belle Arti di Brera, dove fino al 1880 frequenta i corsi del verista Raffaele Casnedi e Giuseppe Bertini e dove frequenta i compagni Gaetano Previati, Emilio Longoni, Francesco Filippini, Giuseppe Mentessi, Eugenio Gignous e Giovanni Segantini. \nNel 1882 esordisce all'Esposizione annuale di Brera con \"Pettegolezzi\", \"Studio dal vero\" e due ritratti di signore.\nIn questa prima fase della sua attivit\u00e0 pittorica, Sottocornola si dedica principalmente alla produzione di ritratti e nature morte di stampo verista, realizzati secondo i canoni del naturalismo lombardo. \nNel 1883 sposa Luigia Carati, due anni dopo nasce Anita, protagonista come modella in numerose opere, seguita da Maria (Mariuccia) nel 1897, da un bambino e Giuseppina, entrambi morti in tenera et\u00e0.\nNel 1885 espone all'Accademia \"Ritratto della moglie Luigia Carati\" e \"Anch\u2019io pittore!\", l'anno successivo presenta \"Piccola fruttivendola\" e \"Venditrice di zucche\" alla prima mostra della Societ\u00e0 per le Belle Arti ed Esposizione Permanente di Milano, a Venezia nel 1887 \"Dilettante\" e \"Una pagina comica\", insieme a \"Ritratto della moglie Luigia Carati\" e \"Anch\u2019io pittore!\".\nNel 1889 presenta \"Frutera\" a Montevideo, nell'ambito di una mostra organizzata dal mercante milanese Alessandro Zorzi e \"Cesta d'uva\" alla Permanente di Milano, l'anno successivo a Milano altre cinque nature morte.\nTra il 1891 e il 1897, periodo storico ricco di contestazioni e manifestazioni da parte dei lavoratori si accosta, come fra gli altri Emilio Longoni, Angelo Morbelli e Plinio Nomellini al tema del verismo sociale, evidente in opere come \"Muratore (figura al vero)\", esposto alla prima Triennale di Milano del 1891 insieme a \"Uva\", \"Effetto di tempo grigio\" e \"Fuori di porta\" e \"L'alba dell'operaio\", presentato alla terza Triennale del 1897, opera che segna la piena e convinta adesione alla tecnica divisionista.\nNel 1894 presenta all'Esposizione Triennale \"Effetto d'alba\" e \"Gioia mia! (Gioie materne)\", uno dei maggiori successi di Sottocornola, riproposta a Buenos Aires nel 1898, mentre alla Quarta Triennale di Brera del 1900 \"Ritratto di donna\" e \"Libro azzurro\".\nNegli anni successivi al 1898 abbandona la tematica della pittura a sfondo sociale e impegnata, tornando a dedicarsi al ritratto e alle scene di genere ispirate agli affetti familiari e del proprio ambito domestico, con soggetti prevalentemente femminili riprodotti con tecnica divisionista e il frequente utilizzo del pastello. In questo periodo sono frequenti i soggiorni nelle Prealpi lombarde e sulle montagne della Valassina.\nA partire dal 1900, presso lo studio milanese di Via Milazzo, opera una propria scuola privata che annovera tra gli allievi Carlo Pietro Colombo, Luigi Borgo Maineri, Ugo Bernasconi, Mario Bezzola e diverse pittrici, tra le quali Maria Pensa, Teresita Anselmi, Mariquita Rigamonti e Francesca Vescovi.\nSi occupa, in qualit\u00e0 di restauratore, degli affreschi di Bernardino Luini nella chiesa del Monastero maggiore di Milano e della chiesa di S.Antonio di Milano.\nNel 1905 espone a Venezia due ritratti di bambini, nel 1908 presenta alla nazionale di Brera \"L\u2019onomastico della mamma\", nel 1912 il dittico \"Giovinezza\", alla Permanente del 1914 presenta \"Ritratto\" e \"Luce e lavoro\", opera che ottiene il premio Cassani consistente nell'acquisto da parte dell'Accademia di Brera di un'opera da destinare alla Galleria d'Arte Moderna di Milano a tema \"la ricerca del sincero sentimento\", l'anno successivo \"Si avvicina la notte\" e \"Occhi neri\".\nMuore improvvisamente il 12 febbraio 1917: i suoi resti riposano nel cimitero Monumentale di Milano.\nNel 1917, presso la sede della Famiglia Artistica Milanese, viene organizzata a cura dell'allievo Ugo Bernasconi una esposizione personale postuma delle opere di Sottocornola.\nStile.\nDopo il debutto come autore di nature morte (\"Frutera\", \"Venditrice di zucche\") e di apprezzati ritratti a sfondo verista (\"Anch\u2019io pittore\", dove \u00e8 evidente l'influenza di Antonio Mancini nel soggetto e nella stesura pittorica a rapidi tocchi), tra il 1891 e il 1897, in linea con le tendenze del gruppo culturale milanese cui appartiene si avvia all'esperienza divisionista con temi di impegno sociale e impegnato, evidente in opere come \"Muratore (figura al vero)\" e il noto \"L'alba dell'operaio\", opere che rappresentano le tormentate dinamiche che agitano la Milano di fine Ottocento e la sua dedizione al tema del lavoro, che ha sperimentato sulla propria pelle nei primi anni di giovent\u00f9.\nNegli anni successivi al 1898 si dedica al ritratto intimista e alle scene di genere, prevalentemente a soggetto femminile e dell'infanzia, ispirate agli affetti familiari e del proprio ambito domestico, riproducendo con frequenza la moglie e le figlie alternando\nolio, sanguigna e pastello, tecnica che gli consente di accentuare gli effetti di luce e controluce (\"La rosa bianca\", \"Luce e lavoro\").\n\"La lettura\" anticipa opere di analogo soggetto realizzate dagli amici Plinio Nomellini e Angelo Morbelli.\nDal 1910 fino alla sua morte, Sottocornola si dedica alla riproduzione di scene agresti, panorami montani e lacustri, sul modello della pittura dell'amico Giovanni Segantini, il principale esponente divisionista.\nSottocornola, a livello tecnico, \u00e8 apprezzato per l'ottima applicazione nella resa del controluce e di toni chiari, con il quale riesce a rivelare con acuta resa psicologica l'animo di fanciulle e bambini.\nNella rappresentazione di scene alpestri, la critica trova molte similitudini con le scene riprodotte dall'amico Giovanni Segantini, rese con una forma sfumata caratteristica della sua pittura. "}
{"id": "3636155", "revid": "124506914", "url": "https://it.wikipedia.org/wiki?curid=3636155", "title": "Bruno Barreto", "text": "Bruno e il fratello minore F\u00e1bio Barreto, pure lui regista, sono figli di due tra i pi\u00f9 noti produttori brasiliani, Luiz Carlos Barreto e Lucy Barreto. \nBiografia.\nBambino prodigio, ha esordito alla regia a soli dodici anni con un cortometraggio mentre il primo film vero e proprio l'ha girato quando ne aveva diciassette; \u00e8 oggi uno dei registi cinematografici brasiliani pi\u00f9 conosciuti, grazie soprattutto al grande successo internazionale dei film \"Donna Flor e i suoi due mariti\" (1976) e \"Gabriela\" (1983), entrambi tratti da romanzi di Jorge Amado e con S\u00f4nia Braga protagonista. Da \"Donna Flor e i suoi due mariti\" \u00e8 stato ricavato un remake hollywoodiano, \"C'\u00e8... un fantasma tra noi due\", sceneggiato dallo stesso Barreto.\nNel 1997 ha diretto \"4 giorni a settembre\", candidato all'Oscar quale miglior film straniero. Fra le altre pellicole da lui girate, si ricordano \"Carried Away\" (1996), \"Bossa Nova\" (2000) e \"Una hostess tra le nuvole\" (2003), tutte interpretate da Amy Irving, sua moglie dal 1996 al 2005, dalla cui unione \u00e8 nato il figlio Gabriel."}
{"id": "3636158", "revid": "671029", "url": "https://it.wikipedia.org/wiki?curid=3636158", "title": "DFL-Ligapokal 2005", "text": "La DFL-Ligapokal 2005 (per ragioni di sponsorizzazione Premiere-Ligapokal 2005, nota in italiano anche come Coppa di Lega tedesca 2005) \u00e8 stata la decima edizione della Coppa di Lega tedesca, la prima organizzata dalla DFL.\nSi \u00e8 svolta nel luglio e agosto 2005 ed \u00e8 stata vinta dallo Schalke 04, che ha battuto in finale lo Stoccarda per 1-0."}
{"id": "3636159", "revid": "37401", "url": "https://it.wikipedia.org/wiki?curid=3636159", "title": "Spengler", "text": ""}
{"id": "3636160", "revid": "287204", "url": "https://it.wikipedia.org/wiki?curid=3636160", "title": "Zoo di Melbourne", "text": "I Royal Melbourne Zoological Gardens, noti comunemente col nome di Melbourne Zoo, o zoo di Melbourne, contengono pi\u00f9 di 320 specie animali australiane e dal resto del mondo.\nI Royal Melbourne Zoological Gardens sono membri istituzionali a pieno titolo della Zoo and Aquarium Association (ZAA) e della World Association of Zoos and Aquariums (WAZA)."}
{"id": "3636162", "revid": "124123", "url": "https://it.wikipedia.org/wiki?curid=3636162", "title": "Francesco Valaperta", "text": "Biografia.\nAllievo di Francesco Hayez all'Accademia di Belle Arti di Brera di Milano, debutta all'esposizione annuale del 1859 con un quadro di soggetto religioso, seguito negli anni successivi da opere di derivazione storico-letteraria. Sul finire degli anni Sessanta si adegua al repertorio di soggetti pi\u00f9 intimi molto richiesti dal collezionismo contemporaneo e nel 1872 partecipa alla Seconda Esposizione nazionale di Belle Arti al Palazzo di Brera; successivamente esegue scene di genere accostandosi ai modi pittorici di Gerolamo Induno ed Eleuterio Pagliano. Molte sono le commissioni ricevute da importanti esponenti della borghesia milanese ma anche dall'Ospedale Maggiore per la propria quadreria dei benefattori. Nel 1894 partecipa alla II Triennale di Milano con un gruppo di ritratti."}
{"id": "3636165", "revid": "486946", "url": "https://it.wikipedia.org/wiki?curid=3636165", "title": "Lucky Numbers", "text": ""}
{"id": "3636166", "revid": "111733621", "url": "https://it.wikipedia.org/wiki?curid=3636166", "title": "Archibald Douglas, VI conte di Angus", "text": "Il matrimonio pericoloso.\nArchibald nacque attorno al 1489 da George Angus (1469-9 settembre 1513) e da Elizabeth Drummond. Suo padre era morto alla Battaglia di Flodden Field combattuta contro gli inglesi e ventriquattro anni si ritrov\u00f2 a succedere al padre.\nQualche anno prima, nel 1509, si era sposato con Margaret, o Mary Hepburn, ma questa mor\u00ec prima del 1514, anno in cui spos\u00f2 Margherita Tudor, madre del piccolo Giacomo V di Scozia e sorella di Enrico VIII d'Inghilterra. Il marito di Margherita, Giacomo IV di Scozia era rimasto anch'egli ucciso nella Battaglia di Flodden Field lasciandola vedova con un figlio di un anno e mezzo. Il matrimonio di Archibald fu visto con disprezzo dai nobili scozzesi che non desideravano che un loro pari assurgesse ad un rango tanto alto e nemmeno i francesi, storicamente vicini alla corte scozzese, apprezzarono quest'unione. Il risultato fu che Margherita perse la reggenza in favore di John Stewart, II duca di Albany.\nMentre la moglie era assediata da Albany a Stirling e perdeva il controllo sui propri figli Archibald si ritir\u00f2 nelle sue propriet\u00e0 nell'Angus. Margherita venne sconfitta e fu costretta a fuggire a Morpeth, in Inghilterra, l\u00ec i coniugi si ricongiunsero nel 1516 e l'anno dopo tornarono in patria nel tentativo, vano, di riuscire a riappacificarsi con il duca.\nIl matrimonio per quanto recente non si preannunciava tranquillo, durante l'assenza di Margherita, Archibald aveva avuto una figlia illegittima da Jane di Traquair e con il ritorno della moglie non si fece scrupolo di vivere con lei e la bambina in una tenuta di propriet\u00e0 di Margherita.\nLa regina vedova non era da meno, infastidita dall'approfittarsi del marito delle sue terre e del suo appannaggio vedovile, non meno che dalla presenza della piccola cominci\u00f2 a riagganciare i rapporti con il duca di Albany affinch\u00e9 potesse divorziare da Archibald.\nLa posizione di Archibald era critica, senza sapere che la moglie tramava contro di lui stava cercando di liberarsi della presa di James Hamilton, I conte di Arran, ma nel 1521 con il concretizzarsi del sodalizio fra Margherita ed il duca perse ogni potere. Archibald venne accusato di alto tradimento nel dicembre dello stesso anno e nel marzo del 1522 fu spedito in Francia come prigioniero dove rimase fino al 1524 anno in cui riusc\u00ec a fuggire.\nLa rivincita.\nArchibald pose le basi del proprio ritorno sulla stretta alleanza che strinse con Enrico VIII d'Inghilterra (che voleva controllare la Scozia tramite il nipote appena dodicenne) e forte di questo tent\u00f2 di aprirsi la strada verso Edimburgo con la forza, Margherita per\u00f2 non rimase con le mani in mano e gli sped\u00ec contro l'esercito costringendolo a ritirarsi al Castello di Tantallon. Tuttavia il potere di Enrico era forte ed un successivo tentativo lo condusse con successo fino alla capitale scozzese, in poco tempo entr\u00f2 nel parlamento scozzese, nel Consiglio di Reggenza e divenne Signore Guardiano delle Marche riuscendo a portare l'ordine sui tumultuosi confini con l'Inghilterra. Margherita prov\u00f2 ancora a resistere, ma senza successo e Archibald ed i suoi uomini, inclusi un buon numero di Douglas, si posero in posti chiave della vita pubblica e lui stesso divenne Cancelliere di Scozia nel 1527-1528.\nLa caduta.\nIl quattordicenne Giacomo V di Scozia era ben lungi dall'essere felice sotto il controllo del patrigno, ma Archibald se lo teneva avvinto strettamente per impedire la riuscita di un tentativo di fuga. John Stewart, III conte di Lennox (circa 1490-4 settembre 1526) prov\u00f2 a liberare il re, ma venne sconfitto nella battaglia di Linlithgow Bridge.\nL'11 marzo del 1528 Margherita riusc\u00ec a rendere effettivo il proprio divorzio da Archibald e ben presto lei ed il suo amante Henry Stewart, I Signore di Metheven, si trovarono assediati presso Stirling. In tutto questo il giovane Giacomo riusc\u00ec a fuggire e a riparare presso la madre, una volta libero si affrett\u00f2 a dichiarare decaduti tutti i privilegi detenuti da Archibald e dai Douglas ed eman\u00f2 un'ordinanza che imponeva loro di stare ad almeno sette miglia dalla sua persona, l'unica che scamp\u00f2 quest'ordine fu Margaret Douglas, la figlia di Margherita ed Archibald nata nell'ottobre del 1515.\nL'esilio.\nAd Archibald non rimase che rifugiarsi di nuovo al Castello di Tantallon, posto appena sopra il confine con l'Inghilterra che riusc\u00ec a difendere nonostante i numerosti tentativi fatti per condurlo alla resa, alla fine Archibald dovette cedere e consegnare il castello, intervenne lo stesso Enrico VIII d'Inghilterra che gli offr\u00ec un rifugio e una pensione a patto che fra le due nazioni regnasse la pace. Archibald and\u00f2 cos\u00ec in Inghilterra dove incontr\u00f2 suo fratello George Douglas di Pittendreich (morto nel 1552), che lo coinvolse nei numerosi intrighi in cui si destreggiava. Nel frattempo un'altra sorella, Janet, Signora di Glamis (morta nel 1537) fu chiamata a rendere conto a Giacomo V di Scozia delle proprie comunicazioni con i fratelli, quando essa non si present\u00f2 a corte le vennero confiscati il titolo ed i beni. Qualche anno dopo, il 17 luglio 1537, fu dichiarata colpevole di aver attentato alla vita del re e condannata al rogo.\nArchibald rimase in esilio fino al 1542, partecipando alle scaramucce di confine fra inglesi e scozzesi contro i suoi connazionali.\nIl ritorno in Scozia ed il ritiro.\nIl 14 dicembre 1542 Giacomo mor\u00ec appena trentenne lasciando come erede una bambina di appena sei giorni Maria Stuarda. Archibald venne spedito in patria da Enrico perch\u00e9 voleva che negoziasse un matrimonio fra il proprio figlio Edoardo VI d'Inghilterra e la neonata. Ora che Giacomo era morto Archibald torn\u00f2 in possesso delle proprie terre e dei propri titoli e fu nominato membro del consiglio privato. Nel 1543 convol\u00f2 anche a nuove nozze con Margaret Maxwell, figlia di Robert Maxwell, Signore di Maxwell. Non tutti i nemici di Archibald per\u00f2 erano periti o caduti in disgrazia, nel Consiglio di Reggenza c'era ancora James Hamilton, I conte di Arran e quando la debole tregua fra loro si ruppe Archibald venne messo in catene e portato al Castello di Blackness.\nNello stesso anno Edward Seymour, I duca di Somerset fece una spedizione punitiva in Scozia e le terre di Archibald non vennero risparmiate dalla razzia, questo bast\u00f2 per fargli abbandonare l'alleato inglese. Quando il duca giunse a Granton Archibald venne liberato e lui ed Arran si trovarono alleati, Archibald venne spedito in Francia perch\u00e9 offrisse la mano di Maria al piccolo Francesco II di Francia e quando torn\u00f2 combatt\u00e9 contro gli inglesi vincendo la Battaglia di Ancrum Moor del 27 febbraio 1545.\nIl regno di Scozia venne poi retto dalla madre di Maria, Maria di Guisa ed il suo carattere mal si attagliava con quello di Archibald che, allettato da una buona pensione accett\u00f2 di ritirarsi dalla vita pubblica.\nArchibald mor\u00ec il 22 gennaio 1552."}
{"id": "3636168", "revid": "258720", "url": "https://it.wikipedia.org/wiki?curid=3636168", "title": "Melbourne Zoo", "text": ""}
{"id": "3636170", "revid": "258720", "url": "https://it.wikipedia.org/wiki?curid=3636170", "title": "Royal Melbourne Zoological Gardens", "text": ""}
{"id": "3636171", "revid": "640091", "url": "https://it.wikipedia.org/wiki?curid=3636171", "title": "Allaer Van Everdingen", "text": ""}
{"id": "3636173", "revid": "486946", "url": "https://it.wikipedia.org/wiki?curid=3636173", "title": "Magic numbers - Numeri fortunati", "text": ""}
{"id": "3636175", "revid": "287204", "url": "https://it.wikipedia.org/wiki?curid=3636175", "title": "Simon Johannes Van Douw", "text": "Biografia.\nScarse risultano le informazioni relative alla vicenda dell'artista: fu membro della Gilda di San Luca a Anversa dal 1654 e a Middelburg dal 1656. Ebbe come allievi, tra gli altri, Pieter van Bloemen e Nicolas de La Haye. Le tematiche della sua produzione consistono specialmente in scene di battaglia con cavalli ed episodi di genere, utilizzando a volte modelli tratti da incisioni di altri artisti, come Pieter van Laer. In alcune scene sono citati paesaggi e monumenti romani: non \u00e8 documentato un viaggio italiano dell'artista; con ogni probabilit\u00e0 si tratta di elementi desunti da opere di grafica, che venivano da lui rielaborate."}
{"id": "3636178", "revid": "73843", "url": "https://it.wikipedia.org/wiki?curid=3636178", "title": "Renato Vernizzi", "text": "Biografia.\nDal 1922 frequenta l'Accademia di Belle Arti di Parma. Nei primi anni '30 si trasferisce a Milano e si avvicina al movimento del chiarismo lombardo venendo a contatto con Adriano Spilimbergo, Angelo Del Bon, Umberto Lilloni e Birolli, condividendone idee e spazi nella \"casa dei pittori\" in Via Garibaldi 89.\nNel 1934 partecipa alla Settimana dell'arte del quotidiano milanese \"L'Ambrosiano\", dove viene notato dalla critica. \u00c8 l'inizio di un periodo fortunato che culmina nel 1936 con la partecipazione alla XX Esposizione Internazionale d'arte della citt\u00e0 di Venezia.\nNel 1940 la Galleria d'arte moderna di Milano acquista una sua opera esposta in una sede del Sindacato fascista belle arti.\nNel 1941 vince il premio Bergamo per il paesaggio con il dipinto \"Carrozzella al mare\". Si sposa con la pittrice Maria Teresa Cavalli, da cui nasceranno i figli Luca e Isabella. Dopo la seconda guerra mondiale si dedica a ritratti e soggetti intimisti e si avvicina al Cenacolo di via Bagutta. Nel 1955 ha inizio la sua attivit\u00e0 didattica all'istituto d'arte Paolo Toschi di Parma.\nNel 2014 viene inaugurato all'interno del Palazzo Sanvitale di Parma il museo Renato Vernizzi, allestito in continuit\u00e0 col museo Amedeo Bocchi; vi sono esposte numerose opere donate dai suoi figli alla Fondazione Monte Parma nel 2009.\n\u00c8 stato padre del pittore Luca Vernizzi e di Isabella Vernizzi."}
{"id": "3636180", "revid": "124884420", "url": "https://it.wikipedia.org/wiki?curid=3636180", "title": "Volterrano Volterrani", "text": "Biografia.\nNegli anni Dieci si forma all'Accademia di Belle Arti di Roma. Dopo la Prima guerra mondiale il suo stile risente del gusto per la statuaria romana degli artisti riuniti intorno alla rivista \"Valori Plastici\". Nel 1921 partecipa alla Prima Biennale romana. Negli anni Trenta ottiene i primi riconoscimenti: nel 1933 collabora alla realizzazione dell'organo dell'Aula Magna del Pontificio Istituto di Musica Sacra e nel 1938 partecipa all'Esposizione Universale di New York. Ha realizzato il Monumento ai Caduti di Anagni, la statua di cera di Santa Maria Goretti dell'Ospedale di Nettuno (1947) e il Battistero della chiesa di San Leone a Roma (1952). Nel 1955 partecipa alla VII Quadriennale nazionale d'Arte di Roma."}
{"id": "3636185", "revid": "438678", "url": "https://it.wikipedia.org/wiki?curid=3636185", "title": "Scooby-Doo! La maledizione del mostro del lago", "text": "Scooby-Doo - La maledizione del mostro del lago (\"Scooby-Doo! Curse of the Lake Monster\") \u00e8 un film per la televisione del 2010 diretto da Brian Levant. \u00c8 il seguito di \"Scooby-Doo - Il mistero ha inizio\" e il secondo prequel di \"Scooby-Doo\" (2002).\nTrama.\nTerminati i corsi scolastici al liceo, Velma, Shaggy, Fred e Daphne decidono di trascorrere le loro vacanze estive lavorando nel country club dello zio di Daphne, Thorny. Arrivati sul posto, i ragazzi apprendono che vicino al club c'\u00e8 un lago da cui ogni tanto emerge un terribile e temibile mostro che, con le sembianze da rana gigante dotata di zanne, spaventa i membri del club. Thorny \u00e8 preoccupato che ci\u00f2 possa portare alla chiusura del locale e i ragazzi, aiutati dal fido Scooby Doo, cercano di aiutarlo per risolvere il mistero del lago e riportare la tranquillit\u00e0 nel posto. Le indagini sono complicate dalle relazioni tra i membri del gruppo. Infatti Daphne e Fred si sono messi insieme ma cominciano a litigare e ad essere gelosi l'uno dell'altra. Shaggy ha una cotta per Velma, non corrisposta ma che suscita la gelosia di Scooby che teme di perdere il suo migliore amico. Infine Velma si comporta in modo strano, sembra aver perso il suo intuito investigativo. Alla fine si scopre che la strega ha posseduto Velma per cercare di tornare in vita e vendicarsi. Fred e Daphne sono inseguiti dai mostri creati dalla strega e alla fine si riconciliano. Shaggy fa di tutto per salvare Velma e alla fine ci riesce con l'aiuto di Scooby. Velma ringrazia l'amico per averla salvata e per le belle cose che ha detto di lei. I due si scambiano un bacio, ma ammettono di non provare vera attrazione, quindi resteranno buoni amici. I quattro amici e Scooby si abbracciano e vengono premiati per aver risolto il caso."}
{"id": "3636186", "revid": "1573940", "url": "https://it.wikipedia.org/wiki?curid=3636186", "title": "Simprulla", "text": "Simprulla \u00e8 un genere di ragni appartenente alla famiglia Salticidae.\nDistribuzione.\nLe due specie oggi note di questo genere sono state rinvenute nelle Americhe, precisamente nell'areale compreso fra Panama e l'Argentina.\nTassonomia.\nConsiderato un sinonimo anteriore di \"Donatinus\" a seguito di uno studio dell'aracnologa Galiano del 1964.\nA giugno 2011, si compone di due specie:"}
{"id": "3636187", "revid": "190427", "url": "https://it.wikipedia.org/wiki?curid=3636187", "title": "Diga di Teton", "text": "La diga di Teton era una diga sul fiume Teton nello stato dell'Idaho (Stati Uniti), completata nel novembre del 1975. A causa di fenomeni di erosione sotterranea, il 5 giugno 1976 si ebbe il collasso della diga e la conseguente morte di 11 persone. La diga non \u00e8 pi\u00f9 stata ricostruita."}
{"id": "3636188", "revid": "1603714", "url": "https://it.wikipedia.org/wiki?curid=3636188", "title": "Francesco Battaglioli", "text": "Biografia.\nDi origine modenese, come indicano le fonti antiche, risulta presente a Venezia, che divenne di fatto la sua patria d'adozione, dal 1747 al 1751, periodo in cui il suo nome compare nella Fraglia dei pittori. Lo ritroviamo a Madrid tre anni pi\u00f9 tardi, quando fu chiamato da Ferdinando VI, per il quale dipinge le Vedute dei Palazzi Reali di Aranjuez e Madrid. Alla corte spagnola intesse un rapporto di collaborazione con Farinelli e Metastasio, realizzando le scenografie per numerose rappresentazioni melodrammatiche. Rientrato a Venezia alla morte del re (1759), viene eletto membro dell'Accademia nel 1772: nell'istituzione veneziana sar\u00e0 chiamato a coprire la cattedra di Prospettiva dal 1778 al 1789."}
{"id": "3636191", "revid": "1442080", "url": "https://it.wikipedia.org/wiki?curid=3636191", "title": "South Orange Open 1982 - Doppio", "text": "Il doppio del torneo di tennis South Orange Open 1982, facente parte della categoria Grand Prix, ha avuto come vincitori Ra\u00fal Ram\u00edrez e Van Winitsky che hanno battuto in finale Jai Di Louie e Blaine Willenborg 3\u20136, 6\u20134, 6\u20131."}
{"id": "3636195", "revid": "547992", "url": "https://it.wikipedia.org/wiki?curid=3636195", "title": "Melchiorre Gherardini", "text": "Biografia.\nNato a Milano nel 1607, la sua carriera artistica \u00e8 fortemente legata alla figura di Giovan Battista Crespi, detto il Cerano, di cui non solo diverr\u00e0 allievo, ma anche genero, sposando la figlia Camilla, anch'essa pittrice. \nDopo la sua morte eredita bottega e abitazione, dove risulta essere residente con la moglie a partire dal 1633, anno di adozione anche del suo soprannome, \"Ceranino\", fortemente voluto dal pittore al fine di celebrare il ricordo del grande protagonista del Seicento e della tradizione borromaica milanese. Durante la sua \"maturazione\" artistica si discost\u00f2 da una fantasia drammatica per abbracciare composizioni pi\u00f9 corsive impreziosite da figure eleganti tendenti al colore bruno-rossiccio.\nMuore nel 1668, dopo un'intensa produzione artistica a carattere principalmente religioso, che ripropone gli schemi ceraneschi, valorizzandone la parte maggiormente scenografica."}
{"id": "3636198", "revid": "1442080", "url": "https://it.wikipedia.org/wiki?curid=3636198", "title": "Columbus Open 1982 - Doppio", "text": "Il doppio del torneo di tennis Columbus Open 1982, facente parte della categoria Grand Prix, ha avuto come vincitori Tim Gullikson e Bernard Mitton che hanno battuto in finale Victor Amaya e Hank Pfister 4\u20136, 6\u20131, 6\u20134."}
{"id": "3636201", "revid": "287204", "url": "https://it.wikipedia.org/wiki?curid=3636201", "title": "Uperzina A", "text": "L'uperzina A \u00e8 un composto alcaloide sesquiterpene naturale trovato nella pianta \"Huperzia serrata\" (Lycopodiaceae).\nMeccanismo d'azione.\nL'uperzina A \u00e8 un inibitore dell'acetilcolinesterasi, che ha un meccanismo d'azione simile al donepezil, rivastigmina e galantamina. Un pro-farmaco sotto forma di uperzina A (ZT-1) \u00e8 in fase di sviluppo per il trattamento per la malattia di Alzheimer.\nUtilizzi.\nNegli Stati Uniti, l'uperzina A \u00e8 venduto come integratore alimentare per il supporto dei deficit mnemonici. La pianta \u00e8 stata usata in Cina da secoli per il trattamento di vari disturbi. Gli studi clinici in Cina mostrerebbero che essa \u00e8 efficace nel trattamento della malattia di Alzheimer e nel miglioramento della memoria di studenti."}
{"id": "3636202", "revid": "974924", "url": "https://it.wikipedia.org/wiki?curid=3636202", "title": "Dinodontosaurus", "text": "Il Dinodontosaurus (letteralmente \"lucertola dai denti terribili\") \u00e8 un genere di dicinodonti terapsidi. Fu uno dei pi\u00f9 grandi erbivori del Triassico (lungo circa 2,4 m e pesante alcune centinaia di libbre) e possedeva un becco corneo. Visse nel Medio Triassico ma scomparve nel Triassico Superiore.\nDescrizione.\nIl \"Dinodontosaurus oliveirai\" \u00e8 la specie pi\u00f9 comune di dicinodonti che esistette nel Medio Triassico, e negli strati di fossili nel Rio Grande do Sul, nel geoparco di paleorrota. Sono stati trovati principalmente nel Sito Paleontologico di Chiniqu\u00e1 a S\u00e3o pedro do Sul e Candel\u00e1ria, dove sono stati trovati un gruppo di dieci cuccioli, dimostrando che questi animali avevano strategie per la coesistenza in un gruppo e avevano cura della loro prole."}
{"id": "3636203", "revid": "174925", "url": "https://it.wikipedia.org/wiki?curid=3636203", "title": "Rocky Horror (personaggio)", "text": ""}
{"id": "3636207", "revid": "124123", "url": "https://it.wikipedia.org/wiki?curid=3636207", "title": "Gaspare Venturini", "text": "Biografia.\nSi form\u00f2 nell'ambiente del Manierismo ferrarese, in un percorso artistico che lo lega a Giuseppe Mazzuoli detto il Bastarolo e allo Scarsellino, con cui collabora, insieme ai Carracci, nella decorazione dei soffitti di Palazzo dei Diamanti, nel decennio tra il 1580 e il 1590. La sua produzione, legata ad un linguaggio tardo cinquecentesco, si situa nel territorio di Ferrara, ed \u00e8 dedicata prevalentemente ad opere di carattere religioso, come nelle pale della Chiesa della Madonnina e nel \"Miracolo di Sant'Apollinare\" in Chiesa di San Cristoforo alla Certosa."}
{"id": "3636209", "revid": "1442080", "url": "https://it.wikipedia.org/wiki?curid=3636209", "title": "ATP Cleveland 1982 - Doppio", "text": "Il doppio del torneo di tennis ATP Cleveland 1982, facente parte della categoria Grand Prix, ha avuto come vincitori Victor Amaya e Hank Pfister che hanno battuto in finale Matt Mitchell e Craig Wittus 6\u20134, 7\u20136."}
{"id": "3636215", "revid": "287204", "url": "https://it.wikipedia.org/wiki?curid=3636215", "title": "Bartholomeus Zeitblom", "text": "Biografia.\nNato a Nordlingen, diviene maestro della scuola di Ulm. La sua bottega fu florida e produsse numerose opere sia a soggetto religioso che ritratti. La sua pittura, che supera i modelli tardogotici per aprirsi agli influssi umanistici di provenienza fiamminga e italiana, si caratterizza per il sapiente utilizzo dei colori, freschi e luminosi, e dalle figure, alte ed eleganti, spesso inserite in spaziosi interni. Tra le commissioni pi\u00f9 importanti ricordiamo la pala d'altare della Chiesa di Heerberg (1497), i quattro pannelli della pala d'altare Eschach (1495) raffiguranti I due San Giovanni, l'Annunciazione e la Visitazione e la grande pala con Scene della Passione nel monastero di Blaubeuren. Muore a Ulm, intorno al 1520."}
{"id": "3636220", "revid": "767487", "url": "https://it.wikipedia.org/wiki?curid=3636220", "title": "Pr\u00e9juce Nakoulma", "text": "Carriera.\nClub.\nSegna l'ultimo gol con il G\u00f3rnik \u0141\u0119czna il 30 luglio 2011 nella vittoria casalinga per 2-0 contro l'Olimpia Grudzi\u0105dz. Gioca l'ultima partita con il G\u00f3rnik \u0141\u0119czna il 20 agosto 2011 nel pareggio casalingo per 1-1 contro il Dolcan Z\u0105bki.\nDebutta con il Widzew \u0141\u00f3d\u017a il 7 agosto 2010 nel pareggio casalingo per 1-1 contro il Lech Pozna\u0144. Segna il primo gol nel Widzew il 23 aprile 2011 nella vittoria casalinga per 3-1 contro il Polonia Bytom. Gioca l'ultima partita nel Widzew il 15 maggio 2011 nella vittoria casalinga per 2-1 contro il Zag\u0142\u0119bie Lubin.\nDebutta con il G\u00f3rnik Zabrze il 12 settembre 2011 nella sconfitta fuori casa per 2-1 contro il Lechia Danzica, subentrando al 65' a Daniel Go\u0142\u0119biewski. Segna il primo gol con il G\u00f3rnik Zabrze il 17 settembre 2011 nel pareggio fuori casa per 1-1 contro il \u0141KS \u0141\u00f3d\u017a.\nIl 16 febbraio 2017, dopo la positiva Coppa d'Africa con la nazionale, viene ingaggiato a parametro zero dal . Si svincola nell'estate del 2018.\nIl 15 gennaio 2019 si accorda per sei mesi con il , in Turchia.\nNel 2020 firma per L'Orleans\nNazionale.\nNakoulma \u00e8 membro della nazionale maggiore burkinab\u00e9 dal 2012. Ha partecipato alla Coppa d'Africa 2017, dove con ottime prestazioni (anche 2 gol) ha contribuito al terzo posto finale dei suoi."}
{"id": "3636222", "revid": "1591878", "url": "https://it.wikipedia.org/wiki?curid=3636222", "title": "Osvaldo Bignami", "text": "Biografia.\nApprendista presso un decoratore a Milano dove si trasferisce verso i vent'anni, si iscrive pi\u00f9 tardi all'Accademia di Belle Arti di Brera. Sin dalle prime prove si orienta verso la decorazione ad affresco: con tale tecnica esegue i ritratti di Masaccio e Giovanni Bellini (originariamente collocati nei loggiati del Palazzo di Brera a Milano e oggi dispersi) che gli valgono nel 1893 e 1894 il Premio Mylius. \u00c8 presente con regolarit\u00e0 alle esposizioni braidensi fino al 1900; nell'ambito della sua produzione pittorica si segnalano in particolare i soggetti sacri, le scene di genere e i ritratti di Luigi Sabatelli, Giacomo Mantegazza e Enrico Zanoni (gi\u00e0 Milano, Societ\u00e0 Artisti e Patriottica).\nNegli anni seguenti si dedica alla decorazione pittorica di edifici civili, quali il Teatro Fraschini a Pavia (1909), e religiosi, come alcune cappelle del Cimitero Monumentale di Lodi (1902-1914), la chiesa di Santa Maria del Carmine a Milano (1904, 1909) e la cappella del collegio Borromeo a Pavia (1909). Particolarmente pregevoli gli affreschi in memoria dei caduti della Prima guerra mondiale nella Basilica di Santa Margherita di Cortona (1920). Sperimenta inoltre la tecnica della litografia."}
{"id": "3636225", "revid": "1442080", "url": "https://it.wikipedia.org/wiki?curid=3636225", "title": "Stowe Open 1982 - Doppio", "text": "Il doppio del torneo di tennis Stowe Open 1982, facente parte della categoria Grand Prix, ha avuto come vincitori Andy Andrews e John Sadri che hanno battuto in finale Mike Fishbach e Eric Fromm 6\u20133, 6\u20134"}
{"id": "3636226", "revid": "1452073", "url": "https://it.wikipedia.org/wiki?curid=3636226", "title": "Sharin no kuni, himawari no sh\u014djo", "text": ", \u00e8 una visual novel giapponese prodotta dalla Akabei Soft2, originariamente distribuita il 25 novembre 2005 per Microsoft Windows. Il gioco fu in seguito pubblicato per PlayStation Portable e Xbox 360.\nUna patch per tradurre il gioco in inglese \u00e8 stata distribuita da TL Wiki il 4 novembre 2009.\nUn fandisc chiamato \"Sharin no kuni, y\u016bky\u016b no sh\u014dnensh\u014djo\", che espande la storia di Masaomi Houzuki e i rispettivi finali di ogni eroina, fu pubblicato il 26 gennaio 2007.\nTrama.\nAmbientazione.\n\"Sharin no kuni\" prende luogo in un paese immaginario e distopico, a cui spesso ci si riferisce come \"Paese delle ruote dentate\". Sebbene nominalmente democratico, tutti gli aspetti della societ\u00e0 in questo paese sono influenzati da un gruppo d'\u00e9lite di persone definite \"Individui Speciali di Grande Valore\". Queste persone posseggono un'autorit\u00e0 legale assoluta, impiegabile per conferire \"imposizioni\" alle persone considerate socialmente dannose. Contravvenire all'imposizione comporta il confino ai lavori forzati in un campo di concentramento. \nLa locazione geografica di questo stato non viene menzionata, ma \u00e8 un'entit\u00e0 politica separata dal Giappone. Confina a sud con uno stato povero e logorato dalla guerra, chiamato \"Paese Meridionale\", i cui abitanti hanno tratti somatici distintivi e sono spesso discriminati dai loro vicini del nord.\nGli eventi si svolgono per la maggior parte in una cittadina isolata e rurale, circondata dalle montagne su tutti i lati. Alcuni anni prima, la citt\u00e0 fu l'origine di una rivolta soppressa brutalmente dal governo, con il risultato di una grande quantit\u00e0 di orfani e persone sotto \"imposizione\".\nStoria.\nLa storia ruota attorno a Kenichi Morita, un giovane che si \u00e8 addestrato negli ultimi sette anni per diventare un \"Individuo Speciale di Grande Valore\". Per il suo esame finale, \u00e8 stato mandato nella stessa citt\u00e0 in cui ha vissuto da bambino. Il suo scopo sar\u00e0 riabilitare tre compagne di scuola, cancellando le loro \"imposizioni\" e farle reintegrare nella societ\u00e0.\nTuttavia, questo apparentemente semplice esame lo costringer\u00e0 a richiamare tutto ci\u00f2 che ha imparato, esercitare il suo ingegno e confrontarsi col passato da cui \u00e8 fuggito.\n\u00c8 la storia di tre ragazze tra i girasoli che crescono in un paese che gira come una ruota dentata.\nModalit\u00e0 di gioco.\nCome la maggior parte delle visual novel, la giocabilit\u00e0 \"Sharin no kuni\" consiste nel leggere il testo accompagnato dalle immagini dei personaggi e da fondali fissi, effettuando alcune scelte che andranno a influenzare la storia. A differenza di altre Visual Novel, la trama di \"Sharin no kuni\" \u00e8 lineare e non si focalizza su un'eroina in particolare, ma coinvolge tutti i personaggi. L'epilogo \u00e8 per\u00f2 diverso a seconda delle scelte effettuate.\nLa storia \u00e8 divisa in cinque capitoli, pi\u00f9 un prologo ed un epilogo. Il primo capitolo introduce i personaggi, l'ambientazione e lo scopo finale di Kenichi: riabilitare le tre compagne di classe che possiedono obblighi. I successivi tre capitoli narrano degli sforzi del protagonista per riabilitare rispettivamente Sachi, Touka e infine Natsumi, mentre l'ultimo conclude la storia. I titoli dei capitoli sono:\nPersonaggi.\nProtagonisti.\nKenichi Morita.\n \u00e8 il protagonista del gioco. Nonostante sia la persona pi\u00f9 giovane che sia diventata un Individuo Speciale di Grande Valore cadetto, si \u00e8 gi\u00e0 distinto come presidente d'azienda e si \u00e8 fatto onore nella guerra nel paese meridionale. Quest'ultima esperienza lo ha segnato profondamente e ha l'abitudine di parlare da solo rompendo la quarta parete o fare battute che gli altri raramente trovano divertenti. Sebbene esteriormente arrogante, ha un forte senso di giustizia che spesso cozza con i valori del paese che serve. Come candidato per la posizione di Individuo Speciale di Grande Valore, \u00e8 un genio dotato di molti talenti e abile in molte aree come le arti marziali, uso delle armi da fuoco, gli affari e persino la speleologia. Possiede inoltre grande resistenza e carisma.\nNatsumi Hinata.\n, \u00e8 una ragazza estremamente timida che sta spesso a sognare ad occhi aperti. Teme sempre di disturbare le altre persone, rendendo difficile ai suoi amici, Sachi e Isono, a coinvolgerla in qualunque cosa. Non ha hobby se non quello di passeggiare per i campi di girasoli fuori citt\u00e0, spesso sognando ad occhi aperti.\nLa sua \"imposizione\" \u00e8 il divieto all'amore, uno dei pi\u00f9 severi: Natsumi non pu\u00f2 avere nessun contatto fisico con il sesso opposto. A causa della sua personalit\u00e0 introversa, ha sempre paura di toccare qualcuno per sbaglio, stando sempre nella paranoia di violare la sua imposizione.\n\u00c8 doppiata da Shinjou Mana. \nSachi Mitsuhiro.\n \u00e8 una ragazza attiva ed energetica, con l'abitudine di dormire a scuola e procrastinare sempre il dovere. \u00c8 una ragazza socievole e diventa perci\u00f2 subito amica di Kenichi. Essendo orfana, guadagna soldi attraverso speculazioni via internet e divide l'appartamento con una bambina del Paese Meridionale, Mana. In passato, aveva l'hobby di cucinare, ma non l'ha pi\u00f9 fatto dopo la morte dei genitori.\nLa sua imposizione \u00e8 di dover trascorrere giornate da 12 ore: Sachi ogni sera alle 19 in punto \u00e8 obbligata a prendere una medicina che la rende incosciente per le successive dodici ore. Tale stato di incoscienza non \u00e8 per\u00f2 come il sonno, non facendola riposare e costringendola a recuperare il sonno nelle dodici ore che gli restano ogni giorno.\n\u00c8 doppiata da Miya Serizono.\nTouka Oone.\n \u00e8 la rappresentante di classe, una ragazza schietta ed esuberante che non ha pazienza, trovandosi quindi spesso in contrasto con Kenichi. Non \u00e8 brava a scuola poich\u00e9 tende spesso a fare errori di distrazione ed \u00e8 piuttosto goffa. La sua imposizione le causa una relazione difficile con sua madre Kyouko, che le fa anche da insegnante a scuola. Sogna di diventare una cuoca, ma le \u00e8 proibito entrare in cucina a causa di un incidente che ebbe alcuni anni prima.\nLa sua imposizione \u00e8 il divieto di accedere all'et\u00e0 adulta: Touka deve obbedire a qualunque ordine datole dalla madre. Con questa autorit\u00e0, Kyouko programma cos\u00ec ogni sua giornata ora per ora e le proibisce alcuni svaghi come guardare la TV o leggere libri che non siano di studio.\n\u00c8 doppiata da Sumire Murasakibana.\nPersonaggi secondari.\nSepia Uzuki.\n un compagno di classe di Kenichi, l'unico capace di superarlo in eccentricit\u00e0. Sostiene di essere in grado di parlare con le fate e parla spesso di argomenti bizzarri, incorrendo spesso nell'ira di Touka. \u00c8 un fanatico devoto di Higuchi Saburou, leader della rivolta civile del passato, considerando Kenichi un \"infame servo dello stato\" e ha un debole per Kyouko, la madre di Touka. Il suo vero nome \u00e8 Isono Ichirouta. \u00c8 doppiato da Mori Keisuke. \nMasaomi Houzuki.\n \u00e8 un Individuo Speciale di Grande Valore che supervisiona l'esame di Kenichi. Nonostante zoppichi per una ferita di guerra e abbia bisogno di un bastone, \u00e8 un individuo intimidatorio che mette in soggezione anche Kenichi. Completamente votato alla societ\u00e0, non si fa problemi a manipolare chiunque, pur di ottenere il risultato pi\u00f9 favorevole per il futuro del paese. \u00c8 doppiato da Norio Wakamoto.\nMana.\n \u00e8 un'orfana del Paese Meridionale. \u00c8 una ragazzina di circa 10 anni, buona e umile, che vive nell'armadio dell'appartamento di Sachi. Lavorando di notte facendo pulizie in un supermercato, di giorno spesso dorme, cos\u00ec lei e Sachi non si riescono spesso a parlare. \u00c8 doppiata da Kamizuki Aoi.\nKyouko Oone.\n \u00e8 la madre di Touka ed \u00e8 anche insegnante nella classe di Kenichi. \u00c8 una donna piuttosto severa, che sfrutta l'obbligo della figlia per programmare tutta la sua giornata. Nonostante ci\u00f2, non lo fa per egoismo, ma solo per proteggere Touka, che pensa sia troppo ingenua per il mondo. \u00c8 doppiata da Kazane.\nEri Nagumo.\n \u00e8 una dei cadetti compagni di Kenichi, tra le pi\u00f9 promettenti. \u00c8 poco pi\u00f9 vecchia di Kenichi, ma ha gi\u00e0 ottenuto un master in giurisprudenza. Sebbene dedicata e studiosa, ha la pessima abitudine di non essere puntuale. Viene cos\u00ec uccisa da Houzuki per non essere arrivata in tempo al suo esame finale. Per il suo destino, viene spesso paragonata al personaggio di Kisaragi in Elfen Lied. \u00c8 doppiata da Mariya Kurata. \nRiriko Higuchi.\n \u00e8 la figlia di Higuchi Saburou, il leader della rivolta di sette anni prima. Nonostante suo padre sia stato ucciso, lei si dice sia stata catturata e sia perci\u00f2 ancora viva. \u00c8 doppiata da Touno Ran. "}
{"id": "3636228", "revid": "2169079", "url": "https://it.wikipedia.org/wiki?curid=3636228", "title": "Adriana Bisi Fabbri", "text": "Biografia.\nNasce a Ferrara dove frequenta privatamente la scuola del pittore Nicola Laurenti e conosce il futuro marito e giornalista Giannetto Bisi. Trascorre parte della giovinezza a Padova, ospite di sua zia Cecilia Forlani, madre di Umberto Boccioni. A Padova e a Milano, dove si trasferisce con la famiglia nel 1905, compie numerosi studi di pittura e arricchisce la propria formazione da autodidatta anche frequentando gli studi di Gaetano Previati e Luigi Conconi.\nNel 1907 si trasferisce col marito a Bergamo e l'anno seguente esordisce con due disegni alla Seconda Esposizione Quadriennale di Torino. Nel 1911 partecipa a \"Frigidarium\", mostra internazionale di umorismo organizzata al Castello di Rivoli, dove \u00e8 premiata con la medaglia di bronzo; nello stesso anno \u00e8 presente alla Prima esposizione libera, manifestazione organizzata a Milano da Boccioni e altri intellettuali futuristi. Negli anni seguenti partecipa ad altre mostre collettive come quelle organizzate a Ca' Pesaro a Venezia o alla Famiglia Artistica e alla Societ\u00e0 per le Belle Arti ed Esposizione Permanente di Milano.\nNel 1914 aderisce al gruppo \"Nuove Tendenze\" e organizza una personale con 51 opere presso il negozio milanese della ditta Enrico Finzi. Ricercata anche come ritrattista, durante la prima guerra mondiale molte sue caricature a sfondo politico sono pubblicate su \"Il Popolo d'Italia\"; collabora inoltre con \"La Domenica Illustrata\" ed esegue figurini per la casa di moda fondata da Domenico Ventura.\nSi firma con lo pseudonimo Adr\u00ec.\nMor\u00ec per complicazioni polmonari a seguito della pandemia di influenza spagnola."}
{"id": "3636234", "revid": "43045413", "url": "https://it.wikipedia.org/wiki?curid=3636234", "title": "Open Library", "text": ""}
{"id": "3636236", "revid": "1048993", "url": "https://it.wikipedia.org/wiki?curid=3636236", "title": "Innocente Cantinotti", "text": "Biografia.\nNella citt\u00e0 natale lavora come apprendista nella bottega di vetrate di Pompeo Bertini e s'iscrive all'Accademia di Belle Arti di Brera, frequentando i corsi di Raffaele Casnedi, Giuseppe Bertini e Giuseppe Mentessi. Sotto la direzione di quest'ultimo nel 1898 partecipa alla realizzazione del Trittico dei ferrovieri per il salone della Societ\u00e0 Nazionale Mutuo Soccorso fra Ferrovieri e Lavoratori dei Trasporti a Milano. Di idee socialiste, partecipa al vivace clima intellettuale della Famiglia Artistica, di cui \u00e8 socio e alle cui manifestazioni annuali espone ritratti e disegni a sanguigna. Dagli inizi fino agli anni Venti del nuovo secolo condivide con Guido Zuccaro e Giovanni Buffa la fortunata esperienza nella ditta di vetrate artistiche diretta da Giovanni Beltrami. Partecipa regolarmente alle mostre della Societ\u00e0 per le Belle Arti ed Esposizione Permanente e alle manifestazioni braidensi tra cui la IV Triennale del 1900 dove vince il Premio Gavazzi e la Nazionale del 1906; nel 1903 e 1905 partecipa inoltre all'Esposizione internazionale d'arte di Venezia."}
{"id": "3636237", "revid": "1442080", "url": "https://it.wikipedia.org/wiki?curid=3636237", "title": "Campionati Internazionali di Sicilia 1982 - Doppio", "text": "Il doppio del torneo di tennis Campionati Internazionali di Sicilia 1982, facente parte della categoria Grand Prix, ha avuto come vincitori Gianni Marchetti e Enzo Vattuone che hanno battuto in finale Jos\u00e9 Luis Damiani e Diego P\u00e9rez 6-4, 6-7, 6-3."}
{"id": "3636240", "revid": "300067", "url": "https://it.wikipedia.org/wiki?curid=3636240", "title": "Zane Teil\u0101ne", "text": ""}
{"id": "3636241", "revid": "300067", "url": "https://it.wikipedia.org/wiki?curid=3636241", "title": "Zane Teilane", "text": ""}
{"id": "3636244", "revid": "43045533", "url": "https://it.wikipedia.org/wiki?curid=3636244", "title": "The Tuxedo - Lo smoking", "text": ""}
{"id": "3636248", "revid": "124123", "url": "https://it.wikipedia.org/wiki?curid=3636248", "title": "Giovanni Maimeri", "text": "Biografia.\nAutodidatta, compie la sua formazione tra Venezia e Milano dove frequenta lo studio di Leonardo Bazzaro a partire dal 1906. L'incontro con Emilio Gola nel 1908 \u00e8 decisivo nell'evoluzione delle sue ricerche artistiche di impronta naturalista, rivolte allo studio dell'incidenza della luce sui corpi e del ruolo dei colori. Nel 1910 esordisce all'Esposizione di Belle Arti presso la Societ\u00e0 Permanente con alcuni soggetti tratti dalla vita notturna milanese, un paesaggio e figure. Gli stessi temi, ripetutamente affrontati nel corso degli anni Dieci, confluiscono nella sua prima personale allestita presso la Galleria Geri di Milano nel 1918. Dal 1929 si dedica all'esecuzione di vedute dei navigli milanesi, soggetti destinati a divenire caratteristici della sua produzione, presentati l'anno successivo presso il salone del Giornale dell'Arte. Sistematicamente escluso dall'Esposizione Internazionale d'Arte della citt\u00e0 di Venezia e dalle Mostre del Sindacato Fascista, continua l'attivit\u00e0 espositiva negli anni Quaranta presso le pi\u00f9 importanti gallerie private di Milano e Roma.\nNel 1923, insieme al fratello Carlo che nel 1908 aveva conseguito la laurea in chimica industriale, rileva il Mulino Blondel nella periferia sud di Milano, e fonda la \"Fratelli Maimeri\", una piccola azienda produttrice di colori, che con alterne vicende si svilupper\u00e0 negli anni a venire fino a raggiungere dimensioni ragguardevoli.\nOggi la Maimeri Spa, \u00e8 una delle aziende leader nella produzione e distribuzione di colori per artisti italiana, nota in tutto il mondo. \nLa sua attuale sede \u00e8 a Mediglia (MI), dove si \u00e8 spostata dopo i bombardamenti e la distruzione del Mulino, durante la Seconda guerra mondiale.\nNel 1997 \u00e8 nata la Fondazione Maimeri, lo scopo e l'intento della fondazione \u00e8 quello di promuovere l'arte in ogni sua espressione attraverso tre direttive principali: la valorizzazione dell'attivit\u00e0 artistica di Gianni Maimeri, la promozione dei giovani artisti e la divulgazione dell'arte italiana e contemporanea."}
{"id": "3636250", "revid": "287204", "url": "https://it.wikipedia.org/wiki?curid=3636250", "title": "ATP Bordeaux 1982 - Doppio", "text": "Il doppio del torneo di tennis ATP Bordeaux 1982, facente parte della categoria Grand Prix, ha avuto come vincitori Hans Gildemeister e Andr\u00e9s G\u00f3mez che hanno battuto in finale Anders J\u00e4rryd e Hans Simonsson 6-4, 6-2-"}
{"id": "3636253", "revid": "118010242", "url": "https://it.wikipedia.org/wiki?curid=3636253", "title": "Lazzaro Pasini", "text": "Biografia.\nAllievo dell'incisore Romualdo Belloli a Reggio Emilia, si trasferisce a Firenze dove frequenta l'Accademia di Belle Arti grazie ad una borsa di studio. Frequenta lo studio di Giovanni Fattori e, attratto dalla pittura di macchia, si dedica all'esecuzione di paesaggi della campagna toscana studiati dal vero. \nNel 1884 al suo esordio all'Esposizione Nazionale di Torino si distingue con una scena di genere di ispirazione sociale. Questi temi diverranno una costante della sua produzione in seguito al suo trasferimento a Milano, nel 1886, dove entra a contatto con gli esponenti del naturalismo lombardo. Agli inizi del secolo si accosta alla tecnica a colori divisi per raggiungere effetti di acceso luminismo in opere di intonazione religiosa e nell'esecuzione delle prime vedute lombarde, riportando la medaglia d'oro del ministero della Pubblica Istruzione nel 1918. Nella sua produzione matura si dedica soprattutto all'esecuzione di paesaggi, ripiegando verso un linguaggio naturalista di gusto tardottocentesco.\nMassone, \u00e8 stato iniziato il 2 novembre 1920 nella Loggia \"La Ragione\" di Milano. \u00c8 stato sepolto al Cimitero Maggiore di Milano, ove i suoi resti sono stati poi collocati in una celletta. "}
{"id": "3636256", "revid": "1442080", "url": "https://it.wikipedia.org/wiki?curid=3636256", "title": "Geneva Open 1982 - Doppio", "text": "Il doppio del torneo di tennis Geneva Open 1982, facente parte della categoria Grand Prix, ha avuto come vincitori Pavel Slo\u017eil e Tom\u00e1\u0161 \u0160m\u00edd che hanno battuto in finale Carl Limberger e Mike Myburg 6\u20134, 6\u20130."}
{"id": "3636260", "revid": "3115", "url": "https://it.wikipedia.org/wiki?curid=3636260", "title": "Bruno D'Argenio", "text": "Biografia.\n\u00c8 professore ordinario di geologia presso l'Universit\u00e0 Federico II di Napoli, dove dirige l'Istituto di geologia e geofisica. Dal 1993 al 2006 ha diretto l'Istituto per l'Ambiente Marino Costiero del Consiglio Nazionale delle Ricerche e, dello stesso, l'Istituto di Ricerca Geomare Sud. Nel 1994 ha ricevuto la laurea \"honoris causa\" in scienze naturali dall'Universit\u00e0 Lor\u00e1nd E\u00f6tv\u00f6s di Budapest.\nLe sue ricerche, a partire dalla fine degli anni cinquanta, hanno interessato diversi settori geologici, e segnatamente lo studio petrologico delle piattaforme carbonatiche, cui ha dedicato numerose pubblicazioni scientifiche. Negli ultimi vent'anni, invece, le sue indagini si sono rivolte maggiormente ai problemi di oscillazione dell'orbita terrestre. Il suo nome, assieme a quello dei biologi molecolari Giuseppe Geraci e Rosanna del Gaudio, \u00e8 stato segnalato alla ribalta internazionale in particolare il 9 maggio 2011, allorch\u00e9 il CNR ha annunciato - non senza destare perplessit\u00e0 nel panorama scientifico - la scoperta di batteri cosiddetti \"alieni\", i quali, rinvenuti in forma latente all'interno di meteoriti caduti sulla Terra oltre due miliardi di anni fa, si sarebbero risvegliati una volta estratti, riacquistando mobilit\u00e0 e iniziando a riprodursi, a testimonianza della possibile esistenza di vita nello spazio.\nAccademico Linceo, socio onorario della Societ\u00e0 Geologica di Londra e della Societ\u00e0 Geologica d'America, D'Argenio \u00e8 stato presidente della Societ\u00e0 Geologica Italiana nel biennio 1987-'88."}
{"id": "3636262", "revid": "287204", "url": "https://it.wikipedia.org/wiki?curid=3636262", "title": "Mario Acerbi (pittore)", "text": "Biografia.\nDal 1900 al 1909 frequenta con profitto la Civica Scuola di Pittura di Pavia, allievo di Carlo Sara, Romeo Borgognoni e di Giorgio Kienerk, aggiudicandosi nel 1907 il Premio Lauzi con \"Amore dell'arte\" e nel 1910 il Premio Frank (in seguito annullato per vizio procedurale). \nL'insegnamento del padre Ezechiele, noto paesaggista ed esponente di punta del movimento noto come \"impressionismo lombardo\", \u00e8 determinante nella sua formazione improntata a un linguaggio pittorico di matrice naturalista, con un utilizzo molto marcato del colore per risaltare la componente emotiva dell'opera. \nDal 1908 \u00e8 presente alle esposizioni di Torino con \"Operazioni chirurgiche\" e Milano con un repertorio di paesaggi, ritratti e fiori realizzati sulla scorta dei modelli paterni di maggior successo commerciale. \nSi distingue come ritrattista per committenze milanesi e pavesi, ottenendo incarichi ufficiali da diversi enti lombardi per i quali realizza dipinti storici e soggetti religiosi ad affresco."}
{"id": "3636265", "revid": "520814", "url": "https://it.wikipedia.org/wiki?curid=3636265", "title": "Juan Miguel Garc\u00eda", "text": ""}
{"id": "3636267", "revid": "1305772", "url": "https://it.wikipedia.org/wiki?curid=3636267", "title": "Pacific Coast Championships 1982 - Doppio", "text": "Il doppio del torneo di tennis Pacific Coast Championships 1982, facente parte della categoria Grand Prix, ha avuto come vincitori Fritz Buehning e Brian Teacher che hanno battuto in finale Scott Davis e Chris Dunk 6-7(5-7), 6-2, 7-5."}
{"id": "3636269", "revid": "2168414", "url": "https://it.wikipedia.org/wiki?curid=3636269", "title": "Antonio Pasinetti", "text": "Biografia.\nDi umili origini svolge il suo apprendistato presso il pittore bresciano Luigi Campini. Dopo aver frequentato la scuola Moretto a Brescia, si trasferisce a Milano nel 1880 e si iscrive all'Accademia di Brera dove consegue il diploma di disegno. Forse a causa dell'insofferenza verso gli insegnamenti accademici interrompe gli studi per trasferirsi a Verona alla scuola del pittore Napoleone Nani, interprete delle nuove istanze naturaliste. Viaggia attraverso l'Italia Settentrionale specializzandosi nel paesaggio e nel ritratto fino al 1889, anno del suo definitivo trasferimento a Milano. Qui entra in contatto con i principali esponenti del naturalismo lombardo e divide lo studio di via Solferino con Paolo Troubetzkoy. \nSul finire del secolo si distingue come ritrattista per la borghesia lombarda, pur continuando a realizzare paesaggi, tratti dal vero in occasione dei frequenti viaggi e soggiorni in Italia e all'estero, con una particolare predilezione per Venezia. Verso il 1925 su questa pittura di forte impronta naturalista si innestano nuove suggestioni in seguito all'avvicinamento al gruppo Novecento italiano. \nA partire dal 1884 \u00e8 presente alle principali manifestazioni artistiche nazionali e internazionali. Nel 1942, a due anni dalla sua scomparsa, Giovanni Treccani degli Alfieri gli dedica una personale a Milano,Le sue opere sono esposte alla biblioteca Giovanni Treccani degli Alfieri di Montichiari.\nMassone, membro del Grande Oriente d'Italia, in una lettera di Giovanni Lentini il Giovane al Gran Maestro Ettore Ferrari del 13 febbraio 1913 fu proposto come membro di un'associazione chiamata \"Famiglia artistica\", costituita da fratelli artisti."}
{"id": "3636271", "revid": "110157", "url": "https://it.wikipedia.org/wiki?curid=3636271", "title": "Dizionario degli italiani illustri e meschini", "text": "Il Dizionario degli italiani illustri e meschini dal 1870 a oggi \u00e8 un'opera editoriale che raccoglie una serie di materiali biografici redatti da Giovanni Ansaldo. \nSi tratta di un dizionario biografico \"non convenzionale\", i cui contenuti rispondono a una scelta anticonformista, quella di dare risalto a biografie di figure minori, delle quali ben difficilmente era possibile trovare menzioni biografiche su enciclopedie e dizionari \"tradizionali\" (fra gli esempi di personaggi minori, che possono far luce sulla scelta editoriale, vi sono quelle del circense Darix Togni, della poetessa Annie Vivanti, l'archiatra pontificio Riccardo Galeazzi Lisi, lo scrittore Giosu\u00e8 Borsi, il patriota Zeffirino Faina, ecc.).\nInizialmente, i contenuti non erano concepiti per una destinazione libraria: essi, infatti, uscirono periodicamente su \"Il Borghese\", rivista fondata e diretta da Leo Longanesi, in forma anonima, ma in realt\u00e0 redatti da Ansaldo, in una rubrica aforistica e garbatamente ironica che il giornalista inizi\u00f2 a curare dal 1951.\nSolo dopo la morte dell'autore, occorsa nel 1969, una selezione degli articoli fu riunita a cura di Marcello Staglieno e destinata a una pubblicazione autonoma uscita per la casa editrice Longanesi nel 1980. Il volume, inserito nella collana editoriale \"Il Cammeo\", era stampato su due colonne e 253 pagine."}
{"id": "3636272", "revid": "1907180", "url": "https://it.wikipedia.org/wiki?curid=3636272", "title": "Lorenzo Gignous", "text": "Biografia.\nNipote del pittore Eugenio Gignous, uno dei principali esponenti del Naturalismo lombardo, \u00e8 allievo all'Accademia di Belle Arti di Brera, dove nel 1884 ottiene il premio Mylius per il paesaggio storico, quell'anno con soggetto libero, con una veduta della localit\u00e0 di Sesto Calende sul Lago Maggiore, luogo dello sbarco di Garibaldi e dei reggimenti dei Cacciatori delle Alpi nel maggio 1859. Questo paesaggio ricorre con frequenza nel suo repertorio fino a diventare un tema caratteristico di tutta la sua produzione di forte matrice naturalista. Partecipa alle principali rassegne espositive nazionali dell'epoca affermandosi rapidamente come paesista con un repertorio di vedute del Lago Maggiore studiate dal vero in occasione dei soggiorni a Stresa, ospite di Eugenio Gignous che vi si era trasferito con la famiglia dal 1887. All'intensa attivit\u00e0 pittorica affianca fino al 1922 l'impiego presso le Ferrovie dello Stato, grazie al quale ottiene importanti commissioni pubbliche."}
{"id": "3636275", "revid": "1504506", "url": "https://it.wikipedia.org/wiki?curid=3636275", "title": "Contea di Adern\u00f2", "text": " \nLa Contea di Adern\u00f2 (in latino \"Comitatus Adernionis\", in spagnolo \"Condado de Adern\u00f2\") fu un'entit\u00e0 feudale esistito in Sicilia dal XIV al XIX secolo. Creata in epoca aragonese, fu una delle pi\u00f9 antiche contee della parte orientale dell'isola.\nTerritorio.\nLa Contea di Adern\u00f2 comprendeva i territori degli attuali comuni di Adrano e Biancavilla, in provincia di Catania, e di Centuripe, in provincia di Enna.\nStoria.\nAdern\u00f2, antica citt\u00e0 di fondazione greca situata nel Val Demone e nel lato sudoccidentale a ridosso dell'Etna, venne per la prima volta infeudata presumibilmente dopo il 1075, quando i Normanni, dopo una lunga e sanguinosa battaglia, cacciarono gli occupanti arabi. Il territorio di Adern\u00f2, fece per\u00f2 parte del patrimonio regio, di cui i regnanti normanni disponevano, assegnandolo \"pro tempore\" e \"ad libitum\" ai membri della famiglia reale con la condizione della fedelt\u00e0 adamantina e con l'obbligo per le femmine e per i maschi, assegnatari di terre, di richiedere il consenso del Re sia per sposarsi, che per i problemi di gestione e successione.\nPrimo signore fu il normanno Goffredo, figlio naturale di Ruggero I d'Altavilla, da cui ricevette tale investitura. Non \u00e8 chiaro, e neppure storicamente documentato, se a Goffredo succedette il figlio Silvestro, conte di Ragusa e di Marsico, poich\u00e9 nella seconda met\u00e0 del XII secolo risulta essere feudataria di Adern\u00f2 la nobildonna Adelicia, nipote del Gran Conte Ruggero. Attraverso costei il feudo pass\u00f2 per successione agli Avenello e agli Aquila: nel 1177 risulta essere feudatario Ruggero d'Aquila, conte di Avellino.\nNel 1185 fu creato signore Gualtieri Parisi, e con l'insediamento al trono del Regno di Sicilia della dinastia sveva degli Hohenstaufen con Enrico VI di Svevia, la signoria di Adern\u00f2 venne tenuta da Bartolomeo de Luci. In epoca aragonese, signore di Adern\u00f2 fu Pietro Luca Pellegrino, la cui figlia Agata spos\u00f2 il conte Matteo Sclafani, che nel 1303 prese possesso \"maritali nomine\" del feudo e sul quale il re Federico III di Sicilia lo invest\u00ec del titolo di \"I conte di Adern\u00f2 e Centorbi\".\nLo Sclafani non lasci\u00f2 discendenti maschi, e dopo la sua morte nel 1354 si apr\u00ec una lite per la successione che dur\u00f2 per quasi un quarantennio, e ne furono protagonisti il nipote Matteo Moncada Sclafani, e i generi Guglielmo Peralta e Matteo Perollo. La questione si concluse il 7 luglio 1393, con l'ufficiale investitura da parte di re Martino I di Aragona a Conte di Adern\u00f2 di Antonio Moncada Abbate, figlio di Matteo.\nLa Contea di Adern\u00f2 divenne il principale dominio feudale dei Moncada, una delle pi\u00f9 potenti famiglie della Sicilia, che elessero il castello normanno a propria residenza, e con essi il contado adranita, e in particolare il suo capoluogo, registr\u00f2 un importante sviluppo socio-economico e demografico. Verso la fine del XV secolo, nel feudo di Callicari si stabil\u00ec una nutrita colonia di profughi greci provenienti dall'Epiro, fuggiti dalle persecuzioni dei Turchi ottomani che occuparono la loro terra; costoro, guidati dal condottiero Cesare Masi, ottennero dal conte Giovanni Tommaso Moncada l'autorizzazione a potervi edificare un proprio casale, a seguito della stipula dei capitoli avvenuta il 25 gennaio 1488, successivamente confermati dal Vicer\u00e9 di Sicilia nel 1501 e nel 1506. Il nuovo insediamento abitativo che si venne a formare venne denominato \"Casale dei Greci\", poi divenuto Biancavilla nei secoli successivi.\nI Moncada, che dal 1565 ebbero il titolo di Principe di Patern\u00f2, persero la Contea dopo la morte del principe Ferdinando Moncada Aragona nel 1713. La sua unica figlia, Caterina Moncada Faxardo, spos\u00f2 Giuseppe Alvarez de Toledo, duca di Ferrandina, e nel 1752, dopo una lite avviata con i Duchi di San Giovanni, il Tribunale della Regia Gran Corte assegn\u00f2 agli Alvarez de Toledo la Contea di Adern\u00f2; avverso alla sentenza emessa dalla Gran Corte, Giovanni Luigi Moncada, VIII principe di Patern\u00f2, present\u00f2 ricorso e nel 1797 il Tribunale del Concistoro gli assegn\u00f2 la Contea di Adern\u00f2 e le signorie di Biancavilla e Centuripe.\nLa fine del dominio feudale dei Moncada sulla Contea di Adern\u00f2 coincise con la sua soppressione, avvenuta con l'abolizione del feudalesimo in Sicilia nel 1812, sancita con la promulgazione, nell'anno medesimo, della Costituzione siciliana, concessa dal re Ferdinando III di Borbone in risposta alla rivolta scoppiata nell'isola e all'avanzata napoleonica."}
{"id": "3636277", "revid": "1305772", "url": "https://it.wikipedia.org/wiki?curid=3636277", "title": "Hawaiian Open 1982 - Doppio", "text": "Il doppio del torneo di tennis Hawaiian Open 1982, facente parte della categoria Grand Prix, ha avuto come vincitori Mike Cahill e Eliot Teltscher che hanno battuto in finale Francisco Gonz\u00e1lez e Bernard Mitton 6\u20134, 6\u20134."}
{"id": "3636278", "revid": "767487", "url": "https://it.wikipedia.org/wiki?curid=3636278", "title": "Milan Jovani\u0107", "text": "Carriera.\nClub.\nNel 2005 si trasferisce al Perth Glory. Anche se ha svolto un buon lavoro il club decide di non rinnovargli il contratto e lui firma per il Novi Sad, squadra della sua citt\u00e0 natale.\nDebutta con lo Spartak Subotica il 15 agosto 2009 nella sconfitta casalinga per 0-1 contro l'OFK Belgrado. Gioca la sua ultima partita il 16 maggio 2010 nel Crvena zvezda.\nDebutta con il Wisla Cracovia il 15 luglio 2010 nella vittoria fuori casa contro lo \u0160iauliai per 0-2 in UEFA Europa League 2010-2011. Debutta in Ekstraklasa il 21 agosto 2010 nella vittoria fuori casa per 0-1 contro il Widzew \u0141\u00f3d\u017a.\nNazionale.\nDebutta con la Nazionale in un match amichevole contro il Giappone ad Osaka, match vinto dalla Serbia vince 3-0."}
{"id": "3636283", "revid": "1305772", "url": "https://it.wikipedia.org/wiki?curid=3636283", "title": "Fausto Antonioli", "text": "Biografia.\nOriginario di Bergamo, nel quarto decennio del secolo \u00e8 allievo di Giuseppe Diotti presso l'Accademia Carrara completando, in seguito, la sua formazione presso l'Accademia di Belle Arti di Venezia, sotto la guida del pittore neoclassico Odorico Politi e del paesaggista Francesco Bagnara. Fin dai suoi esordi nel 1839 si distingue come ritrattista e per i suoi dipinti di paesaggio, con i quali si presenta nel 1844 all'Esposizione di Belle Arti dell'Accademia Carrara di Bergamo. La sua presenza \u00e8 attestata anche a Firenze e Roma, dove esegue vedute prospettiche dei principali monumenti cittadini animate da scene di vita popolare. Attorno al 1850 si trasferisce definitivamente a Udine, dove ricopre un incarico di insegnamento presso la locale scuola di Arti e Mestieri. Con la sua pittura allineata ai dettami della tradizione accademica ottiene in breve il favore dell'aristocrazia friulana che gli commissiona vedute cittadine, oltre a numerosi ritratti e nature morte con fiori. Quest'ampia produzione si protrae fino agli anni Settanta e si caratterizza nella maturit\u00e0 per l'adozione di un realismo pi\u00f9 intenso nei ritratti, non estraneo a suggestioni fotografiche. L'impiego di fotografie come fonte d'ispirazione, probabilmente, fu una pratica nota all'artista grazie all'amicizia stretta con il conte Augusto Gabriele Agricola, tra i primi sperimentatori della tecnica fotografica in Friuli."}
{"id": "3636286", "revid": "1442080", "url": "https://it.wikipedia.org/wiki?curid=3636286", "title": "Melbourne Indoor 1982 - Doppio", "text": "Il doppio del torneo di tennis Melbourne Indoor 1982, facente parte della categoria Grand Prix, ha avuto come vincitori Francisco Gonz\u00e1lez e Matt Mitchell che hanno battuto in finale Syd Ball e Rod Frawley 7\u20136, 7\u20136"}
{"id": "3636290", "revid": "117908093", "url": "https://it.wikipedia.org/wiki?curid=3636290", "title": "Fulvia Bisi", "text": "Biografia.\nFiglia del celebre pittore paesaggista Giuseppe Bisi e di Ernesta Legnani, allieva dell'incisore Giuseppe Longhi, svolge il suo apprendistato presso il padre del quale nella sua prima produzione ripropone modi e soggetti. Nel 1842 esordisce all'Esposizione di Belle Arti dell'Accademia di Brera partecipando con assiduit\u00e0 alle edizioni successive fino al 1859. Premiata all'Accademia di Brera nel 1845 per l'esecuzione di un grande paesaggio montano, si afferma sulla scena artistica milanese come erede della tradizione romantica lombarda.\nAvvia un'intensa attivit\u00e0 espositiva che la vede presente anche alle principali manifestazioni a Torino, Parma e Firenze, e all'Esposizione nazionale di Milano del 1881 e di Venezia del 1887 riportando un notevole successo di mercato. Fin dalla met\u00e0 degli anni Quaranta inizia a differenziarsi dai modi paterni realizzando un vasto repertorio di vedute e paesaggi - lombardi e ticinesi - aggiornato sulle coeve ricerche in chiave naturalista condotte da Giuseppe Canella.\nNella maturit\u00e0 raggiunge una personale cifra stilistica contraddistinta da una stesura pittorica vibrante, fatta di brevi pennellate, e da una particolare sensibilit\u00e0 verso i valori atmosferici e luministici del paesaggio."}
{"id": "3636292", "revid": "1457965", "url": "https://it.wikipedia.org/wiki?curid=3636292", "title": "Matteo I Moncada", "text": "Biografia.\nNacque da Guglielmo Raimondo, conte di Agosta e da Margherita Sclafani d'Incisa dei conti di Adern\u00f2, di cui era figlio primogenito. Nel 1343, spos\u00f2 la nobildonna Giovanna Peralta d'Aragona, figlia di Raimondo conte di Caltabellotta, dalla quale ebbe tre figli. L'unione dur\u00f2 fino alla morte della Peralta, avvenuta nel 1356, e poco dopo si rispos\u00f2 con Allegranza Abbate d'Arbes, figlia di Enrico signore di Favignana, dalla quale ebbe tre figli. \nNominato siniscalco del Regno di Trinacria nel 1353, ricopr\u00ec tale carica fino al 1361, e nuovamente nel 1362-1363. Nel 1354, ebbe concessa la Contea di Agosta, appartenuta al padre, al quale era stata tolta dai Chiaramonte da cui era stato catturato e avvelenato nel 1348, nel corso della violenta lotta tra le due fazioni della nobilt\u00e0 siciliana, catalana e latina. Successivamente, gli furono concesse anche le baronie di Fiumesalato (1363), Curcuraci (1370) e Sortino, e delle onze 500 annuali sul porto di Augusta e sul caricatore di Bruca. Sempre nel 1354, il Moncada fu coinvolto nella lotta di successione per il possesso delle contee di Adern\u00f2 e di Sclafani, apertasi dopo la morte del nonno materno Matteo Sclafani, che lo vedeva contrapposto ai cugini Matteo e Guglielmo Peralta, figli della zia Luisa Sclafani Calvellis. La lite giudiziaria dur\u00f2 trentanove anni, e si concluse con l'assegnazione ai Moncada della Contea di Adern\u00f2 e Centorbi, di cui verr\u00e0 investito il figlio Antonio nel 1393.\nNel 1359, il re Federico IV di Sicilia lo nomin\u00f2 vicario e capitano generale del Ducato di Atene, incarico che svolse fino al 1362. Nel 1363, gli furono assegnati i medesimi incarichi per il Ducato di Neopatria, dove uno dei suoi luogotenenti, Pietro de Pou, scaten\u00f2 la rivolta contro di lui a Tebe e fu cacciato. Il Moncada fu reintegrato l'anno successivo e mantenne la carica fino al 1367. La Corona d'Aragona gli assegn\u00f2 le signorie di Argo e di Corinto, come premio per la difesa della sua sovranit\u00e0 sulle due province greche, contro gli attacchi nemici del 1364.\nNel 1370, Re Federico IV assegn\u00f2 al Conte di Agosta e ai suoi eredi, sotto servizio militare, i proventi annualmente dovuti per la sovvenzione regia nella terra di Augusta ed Altavilla e nel casale Melilli; nel 1374, la Regina Antonia gli concesse come vitalizio il Pantano Salso con fiume nel territorio di Lentini, confermato da Re Federico in perpetuo a lui e ai suoi eredi l'anno seguente. Mor\u00ec nel 1378.\nMatrimoni e discendenza.\nMatteo Moncada Sclafani, II conte di Agosta, dal primo matrimonio con Giovanna Peralta d'Aragona, ebbe i seguenti figli:\nDalla seconda unione con Allegranza Abbate d'Arbes, ebbe i seguenti figli:"}
{"id": "3636294", "revid": "1305772", "url": "https://it.wikipedia.org/wiki?curid=3636294", "title": "Davidoff Swiss Indoors 1982 - Doppio", "text": "Il doppio del torneo di tennis Davidoff Swiss Indoors 1982, facente parte della categoria Grand Prix, ha avuto come vincitori Henri Leconte e Yannick Noah che hanno battuto in finale Fritz Buehning e Pavel Slo\u017eil 6-2, 6-2."}
{"id": "3636304", "revid": "297059", "url": "https://it.wikipedia.org/wiki?curid=3636304", "title": "Carlo Ferrari (pittore)", "text": "Biografia.\nCompie studi irregolari presso l'Accademia Cignaroli di Verona e contemporaneamente si esercita come copista e restauratore nello studio del frescante Pietro Nanin.\nEsordisce all'esposizione di Belle Arti dell'Accademia di Verona nel 1837 con una serie di vedute cittadine animate da episodi di genere, ispirate alla pittura fiamminga, che diventeranno soggetti caratteristici del suo repertorio di maggior successo.\nNel corso degli anni Quaranta ottiene un crescente successo di pubblico e critica in coincidenza dell'infittirsi dell'attivit\u00e0 espositiva che lo vede presente all'Accademia di Venezia nel 1839, all'Ateneo di Brescia nel 1840 e all'Esposizione di Belle Arti di Brera a Milano nel 1844, affermandosi tra i principali pittori veronesi all'epoca della Restaurazione. Riceve importanti commissioni dall'aristocrazia cittadina e dai circoli degli ufficiali austriaci di stanza a Verona grazie al favore accordatogli dal maresciallo Radetzky, principale destinatario delle sue vedute della laguna di Venezia ispirate ai modelli della tradizione vedutistica settecentesca. Raggiunge l'apice della notoriet\u00e0 internazionale e della fortuna commerciale attorno al 1851, in seguito alla visita al suo studio dell'imperatore Francesco Giuseppe che gli assicura una committenza internazionale di altissimo rango.\nNel 1898 partecipa alla Esposizione generale italiana a Torino.\nNella maturit\u00e0 all'intensa attivit\u00e0 pittorica e incisoria, che lo vede impegnato nella traduzione di opere del Rinascimento, affianca quella di conoscitore, maturata a stretto contatto con il collezionista veronese Cesare Bernasconi."}
{"id": "3636307", "revid": "1442080", "url": "https://it.wikipedia.org/wiki?curid=3636307", "title": "Cologne Grand Prix 1982 - Doppio", "text": "Il doppio del torneo di tennis Cologne Grand Prix 1982, facente parte della categoria Grand Prix, ha avuto come vincitori Jos\u00e9 Luis Damiani e Carlos Kirmayr che hanno battuto in finale Hans Dieter Beutel e Christoph Zipf 6\u20132, 3\u20136, 7\u20135."}
{"id": "3636312", "revid": "1442080", "url": "https://it.wikipedia.org/wiki?curid=3636312", "title": "Tokyo Indoor 1982 - Doppio", "text": "Il doppio del torneo di tennis Tokyo Indoor 1982, facente parte della categoria Grand Prix, ha avuto come vincitori Tom Gullikson e Tim Gullikson che hanno battuto in finale John McEnroe e Peter Rennert 6-4, 3-6, 7-6"}
{"id": "3636314", "revid": "228587", "url": "https://it.wikipedia.org/wiki?curid=3636314", "title": "Necropoli Anguilla", "text": "La necropoli Anguilla \u00e8 un sito archeologico rinvenuto nel territorio di Ribera, comune italiano della provincia di Agrigento in Sicilia.\nDescrizione.\nLa necropoli della media e tarda et\u00e0 del bronzo (XIII secolo a.C.) \u00e8 stata rinvenuta nel 1982 a sud dell'abitato di Ribera, in localit\u00e0 contrada Anguilla.\n\u00c8 costituita da tombe di due tipi: a grotticella artificiale e a camera. Alcune sono precedute da un \"dromos\", un corridoio lungo da 1,5 a 5 m da dove si accede alla vera e propria tomba. Quest'ultima consiste in una o due camere con volta a cupola (Th\u00f2los), con un gradino sul quale veniva adagiato il defunto e gli oggetti votivi (vasi, anelli, armi, utensili).\nSono le uniche tombe per dimensione e tipologia nella Sicilia occidentale."}
{"id": "3636315", "revid": "253269", "url": "https://it.wikipedia.org/wiki?curid=3636315", "title": "Richard Speight Jr.", "text": "\u00c8 conosciuto principalmente per i ruoli del vice sceriffo Bill Kohler nella serie televisiva \"Jericho\", di Lex in \"The Agency\" e quello dell'Arcangelo Gabriele in \"Supernatural\".\nBiografia.\nRichard Speight Jr. nasce a Nashville, in Tennessee, da Barbara e Richard Speight. Ha frequentato la Montgomery Bell Academy a Nashville e successivamente la University of Southern California's School of Theater, dove si \u00e8 laureato con lode. Ha due sorelle pi\u00f9 grandi, Barby e Lindy. Il 28 giugno 2003 si \u00e8 sposato con Jaci Kathryn Hays, dalla quale ha avuto tre figli.\nCarriera.\nLa sua carriera da attore inizia nel 1984 recitando in un piccolo ruolo nel film per la televisione \"Una luce nel buio\"; nel 1987 recita per la prima volta in un film cinematografico, \"Ernesto guai in campeggio\". Da quel momento in poi inizier\u00e0 ad apparire in numerosi film e serie televisive.\nDopo essere apparso come guest star in alcune serie televisive e aver recitato nel film \"Giocattoli infernali\" del 1992, nel 1993 entra a far parte del cast principale della serie televisiva della NBC \"Running the Halls\", in cui recita nel ruolo di Mark G. \"The Shark\" Stark. Nel 1996 gira alcune scene nel film \"Independence Day\" che per\u00f2, in fase di montaggio, saranno eliminate, mentre l'anno successivo \u00e8 nel cast di \"Speed 2 - Senza limiti\".\nIl 2001 \u00e8 un anno molto importante, infatti entra a far parte del cast della serie televisiva \"The Agency\" nel ruolo di Lex; inizialmente personaggio ricorrente, durante la seconda stagione entra a far parte del cast principale. Sempre nel 2001 l'attore ha partecipato alle prime sette puntate della miniserie televisiva \"Band of Brothers - Fratelli al fronte\" nel ruolo del sergente Warren \"Skip\" Muck.\nNel 2005 ottiene un piccolo ruolo nel film \"Thank You for Smoking\" e l'anno successivo recita nel ruolo di James nel film \"Alla deriva - Adrift\". Sempre nel 2006 entra a far parte del cast di \"Jericho\" nel ruolo del vice sceriffo Bill Kohler. Dal 2007 fa parte del cast di \"Supernatural\" recitando nel ruolo ricorrente del Trickster, che successivamente si scoprir\u00e0 essere l'arcangelo Gabriele. Nel 2010 \u00e8 apparso in un episodio di \"Memphis Beat\" e in tre di \"\", mentre nel 2011 \u00e8 apparso in quattro episodi di \"Justified\" nel ruolo di Jed Berwind.\n\u00c8 apparso come guest star in numerose serie televisive tra cui \"Matlock\", \"E.R. - Medici in prima linea\", \"Cinque in famiglia\", \"JAG - Avvocati in divisa\", \"Alias\", \"CSI - Scena del Crimine\", \"\" e \"Life\"; ha inoltre partecipato al videoclip musicale degli Slayer \"Pride in Prejudice\"."}
{"id": "3636318", "revid": "1442080", "url": "https://it.wikipedia.org/wiki?curid=3636318", "title": "Hong Kong Open 1982 - Doppio maschile", "text": "Il doppio maschile del torneo di tennis Hong Kong Open 1982, facente parte della categoria Grand Prix, ha avuto come vincitori Charles Buzz Strode e Morris Skip Strode che hanno battuto in finale Kim Warwick e Van Winitsky 6\u20134, 3\u20136, 6\u20132"}
{"id": "3636321", "revid": "1573940", "url": "https://it.wikipedia.org/wiki?curid=3636321", "title": "Cirillo Bonora", "text": "Biografia.\nDal 1975 al 1987 \u00e8 Presidente della Camera di Commercio di Mantova. Dal 1986 al 1989 \u00e8 il primo Presidente dell'Istituto Tagliacarne.\nDal 1990 al 1993 \u00e8 Vicesindaco del Comune di Mantova."}
{"id": "3636323", "revid": "4106", "url": "https://it.wikipedia.org/wiki?curid=3636323", "title": "Brasi", "text": ""}
{"id": "3636331", "revid": "22356", "url": "https://it.wikipedia.org/wiki?curid=3636331", "title": "Dolichuranus primaevus", "text": "Il dolicurano (Dolichuranus primaevus) \u00e8 un terapside estinto, appartenente ai dicinodonti. Visse nel Triassico medio (Anisico, circa 245 - 243 milioni di anni fa) e i suoi resti fossili sono stati ritrovati in Namibia.\nDescrizione.\nQuesto animale era di grandi dimensioni rispetto alla maggior parte degli altri dicinodonti: il solo cranio poteva raggiungere i 50 centimetri di lunghezza, e si suppone che l'animale intero potesse oltrepassare i due metri e mezzo di lunghezza. Come altri animali simili, anche \"Dolichuranus\" doveva possedere un corpo massiccio a forma di botte, sorretto da arti robusti e relativamente corti. \"Dolichuranus\" era dotato di un grande cranio di forma triangolare (in vista dorsale), piuttosto allungato e dotato di na zona occipitale allargata. Possedeva il tipico becco dei dicinodonti, simile a quello delle tartarughe, ma differiva da quello di animali simili come \"Kannemeyeria\" e \"Daptocephalus\": questi ultimi possedevano un becco incurvato verso il basso, mentre \"Dolichuranus\" possedeva un becco pi\u00f9 allungato e caratterizzato da una strana e larga scanalatura nella parte anteriore, simile a un foro. Altre caratteristiche uniche di \"Dolichuranus\" includevano una vacuit\u00e0 interpterigoidea piuttosto piccola posizionata dietro alla coana e all'interno del corpo dello pterigoide, il margine ventrale dei vomeri quasi al livello degli pterigoidi, e una cresta timpanica ventrale ben sviluppata, sulla quale si sviluppava un processo prominente per il muscolo \"depressor mandibulae\". \nClassificazione.\n\"Dolichuranus primaevus\" venne descritto per la prima volta da Keyser nel 1973, sulla base di resti fossili ritrovati nella formazione Omingonde in Namibia, risalente all'Anisico. Keyser descrisse un'altra specie di dicinodonti provenienti da questa formazione (Rhopalorhinus etionensis), ma studi successivi dimostrarono che questi fossili appartenevano alla specie tipo. \n\"Dolichuranus\", bench\u00e9 inizialmente attribuito alla famiglia Kannemeyeriidae, era probabilmente un membro degli Stahleckeriidae, un altro gruppo di dicinodonti derivati; secondo alcuni studi, \"Dolichuranus\" sarebbe parte di un clade comprendente anche i sudamericani \"Stahleckeria\" e \"Ischigualastia\" (Damiani et al., 2007). "}
{"id": "3636334", "revid": "1442080", "url": "https://it.wikipedia.org/wiki?curid=3636334", "title": "Quito Open 1982 - Doppio", "text": "Il doppio del torneo di tennis Quito Open 1982, facente parte della categoria Grand Prix, ha avuto come vincitori Jaime Fillol e Pedro Rebolledo che hanno battuto in finale Egan Adams e Rocky Royer 6\u20132, 6\u20133."}
{"id": "3636336", "revid": "2110845", "url": "https://it.wikipedia.org/wiki?curid=3636336", "title": "Bapsi Sidhwa", "text": "Scrive in lingua inglese.\nNasce a Karachi, nell'attuale Pakistan, all'epoca nel Raj britannico, da Peshotan e Tehmina Bhandara, entrambi zoroastriani. Successivamente vive a Houston, negli Stati Uniti.\nHa insegnato presso la University of Houston, la Rice University, la Columbia University, il Mount Holyoke College e la Brandeis University.\nFilm.\nNel 1998 la regista indiana Deepa Mehta, prendendo spunto da Cracking India(it. La spartizione del cuore) ha prodotto Earth (film) (dall'inglese \"terra\")."}
{"id": "3636343", "revid": "4175", "url": "https://it.wikipedia.org/wiki?curid=3636343", "title": "KK Partizan Belgrado 2007-2008", "text": ""}
{"id": "3636346", "revid": "122880", "url": "https://it.wikipedia.org/wiki?curid=3636346", "title": "Felicita Frai", "text": "Biografia.\nNata a Praga sotto l'Imperatore d'Austria Francesco Giuseppe.\nInterrotti gli studi universitari nella citt\u00e0 natale, si trasferisce in Italia nel 1930, prima a Trieste e poi a Ferrara. Qui \u00e8 allieva di Achille Funi con il quale studia la tecnica dell'affresco e collabora nel 1936 alla decorazione \"Il mito di Ferrara\" nella sala dell'Arengo (gi\u00e0 Sala della Consulta) del Palazzo Municipale di Ferrara.\nNel 1937 collabora con Funi agli affreschi della Chiesa di San Francesco Nuovo a Tripoli in Libia.\nNel 1938 debutta all'Esposizione Internazionale Biennale d'Arte di Venezia, tornandovi anche nel 1948. \nNegli anni Quaranta si trasferisce a Milano, dove frequenta lo studio di Giorgio De Chirico e partecipa a tutte le edizioni della Triennale dal 1945 al 1954. Si dedica alla pittura di figura e alla natura morta ma anche all'incisione e all'illustrazione di libri quali \"Viaggio attraverso lo specchio\" (1947) di Lewis Carroll e \"L'albero del riccio\" (1948) di Antonio Gramsci.\nNel 2001 la pittrice italianizzata ha ottenuto l'Ambrogino d'oro.\n\u00c8 scomparsa nel 2010 all'et\u00e0 di 100 anni.\nAttivit\u00e0.\nFelicita Frai si \u00e8 espressa con l'olio, la tempera, l'acquarello, l'incisione e la litografia.\nL'artista ha dipinto, soprattutto, l'immagine femminile in infinite variazioni, oltre ai suoi coloratissimi e bellissimi fiori."}
{"id": "3636347", "revid": "123692822", "url": "https://it.wikipedia.org/wiki?curid=3636347", "title": "Ex Deo", "text": "Gli Ex Deo sono un gruppo melodic death metal proveniente dal Canada, formatosi nel 2008, che basa i suoi pezzi sulle vicende e le storie dell'Impero romano.\nStoria.\nLa band nacque nel 2008 per iniziativa del cantante e frontman dei Kataklysm, l'italo-canadese Maurizio Iacono: la sua idea consisteva nel produrre musica metal ispirandosi alla storiografia dell'Impero Romano.\nNel 2009 viene pubblicato tramite Nuclear Blast Records il primo album, \"Romulus\", dove partecipano come ospiti: Adam \"Nergal\" Darski, frontman dei polacchi Behemoth, Karl Sanders, frontman degli statunitensi Nile e A.O \"Obsidian Claw\" Gronbech, fondatore dei norvegesi Keep of Kalessin. In seguito sono stati realizzati due video musicali: il primo sulla \"title track\" \"Romulus\" ed il secondo su \"The Final War (Battle Of Actium)\".\nAll'inizio del 2012 \u00e8 stata rivelata l'uscita del nuovo album dei canadesi, \"Caligula\", distribuito dalla Napalm Records. Per la realizzazione dell'album \u00e8 stata richiesta la collaborazione della cantante dei Tristania, l'italiana Mariangela Demurtas."}
{"id": "3636349", "revid": "4175", "url": "https://it.wikipedia.org/wiki?curid=3636349", "title": "KK Partizan Belgrado 1991-1992", "text": ""}
{"id": "3636353", "revid": "767487", "url": "https://it.wikipedia.org/wiki?curid=3636353", "title": "Francisco Javier S\u00e1nchez Broto", "text": "Carriera.\nGiocatore.\nReal Saragozza.\nFrancisco Javier S\u00e1nchez Broto inizia la sua carriera nel Real Saragozza. Colleziona quattro presenze nella Primera Divisi\u00f3n spagnola 1992-1993, esordendo il 2 maggio 1993 nella partita vinta per 2-1 in casa contro il Burgos. Scende in campo per l'ultima volta con la maglia della squadra aragonese il 23 maggio, nella partita persa per 1-0 in casa del Deportivo La Coru\u00f1a.\nNella stagione 1993-1994 vince la Coppa del Re ma non gioca nessuna partita.\nVillarreal.\nNel 1994 passa al Villarreal, squadra della Segunda Divisi\u00f3n. Nella prima stagione, allenato da Carlos Sim\u00f3n Server e poi da Fidel Uriarte, colleziona 23 presenze e un cartellino rosso. Il Villarreal conclude il campionato al decimo posto.\nNella stagione 1995-1996 Luis Pascual diventa il portiere titolare, S\u00e1nchez Broto diventa una riserva e scende in campo sette volte. Nella stagione successiva, l'ultima giocata da S\u00e1nchez Broto con la maglia del Villarreal, colleziona tre presenze.\nCD Castell\u00f3n e M\u00e1laga.\nMilita per una stagione con il Castell\u00f3n, squadra della Segunda Divisi\u00f3n B prima di passare al M\u00e1laga, in Segunda Divisi\u00f3n. In Andalusia, allenato da Joaqu\u00edn Peir\u00f3, \u00e8 la riserva di Rafael Gonz\u00e1lez Robles. S\u00e1nchez Broto colleziona quattro presenze, il M\u00e1laga vince il campionato e ottiene la promozione in massima serie.\nNella stagione 1999-2000, il club andaluso ingaggia Pedro Contreras, che diventa il portiere titolare. S\u00e1nchez Broto diventa il terzo portiere e non scende mai in campo.\nAl termine del campionato, concluso al dodicesimo posto dal M\u00e1laga, S\u00e1nchez Broto lascia il club.\nL'avventura in Scozia.\nNel 2000 S\u00e1nchez Broto si trasferisce ad Airdrie, in Scozia, per giocare nell'Airdrieonians Football Club, squadra della Scottish First Division, la seconda divisione del campionato di calcio scozzese.\nEsordisce il 5 agosto, nella partita persa per 2-0 in casa dell'Inverness Caledonian Thistle F.C..\nIl 9 settembre viene espulso nella partita pareggiata per 2-2 contro l'Alloa.\nIl 19 novembre l'Airdrieonians si aggiudica la Scottish Challenge Cup battendo in finale ai rigori il Livingston. S\u00e1nchez Broto para tre rigori e diventa l'eroe della partita.\nInfatti, durante la battuta dei rigori, il portiere spagnolo si rende protagonista facendo strani movimenti che inducono gli avversari Derek Fleming, Brian McPhee e Michael Hart all'errore.\nIl 30 marzo 2001 S\u00e1nchez Broto viene acquistato proprio dal Livingston. Esordisce con la nuova maglia il 7 aprile nella partita persa per 1-0 in casa del Ross County e colleziona altre 5 presenze.\nIl Livingston vince la Scottish First Division e ottiene la promozione in massima serie.\nEsordisce nella Scottish Premier League il 28 luglio 2001, nella partita vinta per 2-1 in casa contro l'Hearts. S\u00e1nchez Broto colleziona 17 presenze in campionato e una in Scottish League Cup, in occasione della vittoria casalinga per 3-0 contro l'East Fife. Il Livingston arriva al terzo posto, dietro al Rangers e ai campioni del Celtic.\nNella stagione 2002-2003 il Livingston partecipa alla Coppa UEFA. S\u00e1nchez Broto esordisce il 13 agosto nella partita di andata del primo turno di qualificazione, giocata in Liechtenstein contro il Fussball Club Vaduz e pareggiata 1-1. Al ritornola partita finisce 0-0 e gli scozzesi accedono al primo turno, dove vengono eliminati dagli austriaci dello perdendo 5-2 a Graz e vincendo 4-3 in casa.\nIl 2 gennaio 2003 gioca la sua ultima partita con la maglia del Livingston, scendendo in campo nella partita di campionato persa per 2-0 in casa del Dunfermline, prima di passare al .\nS\u00e1nchez Broto, voluto dalla squadra di Glasgow per sostituire gli infortunati Rab Douglas e Magnus Hedman, esordisce con la nuova maglia il 23 febbraio, in una partita di Scottish FA Cup vinta per 3-0 contro il St Johnstone a Celtic Park.\nEsordisce in campionato il 2 marzo, nella partita vinta per 3-2 contro l'Hibernian e il 23 marzo \u00e8 di nuovo in campo in Scottish FA Cup, nella partita persa per 1-0 a Inverness che sancisce l'eliminazione del Celtic.\nIl 27 aprile contribuisce alla vittoria per 2-1 dell'Old Firm.\nIl ritorno in Spagna.\nA fine stagione S\u00e1nchez Broto torna in Spagna e firma per il Real Murcia, squadra della Primera Divisi\u00f3n.\nTrova poco spazio nella squadra, il cui portiere titolare \u00e8 Juanmi Garc\u00eda, e scende in campo solo nove volte.\nEsordisce il 31 agosto, nella partita di campionato terminata 1-1 e giocata in casa del Celta Vigo.\nNel mese di maggio, sotto la guida dell'inglese John Benjamin Toshack, gioca quattro partite, tra cui la vittoria casalinga per 2-1 contro il . In totale con il Real Murcia colleziona nove presenze e subisce 14 reti. La squadra arriva in ultima posizione in campionato e retrocede in Segunda Divisi\u00f3n.\nIl portiere di Barcellona lascia il club e passa al Getafe, squadra di Madrid partecipante per la prima volta alla Primera Divisi\u00f3n.\nNella stagione 2004-2005, allenato da Quique S\u00e1nchez Flores, \u00e8 titolare e gioca 30 partite. Esordisce il 24 ottobre al Coliseum Alfonso P\u00e9rez, nella partita di campionato persa per 2-0 contro il Real Betis di Siviglia. Scende in campo 21 volte e subisce 20 gol. Il 13 febbraio 2005 viene espulso all'89' della partita giocata in casa dell'Espanyol, sul risultato di 0-0.\nCon Sergio Aragoneses tra i pali, i catalani segnano due gol e vincono la partita. Gioca la sua ultima partita con la squadra di Madrid il 1\u00ba maggio, in occasione dell'incontro perso per 4-0 al Madrigal contro il Villarreal, sua ex squadra. Il Getafe conclude il campionato al tredicesimo posto.\nNel 2005, a 34 anni, firma con l'H\u00e9rcules, club della Segunda Divisi\u00f3n ma si ritira prima di esordire con la squadra di Alicante.\nImprenditore.\nNel 2000 S\u00e1nchez Broto, incontrando difficolt\u00e0 a trovare l'equipaggiamento adatto per ricoprire il ruolo di portiere, apr\u00ec un negozio di articoli sportivi dedicato esclusivamente ai portieri.\nNel corso degli anni la sua impresa, chiamata \"Soloporteros\" \u00e8 diventata nota a livello internazionale."}
{"id": "3636354", "revid": "122181133", "url": "https://it.wikipedia.org/wiki?curid=3636354", "title": "Arcord", "text": "Arcord \u00e8 un singolo del cantante italiano Zucchero Fornaciari, pubblicato nel 1999 ed estratto come quarto ed ultimo singolo dall'album \"Bluesugar\". \nDescrizione.\nLa canzone, il cui titolo significa \"ricordo\" in dialetto reggiano, contiene un tributo al cantante dei Nomadi Augusto Daolio, morto di cancro nel 1992: infatti nel brano \u00e8 presente uno spezzone della \"Canzone della bambina portoghese\" di Francesco Guccini, che lo stesso Daolio reinterpret\u00f2 nel 1974. \nLa canzone non \u00e8 che una dedica ai ricordi del passato, che ritornano in mente, \"che sfiorano e bruciano le labbra\", come recita il testo stesso. Ricordi sia positivi, che negativi, ma che restano comunque.\nVideo musicale.\nNel video del brano, girato presso il \"Fiera District\" realizzato dall'architetto Kenz\u014d Tange alla Fiera di Bologna, il cantante passeggia circondato da passanti, mentre sui palazzi scorrono immagini, probabilmente del passato, assimilabili ai ricordi."}
{"id": "3636356", "revid": "287204", "url": "https://it.wikipedia.org/wiki?curid=3636356", "title": "Grand Prix de Tennis de Toulouse 1982 - Doppio", "text": "Il doppio del torneo di tennis Grand Prix de Tennis de Toulouse 1982, facente parte della categoria Grand Prix, ha avuto come vincitori Pavel Slo\u017eil e Tom\u00e1\u0161 \u0160m\u00edd che hanno battuto in finale Jean-Louis Haillet e Yannick Noah 6-4, 6-4"}
{"id": "3636357", "revid": "2110845", "url": "https://it.wikipedia.org/wiki?curid=3636357", "title": "Giuseppe Guerreschi", "text": "Biografia.\nImpiegato in una banca milanese fino ai vent'anni, frequenta dal 1947 le scuole serali dell'Accademia di Belle Arti di Brera, iscrivendosi tre anni dopo ai corsi regolari. Studia pittura con Aldo Carpi e incisione con Benvenuto Disertori, diplomandosi nel 1954. \nNella seconda met\u00e0 del decennio partecipa alle collettive degli artisti appartenenti al movimento del Realismo Esistenziale di cui diviene interprete indiscusso. Attraverso il gallerista americano Charles Feingarten, organizza mostre personali a Chicago (1955, 1956, 1958 e 1959), San Francisco (1959) e New York (1960); partecipa inoltre alle Biennali di Venezia del 1960, 1964 e 1972.\nNel 1963 una sua opera viene esposta alla mostra \"Contemporary Italian Paintings\", allestita in alcune citt\u00e0 australiane. Nel 1963-64 espone alla mostra \"Peintures italiennes d'aujourd'hui\", organizzata in medio oriente e in nordafrica.\nIspirato dalla \"Neue Sachlichkeit\" e dal cinema espressionista tedesco, realizz\u00f2 opere pittoriche e grafiche di ascendenza storica e di denuncia sociale, sempre per\u00f2 conservando una matrice esistenziale, in cui al centro di tutto c'\u00e8 anzitutto l'uomo in rapporto alla civilt\u00e0 umana (la societ\u00e0 dei consumi, la civilt\u00e0 ebraica, la meditazione sulla guerra, la morte e l'eros). \nPoco dopo la sua morte, Renato Barilli gli dedica una mostra antologica, apertasi nel dicembre 1986 alla Rotonda di via Besana, a Milano."}
{"id": "3636360", "revid": "1442080", "url": "https://it.wikipedia.org/wiki?curid=3636360", "title": "ATP Taipei 1982 - Doppio", "text": "Il doppio del torneo di tennis ATP Taipei 1982, facente parte della categoria Grand Prix, ha avuto come vincitori Larry Stefanki e Robert Van't Hof che hanno battuto in finale Fred McNair e Tim Wilkison 6-3, 7-6."}
{"id": "3636365", "revid": "123020156", "url": "https://it.wikipedia.org/wiki?curid=3636365", "title": "Guido Tallone", "text": "Biografia.\nFiglio d'arte, segue i corsi del padre Cesare all'Accademia di Belle Arti di Brera. Partecipa alla prima guerra mondiale e, rientrato a Milano, prosegue lo studio della pittura realizzando in particolare ritratti e paesaggi; questi ultimi sono spesso ambientati nei dintorni di Alpignano dove, nella casa ereditata dalla madre Eleonora Tango, l'intera famiglia Tallone \u00e8 solita soggiornare. Espone per la prima volta a Milano nel 1923 alla mostra annuale della Societ\u00e0 per le Belle Arti ed Esposizione Permanente. In questo decennio compie alcuni importanti viaggi a Berlino, Parigi, Madrid e in Africa settentrionale; frequenti sono anche i soggiorni in Svizzera, dove si afferma quale apprezzato ritrattista. Nel 1930 partecipa per la prima volta alla Biennale di Venezia, tornandovi con una certa regolarit\u00e0 fino al 1948; nello stesso anno a Milano, presso la Galleria Pesaro, organizza una mostra personale, sostenuto dal fratello e gallerista Ermanno e dal pittore Aldo Carpi,nel 1939 partecipa alla quadriennale di Roma manifestazione a cui prender\u00e0 parte anche nel 1948 . Rifugiatosi a Venezia nel 1943, nel dopoguerra e durante gli anni Cinquanta lavora negli studi di Milano, Burano e Torcello, compiendo inoltre numerosi viaggi in Europa e negli Stati Uniti."}
{"id": "3636369", "revid": "1442080", "url": "https://it.wikipedia.org/wiki?curid=3636369", "title": "Wembley Championship 1982 - Doppio", "text": "Il doppio del torneo di tennis Wembley Championship 1982, facente parte della categoria Grand Prix, ha avuto come vincitori Peter Fleming e John McEnroe che hanno battuto in finale Heinz G\u00fcnthardt e Tom\u00e1\u0161 \u0160m\u00edd 7-6, 6-4."}
{"id": "3636371", "revid": "120083110", "url": "https://it.wikipedia.org/wiki?curid=3636371", "title": "Brad Majors", "text": "Brad Majors \u00e8 un personaggio inventato da Richard O'Brien apparso nel musical \"The Rocky Horror Show\" del 1973, nel film da esso tratto \"The Rocky Horror Picture Show\" del 1975 e nel sequel \"Shock Treatment\" del 1981. \u00c8 interpretato da Christopher Malcolm nel musical, da Barry Bostwick nel film e da Cliff De Young nel sequel.\nStoria.\nThe Rocky Horror (Picture) Show.\nDopo aver assistito al matrimonio degli Hapschatt, Brad un impacciato ragazzo, chiede alla sua ragazza Janet Weiss di fidanzarsi. La ragazza, ben contenta accetta. Brad propone a Janet di andare dal Dr. Scott, il professore che aveva tenuto il corso universitario in cui i due ragazzi si erano conosciuti.\nDurante il viaggio, hanno un guasto all'automobile in un bosco nel pieno di un temporale. Cos\u00ec, i due cercano rifugio in un castello l\u00ec vicino. Ad accoglierli vi \u00e8 l'inquietante maggiordomo Riff Raff e l'ambigua domestica Magenta.\nPoco dopo Janet e Brad si troveranno davanti ai Transilvani assistendo al ballo del \"Time Warp\". Subito dopo arriva Frank-N-Furter che snobbando le richieste di Brad che chiedeva semplicemente di fare una telefonata li invita a salire in laboratorio.\nBrad e Janet assistono alla nascita di Rocky e all'uccisione di Eddie. Pi\u00f9 tardi, Brad e Janet vengono portati nelle loro stanze e durante la notte, Frank-N-Furter si finge Janet, ma quest'ultimo viene scoperto da Brad, ma riesce comunque a sedurlo. La stessa cosa aveva fatto precedentemente con Janet.\nSuccessivamente al castello arriva un ospite inaspettato: il Dr. Scott (l'ex professore di Brad e Janet che stava studiando le ricerche di Frank).\nFrank si autoconvince che i due giovani ospiti collaborino all'operazione di spionaggio del Dr. Scott e siano giunti al castello con quell'unico scopo. In un diverbio che lo segue vengono scoperti Rocky e Janet entrambi seminudi.\nIn successione, Frank festeggia il compleanno di Rocky e si viene a sapere che Eddie era il nipote del Dr. Scott. Quest'ultimo rivela a Brad e Janet che Frank -N- Furter insieme a i suoi domestici era un alieno, da l\u00ec si genera un caos, dove Frank pone fin immobilizando Brad e gli altri con un raggio immobilizante, tranne Riff Raff e Magenta.\nAlla fine del film questi ultimi due si ribellano al padrone uccidendolo insieme a Rocky e Columbia che erano intervenuti per salvarlo, mentre Brad, Janet e il Dr. Scott vengono fatti scappare."}
{"id": "3636372", "revid": "1747171", "url": "https://it.wikipedia.org/wiki?curid=3636372", "title": "Giacomo Gandi", "text": "Biografia.\nDopo un breve alunnato con Andrea Gastaldi all'Accademia Albertina di Torino, prosegue autonomamente la propria formazione recandosi a Firenze, Roma \u2013 dove si trasferisce attorno al 1869 \u2013 e Parma. Stabilitosi dopo il 1874 a Savigliano, si specializza nella pittura di genere e nella tecnica dell'acquerello con cui esegue due opere per l'Esposizione universale di Parigi del 1878. Partecipa alle rassegne nazionali di Milano nel 1872, Torino nel 1880 e 1884, di Milano nel 1881 e, due anni pi\u00f9 tardi, all'Esposizione di belle arti di Roma. \u00c8 presente inoltre alle manifestazioni della Societ\u00e0 Promotrice di Belle Arti di Torino dal 1870 al 1896, oltre che a quelle di Genova, Firenze e Napoli. \nL'ampio successo della sua pittura ispirata alla vita popolare si incrina sul finire del secolo per il mutato gusto collezionistico; prosegue tuttavia incessante la pratica artistica, sebbene nel ristretto ambito di Savigliano, fino agli ultimi anni di vita quando una malattia agli occhi ne compromette l'attivit\u00e0."}
{"id": "3636377", "revid": "1442080", "url": "https://it.wikipedia.org/wiki?curid=3636377", "title": "Ancona Open 1982 - Doppio", "text": "Il doppio del torneo di tennis Ancona Open 1982, facente parte della categoria Grand Prix, ha avuto come vincitori Anders J\u00e4rryd e Hans Simonsson che hanno battuto in finale Tim Gullikson e Bernard Mitton 6-4, 6-3."}
{"id": "3636378", "revid": "767487", "url": "https://it.wikipedia.org/wiki?curid=3636378", "title": "Maor Melikson", "text": "Biografia.\nSua madre \u00e8 nata a Legnica ma si \u00e8 spostata in Israele per far nascere il figlio li, per questo il giocatore ha la cittadinanza polacca.\nCarriera.\nClub.\nGioca l'ultima partita nel Maccabi Haifa il 22 agosto 2006 nel pareggio casalingo per 1-1 contro il Liverpool in Champions League, subentrando al 71' a Anderson Concei\u00e7\u00e3o Xavier.\nSegna l'ultimo gol nell'Hapoel Be'er Sheva il 1\u00ba gennaio 2011 nella vittoria casalinga per 2-1 contro il Maccabi Petah Tiqwa. Gioca l'ultima partita nell'Hapoel Be'er Sheva il 22 gennaio 2011 nella sconfitta casalinga per 1-2 contro il Beitar Jerusalem.\nIl 31 gennaio 2011 Melikson firma un quadriennale per il Wisla Cracovia. Debutta con il Wisla il 25 febbraio 2011 nella vittoria fuori casa per 0-1 contro l'Arka Gdynia. Segna il primo gol con il Wisla Cracovia il 4 marzo 2011 nella vittoria casalinga per 3-1 contro il Ruch Chorz\u00f3w. A fine campionato vince l'Ekstraklasa.\nNazionale.\nDebutta con la nazionale il 26 maggio 2010 in un match amichevole perso per 4-1 contro l'Uruguay. Il 10 agosto 2011, alla sua seconda presenza in assoluto, Melikson sigla una doppietta nella sconfitta fuori casa per 4-3 contro la Costa d'Avorio."}
{"id": "3636380", "revid": "985910", "url": "https://it.wikipedia.org/wiki?curid=3636380", "title": "Gabriele Mucchi", "text": "Biografia.\nNasce da una famiglia patriottica e liberale della borghesia emiliana (il nonno Venceslao Mucchi era presidente della Corte di cassazione a Torino, lo zio Agostino, cospiratore con Ciro Menotti nei moti del 1831, ripar\u00f2 e mor\u00ec a Grenoble nel 1839). Il padre Anton Maria, nato a Reggio Emilia il 27 maggio del 1871, \u00e8 un apprezzato pittore, da cui Gabriele apprende le prime nozioni di disegno. La madre \u00e8 la contessa Lucia Tracagni di Sal\u00f2 sul Garda, primogenita del conte Fabio Tracagni di Desenzano. Trascorre la sua adolescenza tra personaggi celebri che frequentano l'atelier paterno, come Leonardo Bistolfi, Sibilla Aleramo, lo \"zio Anni\" (sua guida spirituale) ossia il filosofo Annibale Pastore, Cesare Lombroso, Eusapia Palladino (celebrata \"medium\" italiana che Arthur Conan Doyle lod\u00f2 nella sua \"History of Spiritualism\"), Giovanni Cena e Auguste Rodin.\nNel 1915 si trasferisce a Correggio nel reggiano con la famiglia proveniente da Catania, poich\u00e9 l\u2019Etna-Film dovette chiudere la produzione cinematografica, perch\u00e9 preclusa dalla guerra e il padre regista fu licenziato. Ottenuta la maturit\u00e0 classica, si iscrive nel 1916 alla Facolt\u00e0 di Ingegneria a Bologna: in quegli anni universitari conosce e rafforza l'amicizia con Corrado Alvaro, redattore de Il Resto del Carlino. Nel 1918 \u00e8 chiamato sotto le armi con grado di tenente d'artiglieria ed ha il battesimo del fuoco sul Grappa. Nel 1923 si laurea in ingegneria e nel 1924 si trasferisce a Roma come impiegato nello studio ingegneristico. A Roma rincontra il suo amico Corrado Alvaro, divenuto corrispondente de \"Il Mondo\" e Sibilla Aleramo: esegue quattro disegni per \"Nostra Dea\" di Massimo Bontempelli, frequenta in quel periodo il teatrino, la \"Casa d'arte Bragaglia\" di Anton Giulio Bragaglia e il sacrario dell'intellettualit\u00e0 romana all'Aragno con il poeta Vincenzo Cardarelli. Nella primavera del 1925 incontra la scultrice tedesca Jenny Wiegmann (Genni) che in seguito sposer\u00e0.\nNel 1926 si trasferisce a Milano e l'anno seguente espone con il gruppo del \"Novecento Italiano\". Si avvia intanto anche la sua carriera di illustratore grazie alla collaborazione con gli scrittori Achille Campanile (\"Ma che cos'\u00e8 questo amore\", 1927) e Cesare Zavattini (\"Parliamo tanto di me\", 1931, \"I poveri sono matti\", 1937). Partecipa alle esposizioni internazionali d'arte di Venezia dal 1930 e nel1933 e 1936, alla V e VI Triennale di Milano con pitture e pannelli decorativi. Intellettuale di idee antifasciste, si avvicina al movimento \"Corrente\" e nel 1943 si unisce ai partigiani della Val d'Ossola arruolandosi nella 186\u00aa Brigata Garibaldi. Alla fine della guerra rientra a Milano e il suo impegno civile si traduce in opere di chiara impronta realista. Prosegue intanto la sua attivit\u00e0 anche nel campo dell'architettura che, avviata negli anni trenta, lo vede nel 1947 partecipare alla realizzazione degli alloggi nel quartiere QT8 a Milano, per i quali progetta anche gli elementi di arredo: con questi studi partecipa quello stesso anno all'VIII Triennale di Milano. Nel 1956 \u00e8 chiamato a insegnare pittura all'Universit\u00e0 d'arte di Berlino-Wei\u00dfensee dove risiede a lungo negli anni seguenti. L'attivit\u00e0 espositiva prosegue incessante tra la Germania e l'Italia, cos\u00ec come la sua attivit\u00e0 di decoratore e illustratore, quest'ultima coronata nel 1967 dalla pubblicazione del \"Candido\" di Voltaire."}
{"id": "3636381", "revid": "528930", "url": "https://it.wikipedia.org/wiki?curid=3636381", "title": "Manto (indumento)", "text": ""}
{"id": "3636382", "revid": "22356", "url": "https://it.wikipedia.org/wiki?curid=3636382", "title": "Ischigualastia jenseni", "text": "L'ischigualastia (Ischigualastia jenseni) \u00e8 un terapside estinto, appartenente ai dicinodonti. Visse nel Triassico superiore (Carnico, circa 235 milioni di anni fa) e i suoi resti fossili sono stati ritrovati in Sudamerica.\nDescrizione.\nQuesto animale era un dicinodonte di grandi dimensioni, che poteva superare i 3,5 metri di lunghezza e arrivare a 2 tonnellate di peso. Il solo cranio era lungo 55 centimetri e largo 46. Al contrario di altre forme simili come \"Placerias\" o \"Kannemeyeria\", in \"Ischigualastia\" non erano presenti i tipici grandi canini superiori. Il corpo era eccezionalmente massiccio, sorretto da quattro arti robusti direzionati quasi al di sotto del corpo.\nIl cranio era di forma triangolare in vista dorsale, con la parte posteriore pi\u00f9 ampia. La regione interorbitale era molto larga, il muso era appuntito e non vi era traccia di protuberanza pineale, anche se di fronte al foro pineale vi era un leggero innalzamento. Le arcate zigomatiche erano molto robuste e rigonfie verso l'esterno; le staffe erano prive del forame stapediale. \nErano presenti cinque costole sacrali, la scapola era priva di acromion ed era presente un forame coracoideo tra il precoracoide e la scapola. L'ulna era dotata di un grosso processo (olecrano), mentre il femore presentava una testa ben sviluppata e distinta dal resto dell'osso.\nClassificazione.\n\"Ischigualastia jenseni\" \u00e8 stato descritto per la prima volta nel 1962, sulla base di resti fossili ritrovati nella formazione Ischigualasto in Argentina. Questo animale era uno dei pi\u00f9 grandi rappresentanti dei dicinodonti, un gruppo di terapsidi sviluppatisi nel corso del Permiano e che nel Triassico diedero origine a forme specializzate e di grandi dimensioni. In particolare, \"Ischigualastia\" \u00e8 stato attribuito alla famiglia Stahleckeriidae, tipica del Triassico superiore, comprendente anche altri dicinodonti di grande taglia, come \"Stahleckeria\" e \"Placerias\".\nPaleoecologia.\n\"Ischigualastia\" era una grande erbivoro quadrupede, i cui resti fossili sono particolarmente comuni alla base della formazione Ischigualasto. Era un membro abbastanza comune della fauna locale, anche se non abbondante come gli erbivori di dimensioni medie \"Scaphonyx\" e \"Exaeretodon\". L'unico pericolo per un animale tanto grande era dato dalla presenza del quasi altrettanto grande \"Saurosuchus\", un rauisuco carnivoro. \u00c8 possibile che la pressione di questo predatore sia stata una delle cause dell'estinzione di \"Ischigualastia\", i cui resti fossili effettivamente divengono meno comuni e infine scompaiono nei livelli pi\u00f9 alti della formazione Ischigualasto. Uno stretto parente di taglia di poco inferiore, \"Placerias\", sopravvisse per alcuni milioni di anni in Laurasia."}
{"id": "3636384", "revid": "767487", "url": "https://it.wikipedia.org/wiki?curid=3636384", "title": "Camillo Rapetti", "text": "Biografia.\nFrequenta a Milano la Scuola di Ornato e di Figura all'Accademia di Belle Arti di Brera, dove fu allievo di Giuseppe Bertini e Raffaele Casnedi. Esordisce nel 1880 vincendo il concorso Fumagalli con un ritratto commissionato da Vittore Grubicy. Compie viaggi a Roma, Parigi e Londra approfondendo la tecnica della pittura a olio, dove si ritrovano le influenze di Francesco Filippini e Eugenio Gignous. Si dedicher\u00e0 anche all'acquerello e all'arte incisoria.\nRiceve importanti commissioni come decoratore, a Milano affresca edifici civili, quali il Teatro Eden, e religiosi, come la chiesa dell'Ospedale Maggiore, dove realizza \"Glorificazione della Vergine\" nella cupola, \"Quattro profeti e \"li Evangelisti\" negli arconi. In occasione di questo lavoro realizzer\u00e0 anche dei ritratti per alcuni benefattori. Partecipa con scene di genere alla Quadriennale di Torino nel 1902,e con quattro opere alla Mostra nazionale di belle arti di Milano nel 1906. Nel 1926 espone alla Prima Mostra degli artisti milanesi indetta dalla Famiglia Meneghina.\nPer quarant'anni sar\u00e0 professore all'Accademia di Belle Arti di Brera dove avr\u00e0 per allievi la pittrice monzese Pina Sacconaghi. I suoi soggetti preferiti furono il paesaggio, numerosi scorci milanesi, ed il ritratto. Si dedic\u00f2 anche all'acquaforte ed alla litografia. Fu eccellente acquarellista, come attesta la sua nomina a socio onorario della Societ\u00e9 Belge des Acquarellistes. Fra le sue opere pi\u00f9 conosciute si possono annoverare: i ritratto della pittrice Antonietta Mola Grubicy, madre del pi\u00f9 noto Vittore Grubicy de Dragon, che si trova allaGalleria d'Arte Moderna; il ritratto di Carlo Pozzi e il suo autoritratto (1874), che si trovano alla Quadreria Ospedale Maggiore.\nRiposa al Cimitero Monumentale di Milano."}
{"id": "3636387", "revid": "1442080", "url": "https://it.wikipedia.org/wiki?curid=3636387", "title": "Bangkok Tennis Classic 1982 - Doppio", "text": "Il doppio del torneo di tennis Bangkok Tennis Classic 1982, facente parte della categoria Grand Prix, ha avuto come vincitori Mike Bauer e John Benson che hanno battuto in finale Morris Skip Strode e Charles Buzz Strode 7\u20135, 3\u20136, 6\u20133."}
{"id": "3636389", "revid": "125459556", "url": "https://it.wikipedia.org/wiki?curid=3636389", "title": "Umbria Studios", "text": "Gli Umbria Studios, un tempo chiamati Spitfire sono un complesso di teatri di posa di rilievo internazionale situati lungo la Strada statale 209 Valnerina nella periferia sud-est di Terni, sulla sponda sud del fiume Nera e vicino alla cascata delle Marmore.\nDi propriet\u00e0 di Cinecitt\u00e0 Luce S.p.A. dal 1997 e in gestione dal 2005 a Cinecitt\u00e0 Studios S.p.A., sono stati voluti da Roberto Benigni e Nicoletta Braschi, che hanno trasformato un vecchio complesso di fabbriche di carburo di calcio e calciocianamide in uno studio cinematografico.\nGli Umbria Studios si concentrano in circa 90 ettari nella Valnerina ternana e sono formati da 3 studi.\nIl teatro 1 e il teatro 2 si espandono su una superficie complessiva di 2.300\u00a0m\u00b2. Il teatro 3, \u00e8 occupato per la met\u00e0 da una piscina di 30 \u00d7 21 metri, equipaggiata con macchina per creare le onde e obl\u00f2 per le riprese subacquee, dispone di blue screen e green screen per Effetti speciali digitali."}
{"id": "3636395", "revid": "765341", "url": "https://it.wikipedia.org/wiki?curid=3636395", "title": "Francesco Sartorelli", "text": "Biografia.\nDi famiglia agiata \u2013 il padre era notaio ad Asolo \u2013 si iscrive dopo gli studi classici alla facolt\u00e0 di Medicina a Padova, abbandonata attorno al 1875 per frequentare il Conservatorio di Milano. Gravi problemi di salute lo costringono a interrompere la carriera di concertista di flauto e, rientrato a Cornuda, si avvia da autodidatta alla pittura. Nel 1889 si trasferisce a Venezia, stringendo amicizia, tra gli altri, con Alessandro Milesi; quello stesso anno debutta esponendo alla Promotrice di Torino. Partecipa alle esposizioni internazionali d'arte di Venezia fin dalla prima edizione nel 1895. Nel 1900 la sua pittura di paesaggio trova un definitivo riconoscimento nel Premio Principe Umberto ottenuto all'esposizione braidense, seguito dalla medaglia d'oro ricevuta l'anno successivo all'VIII Esposizione internazionale d'arte di Monaco. \nNel 1903 il mercante Ferruccio Stefani, attivo in Sud America, organizza una mostra personale itinerante tra Buenos Aires, Montevideo e Valpara\u00edso. Opere del pittore sono nuovamente presentate a Buenos Aires nel 1910, in occasione dell'Esposizione internazionale d'arte del Centenario; lo stesso anno la Biennale veneziana gli dedica una sala con quarantasei opere. Nel 1924 si trasferisce a Milano dove l'anno seguente allestisce una personale alla Galleria Pesaro. Nel 1940, a pochi mesi dalla sua scomparsa, la XXII Biennale internazionale d'arte di Venezia gli dedica un'ampia retrospettiva ordinata dal figlio Carlo, anch'egli pittore."}
{"id": "3636398", "revid": "57342", "url": "https://it.wikipedia.org/wiki?curid=3636398", "title": "Emilio Sommariva", "text": "Biografia.\nNel 1897 si iscrive all'Accademia di Belle Arti di Brera dove frequenta la Scuola di Ornato di Angelo Comolli dal 1898 al 1899. Le difficolt\u00e0 economiche lo costringono a interrompere gli studi. \u00c8 quindi assunto come fotografo prima presso la fonderia Compagnia Continentale Brunt &amp; C. poi dallo studio fotografico Ganzini; pochi mesi dopo, nel 1902, apre un proprio atelier con sede in viale Monforte (ora viale Piave), trasferendosi negli anni seguenti in via San Paolo e via Montenapoleone. \nDopo alcune difficolt\u00e0, Sommariva si afferma quale fotografo ritrattista del mondo intellettuale dell'epoca; esegue inoltre riproduzioni di opere d'arte, fotografie industriali, di architettura e di paesaggio. Sanciscono la sua fama i riconoscimenti ottenuti nel 1911 all'Esposizione Internazionale di Fotografia Artistica e Scientifica di Roma (medaglia d'oro del Comitato delle Feste) e all'Esposizione e Concorso Internazionale di Fotografia di Torino (diploma di onore). Nel 1922 si afferma sulla scena internazionale ottenendo il primo premio all'Esposizione Internazionale di Fotografia Artistica Professionale di Londra. \nCon gli anni Venti inizia l'attivit\u00e0 espositiva anche come pittore: partecipa alla Biennale di Brera del 1925, all'Esposizione internazionale d'arte di Venezia del 1926 e, nel decennio seguente, alle manifestazioni della Permanente di Milano. In questo periodo esegue numerosi paesaggi, ispirati alle Prealpi lombarde e piemontesi dove si reca durante i frequenti soggiorni nella villa di famiglia a Lanzo d\u2019Intelvi. Una rassegna della sua ampia produzione pittorica si apre nel 1950 presso la Galleria Ranzini di Milano.\nL'intero catalogo della produzione fotografica \u00e8 consultabile dall'archivio \"Lombardia Beni Culturali\": \nRiposa al cimitero Monumentale di Milano."}
{"id": "3636403", "revid": "1942768", "url": "https://it.wikipedia.org/wiki?curid=3636403", "title": "Vecchia strada della Valcellina", "text": "La vecchia strada della Valcellina \u00e8 il nome comune dato alla prima strada carrabile per l'accesso alla Valcellina dalla pianura. Inaugurata nel 1906 e dismessa nel 1992, dal punto di vista del sistema stradale italiano era un tratto della strada statale 251 della Val di Zoldo e Val Cellina, arteria che inizia a Portogruaro, in provincia di Venezia e che termina a Colle Santa Lucia, nell'Agordino.\nDescrizione.\nPercorso originale.\nLa strada collega Montereale Valcellina alla localit\u00e0 Molassa (frazione di Barcis). Dalla localit\u00e0 Molassa si raggiungeva Barcis attraverso una strada costruita nel 1897, quindi costruita prima della \"vecchia strada\", che attraversava la sella del Dint.\nCaratteristiche.\nLunga circa 10 chilometri, \u00e8 costruita per un lungo tratto sopra il canale adduttore per l'invio delle acque del Cellina agli impianti idroelettrici della valle. Passa sulla gola del torrente che presenta alti strapiombi, qualche tratto \u00e8 scavato in galleria e in alcune parti \u00e8 stata realizzata con delle sporgenze sullo strapiombo. La strada passa in prossimit\u00e0 di alcune grotte, le cosiddette Bus della Volpe e in prossimit\u00e0 di Barcis, attraversa il torrente Molassa.\nStoria.\nPrima della strada.\nLa costruzione della strada ebbe notevole importanza poich\u00e9 prima della costruzione della stessa la Valcellina era accessibile solo con il sentiero di Sant'Antonio, che iniziava dal ponte di Ravedis.\nLa possibilit\u00e0 di realizzare la strada.\nLa possibilit\u00e0 di realizzare la strada \u00e8 stata data alla costruzione dei primi impianti idroelettrici, ovvero la diga, il canale adduttore e la centrale di Malnisio, del torrente Cellina, giacch\u00e9 per costruire gli impianti era necessaria una strada di cantiere.\nIl progetto dell'ingegner Aristide Zenari.\nLa societ\u00e0 incaricata di costruire le opere non era per\u00f2 disponibile a prolungare la strada fino alla localit\u00e0 Molassa, cos\u00ec l'ing. Aristide Zenari, il progettista degli impianti idroelettrici, si offr\u00ec di redigere il progetto e di dirigere i lavori per la costruzione dell'opera. Il 27 settembre 1901 i comuni di Barcis, Montereale Valcellina, Pordenone ed Aviano costituiscono un consorzio, con a capo Montereale Valcellina, per la costruzione della strada e la sua futura manutenzione. Nel 1903 l'ingegnere ha redatto un progetto, che prevedeva la costruzione della strada in tre tronchi:\nL'inaugurazione.\nL'opera viene inaugurata nel 1906 dall'ing. Aristide Zenari.\nVarianti.\nNel corso degli anni la strada ha avuto alcune varianti. Nel 1921 fu completata una galleria, situata nei pressi di Montereale Valcellina, che consentiva di risparmiare 2 chilometri. Nel 1922 fu completato un tracciato, di cui i lavori erano iniziati nel 1920, che passava lungo la gola del Cellina, che evitava la strada costruita nel 1897 della sella del Dint. Questo percorso, nel 1950, con la costruzione della diga di Barcis, fu ricostruito pi\u00f9 in alto. Nel 1930 fu completato un collegamento con il ponte di Ravedis, verso Maniago.\nLa dismissione.\nLa vecchia strada della Valcellina \u00e8 stata dismessa nel 1992, quando \u00e8 stata sostituita da una variante costituita da tre moderne gallerie (di cui la pi\u00f9 lunga \u00e8 la galleria Fara, 3950 metri) e da due viadotti.\nAmbiente e turismo.\nIl complesso ambientale attraversato dalla strada fa parte della Riserva naturale Forra del Cellina, che \u00e8 una zona tutelata.\nSono oggi \"in itinere\" progetti per riutilizzare la strada ad uso turistico, pedonale e ciclabile. Il tratto Ponte Antoi (Lago di Barcis) fino alla vecchia diga \u00e8 stato recentemente messo in sicurezza e reso percorribile a orari e in periodi prestabiliti da pedoni e ciclisti. Il tratto a valle della vecchia diga, pur messo in sicurezza, non \u00e8 ancora attualmente accessibile."}
{"id": "3636417", "revid": "15756", "url": "https://it.wikipedia.org/wiki?curid=3636417", "title": "Luca Alinari", "text": "Biografia.\nAutodidatta, esord\u00ec nel 1968 con la sua prima esposizione personale presso la Galleria Inquadrature di Firenze.\nDurante gli anni settanta avvi\u00f2 una serrata ricerca sul libero accostamento di oggetti e figure all'interno di atmosfere fantastiche e sospese, sulla suggestione delle ricerche Neodada e della Pop Art. In questi anni speriment\u00f2 diverse tecniche pittoriche, nelle quali coniugava colori fluorescenti, decalcomania, collage, trasposizioni fotografiche. Tra il 1972 e il 1973 espose nelle principali gallerie private di Firenze, presentato dal poeta e amico Alfonso Gatto.\nNegli anni '80 ottenne i primi riconoscimenti ufficiali, con la partecipazione alla Biennale di Venezia nel 1982 e alla X e XI Quadriennale di Roma.\nIntrattenne rapporti di amicizia con diversi scrittori: Domenico Rea, Alfonso Gatto, il Nobel Jos\u00e9 Saramago, Edoardo Sanguineti che nel 1974 gli dedic\u00f2 diverse poesie, e Goffredo Parise, che nei primi anni '80 scrisse un saggio fondamentale sulla sua pittura.\nNel 1990 dipinse il \"Cencio\" per il Palio di Siena, il drappo che viene assegnato al vincitore. Si afferm\u00f2 sulla scena artistica nazionale nel 1993, in occasione della mostra antologica allestita presso Palazzo Reale di Milano dove present\u00f2 un importante nucleo di opere che ripercorreva il suo percorso artistico fino ad allora intrapreso. Coi suoi paesaggi a carattere fantastico raggiunse la maturit\u00e0 artistica, caratterizzata da una cromia vivace e brillante e da una tecnica pittorica originale, che combinava stesure materiche a raffinate campiture di colore levigato e trasparente.\nNel 1999 espose a Firenze nel Corridoio vasariano degli Uffizi, il suo autoritratto, acquistato in seguito dal museo stesso. Nel 2009 espose una personale di 45 opere al Beijin Today Art Museum di Pechino, al Centro per l'Arte Contemporanea SunShine di Shanghai ed al Museo di arte contemporanea di Kunshan, citt\u00e0 satellite di Shanghai.\nNel 2011 a Citt\u00e0 di Castello tenne una personale intitolata \"Gelo\". Intervistato da \"Italian Art Magazine\", dichiar\u00f2 che il nome trovava ispirazione da una citazione dello scrittore Franz Kafka che Alinari parafrasa cos\u00ec: \u201cUn quadro \u00e8 un'ascia per spaccare il gelo che \u00e8 dentro di noi\u201d. Alinari alla stregua dello scrittore, attribuisce il compito del disgelo alle sue ultime opere, che rispetto a quelle degli anni sessanta e settanta, si colorano del vigore del rosso, quasi a voler destare chiunque le osservi, perch\u00e9 sia consapevole di ci\u00f2 che il mondo sta vivendo: il gelo.\nSempre nel 2011 disegn\u00f2 il logo dei Mondiali di Ciclismo 2013, che per la prima volta ebbe alcune tappe in Toscana. Il logo, nella spiegazione dell'Autore, nelle linee essenziali di una bicicletta, con il telaio che diventa l'orlo di una collina, racchiude un profilo rinascimentale, un accenno di paesaggio italiano con gli immancabili cipressi, ma anche la razionalit\u00e0 della linea e della nuova prospettiva umanistica. La Federazione aveva inizialmente chiesto all'artista di allestire anche un'esposizione pittorica, ma egli opt\u00f2 per un'opera pi\u00f9 singolare, \"un'installazione formata da varie opere concatenate, ognuna sorretta da una bicicletta, a sua volta poggiata su un'altra opera, di nuovo sorretta da una bicicletta\", che avrebbe dovuto essere collocata nel punto di arrivo della gara, in centro a Firenze.\nNel settembre 2011 presso il Palazzo Medici del Vascello di Asti venne ospitata una importante personale dell'artista nella quale present\u00f2 le sue nuove espressivit\u00e0 figurali con le \"regine dei sogni\u201d, creature feeriche che emergono dai paesaggi incantati e trovano spazio sulla copertina del magazine Art &amp; Wine n. 20, diretta dal critico d'arte Fabio Carisio, curatore della mostra ed anche delle \"Art &amp; Wine Gallery\" personali di altri maestri storicizzati quali Giorgio De Chirico e Giovan Francesco Gonzaga.\nA giugno 2013, Alinari inaugur\u00f2 una mostra personale allo Spoleto Art Fair.\nDal 29 di ottobre del 2021 al 6 gennaio 2022 \u00e8 possibile ammirare le opere dell\u2019artista fiorentino presso il Castello Aragonese di Conversano (Ba) nella mostra \u201cNuove visioni dall\u2019immaginario colorato\u201d prima mostra postuma interamente dedicata al maestro Luca Alinari.\nRiconoscimenti.\nIl 12 giugno 2014 venne premiato allo Spoleto Festival Art.&lt;. Il 28 settembre 2014 riceve il Premio Nazionale \"Torre di Castruccio\" insieme a Giorgetto Giugiaro ed altri esponenti della cultura e della medicina. A maggio dell'anno seguente, Alinari, \"Maestro\" surrealista e dell'onirico fiabesco, presenta il manifesto ufficiale dello Spoleto Festival Art 2015.\nIl 10 giugno 2015 ricevette a Palazzo Vecchio il premio \"Filo d'argento\" Auser per la pittura, e, nella stessa occasione, la medaglia \"Florentia Mater\" realizzata dal maestro Roberto Ciabani e fusa in bronzo dalla Fonderia il Cesello. \nVenne premiato insieme ad altre personalit\u00e0 come Sergio Zavoli (giornalismo), Lindsay Kemp (danza), Don Backy (musica), Francesco Gurrieri (architettura), Marga Nativo gi\u00e0 prima ballerina del Teatro comunale di Firenze, Rino Marchesi giocatore della Fiorentina, don Silvano Nistri ed il fotografo Sergio Bonamici.\nA giugno del 2018 ricevette il Gonfalone d'Argento, massimo riconoscimento della Regione Toscana."}
{"id": "3636419", "revid": "124797969", "url": "https://it.wikipedia.org/wiki?curid=3636419", "title": "Norbert Hof", "text": "Carriera.\nItaliano da parte materna, di famiglia proveniente dall'altopiano dei Sette Comuni, divenne famoso in Italia col soprannome di \"Boia del Prater\" per aver colpito intenzionalmente Gigi Riva al 76\u00ba di Italia-Austria (gara terminata 2-1 per gli azzurri) del 31 ottobre 1970, procurandogli un infortunio di grave entit\u00e0 (rottura di perone e distacco dei legamenti della caviglia), con un intervento da tergo."}
{"id": "3636422", "revid": "767487", "url": "https://it.wikipedia.org/wiki?curid=3636422", "title": "Xhevahir Sukaj", "text": "Carriera.\nNazionale.\nVanta una presenza con la maglia della Nazionale albanese, dove ha debuttato in una partita amichevole contro l', subentrando al minuto 85.\nStatistiche.\nPresenze e reti nei club.\n\"Statistiche aggiornate al 23 febbraio 2019.\""}
{"id": "3636423", "revid": "1305772", "url": "https://it.wikipedia.org/wiki?curid=3636423", "title": "Contardo Barbieri", "text": "Biografia.\nDiplomatosi all'Accademia di belle arti di Brera nel 1921, ha inizialmente rielaborato la tradizione figurativa lombarda tardo-ottocentesca, attratto dalle ricerche sulla luce e sul colore di Emilio Gola, Daniele Ranzoni, Emilio Longoni.\nSenza abbandonare la matrice realista della propria pittura, nel corso degli anni venti ha raggiunto una resa delle forme pi\u00f9 solida e sintetica sulla suggestione delle coeve ricerche del gruppo Novecento, al quale ha aderito dopo la prima mostra milanese del 1926.\nDall'esordio nel 1927 all'\"Esposizione nazionale d'arte\", allestita presso il palazzo della Permanente a Milano, ha partecipato a numerose mostre, tra cui nel 1928 la Biennale di Venezia. con un vasto repertorio di ritratti, figure femminili, nature morte, oltre a paesaggi, nei quali ha coniugato il severo linguaggio novecentista allo studio dal vero.\nFu nominato direttore dell'Accademia Carrara di Bergamo nel 1931 e nell'ambito del rinnovamento culturale della citt\u00e0, esegu\u00ec nel 1938 per la casa littoria \"A. Locatelli\" una decorazione murale, poi distrutta.\nAlla met\u00e0 degli anni trenta part\u00ec volontario in Africa orientale.\nIn coincidenza con il fallimento dell'ideologia fascista matur\u00f2 una crisi artistica culminata nel 1942, con il ripiegamento su modelli e schemi derivati dall'arte antica.\nNel 1959 tre sue opere (\"Paesaggio ligure\", \"Nello studio\" e \"Colline lombarde\") vennero esposte alla mostra \"50 anni d'arte a Milano. Dal divisionismo ad oggi\", organizzata dalla Permanente."}
{"id": "3636426", "revid": "958063", "url": "https://it.wikipedia.org/wiki?curid=3636426", "title": "WWE Day of Reckoning", "text": "WWE Day of Reckoning \u00e8 un videogioco di wrestling del 2004, sviluppato da Yuke's Future Media e pubblicato da THQ in esclusiva per Nintendo GameCube su licenza WWE.\nNel 2005 \u00e8 uscito un sequel intitolato \"WWE Day of Reckoning 2\".\nCaratteristiche.\nIl gioco presenta un sistema di controllo molto simile a quello dei titoli sviluppati da AKI Corporation, basato su prese deboli e forti e la possibilit\u00e0 di contrattaccare premendo un determinato tasto al momento giusto. Una delle caratteristiche principali \u00e8 il \"Momentum Shift Move\", un attacco che d\u00e0 un vantaggio caratteriale al giocatore durante la partita.\nModalit\u00e0 storia.\nLa modalit\u00e0 \"Storia\" consente al giocatore di creare un lottatore personalizzato e cercare di vincere il titolo mondiale. Inizialmente dovr\u00e0 esibirsi a \"Heat\" o \"Velocity\", prima di raggiungere il main roster; a quel punto dovr\u00e0 scegliere se unirsi a \"Raw\" o \"SmackDown!\" e la stable di cui far parte (Evolution per \"Raw\" e Ministry of Darkness per \"SmackDown!\")."}
{"id": "3636429", "revid": "123454008", "url": "https://it.wikipedia.org/wiki?curid=3636429", "title": "Rabidosaurus cristatus", "text": "Il rabidosauro (Rabidosaurus cristatus) \u00e8 un terapside estinto, appartenente ai dicinodonti. Visse nel Triassico medio (Anisico, circa 247 - 243 milioni di anni fa) e i suoi resti fossili sono stati ritrovati in Russia.\nDescrizione.\nQuesto animale era di grosse dimensioni se rapportato ad altri dicinodonti: il solo cranio era lungo circa 50 centimetri, e si suppone che l'animale intero potesse raggiungere i tre metri di lunghezza. \"Rabidosaurus\" era dotato di un cranio dal muso robusto, dotato di un becco osseo simile a quello di una tartaruga, ricoperto di cheratina; dietro di esso erano presenti due grandi zanne superiori dirette verso il basso e leggermente ricurve. Inizialmente si supponeva che le ossa nasali dotate di forti rugosit\u00e0 potessero sostenere una sorta di corno cheratinoso simile a quello dei rinoceronti. \"Rabidosaurus\" era caratterizzato da una cresta sagittale insolitamente alta, simile a quella presente in altri dicinodonti dello stesso periodo, come \"Moghreberia\". \nClassificazione.\n\"Rabidosaurus\" \u00e8 un membro dei kannemeyeriiformi, il gruppo di dicinodonti pi\u00f9 derivato, comprendente anche forme gigantesche come \"Lisowicia\". Alcune analisi cladistiche indicano che \"Rabidosaurus\" potrebbe essere alla base di un clade comprendente \"Sinokannemeyeria, Rhadiodromus, Wadiasaurus, Moghreberia, Placerias, Stahleckeria, Eubrachiosaurus, Sangusaurus, Jachaleria\" e \"Ischigualastia\" (Kammerer et al., 2013). \n\"Rabidosaurus cristatus\" venne descritto per la prima volta nel 1971 da Kalandadze, sulla base di resti fossili ritrovati nella formazione Donguz, nella regione del Bashkortostan, in Russia. La formazione Donguz ha restituito i resti fossili di altri kannemeyeriiformi, tra cui il pi\u00f9 arcaico \"Uralokannemeyeria\" e il pi\u00f9 derivato \"Rhadiodromus\". "}
{"id": "3636431", "revid": "124123", "url": "https://it.wikipedia.org/wiki?curid=3636431", "title": "Jules Jean-Baptiste Dehaussy", "text": "Biografia.\nIntrodotto alla pittura dal fratello Auguste, animatore di una scuola d'arte con sede a P\u00e9ronne, in seguito diviene allievo del pittore e illustratore Th\u00e9ophile Fragonard. Ritrattista, autore di composizioni storiche e di genere, debutta al Salon di Parigi nel 1836 ottenendo una medaglia di terza classe.\nEsponente di spicco di una cultura accademica legata agli ambienti ufficiali, lavora in particolare per le gallerie di Versailles; nel 1848, con il venir meno delle commissioni \u00e8 costretto a trasferirsi in Inghilterra. Partecipa con continuit\u00e0 alle rassegne espositive della Royal Academy di Londra con una serie di ritratti in miniatura e, nel 1851, con due quadri storici. Rientrato a Parigi nel 1852, \u00e8 presente al Salon fino al 1890 con un vasto repertorio di scene di genere di ispirazione storica di buon successo commerciale, oltre a ritratti e soggetti religiosi stilisticamente affini ai modelli del suo maestro. \nOttiene notoriet\u00e0 internazionale a partire dagli anni Cinquanta, in seguito alla partecipazione ad alcune delle maggiori rassegne artistiche dell'epoca: l'Esposizione nazionale triennale di Gand del 1853 e del 1865, l'Esposizione internazionale di Porto del 1865 e la Prima Esposizione internazionale di Belle Arti di Monaco nel 1869.\nIl paesaggio italiano presentato all'Esposizione di Belle Arti di Lilla del 1866 anticipa a questa data la presenza dell'artista in Italia, tradizionalmente riferita dalle fonti agli anni compresi tra il 1869 e il 1871."}
{"id": "3636434", "revid": "106908", "url": "https://it.wikipedia.org/wiki?curid=3636434", "title": "DFB-Ligapokal 2004", "text": "La DFB-Ligapokal 2004 (nota in italiano anche come Coppa di Lega tedesca 2004) \u00e8 stata la nona edizione della Coppa di Lega tedesca, l'ultima organizzata dalla DFB.\nSi \u00e8 svolta nel luglio e agosto 2004 ed \u00e8 stata vinta dal Bayern Monaco, che ha battuto in finale il per 3-2."}
{"id": "3636435", "revid": "838137", "url": "https://it.wikipedia.org/wiki?curid=3636435", "title": "Jos\u00e9 Casas", "text": "Jos\u00e9 Casas \u00e8 il nome di diversi personaggi:"}
{"id": "3636441", "revid": "74415", "url": "https://it.wikipedia.org/wiki?curid=3636441", "title": "Ferrovia Diakopto\u2013Kalavryta", "text": ""}
{"id": "3636443", "revid": "2134764", "url": "https://it.wikipedia.org/wiki?curid=3636443", "title": "Marius Ngjela", "text": ""}
{"id": "3636452", "revid": "1437722", "url": "https://it.wikipedia.org/wiki?curid=3636452", "title": "Cuba libre (singolo)", "text": "Cuba libre \u00e8 un brano musicale del cantante italiano Zucchero Fornaciari pubblicato nel 2006 dalla Universal Music ed estratto come secondo singolo dall'album \"Fly\", primo singolo destinato al mercato internazionale.\nIl brano.\nIl brano, dal ritmo latino (non a caso verr\u00e0 ripreso nella raccolta \"La sesi\u00f3n cubana\"), ripercorre un particolare episodio della vita del cantante: il conflittuale rapporto tra Zucchero e la sua prima fidanzata toscana, Angela Figli\u00e8, sua futura prima moglie. Come descritto nell'autobiografia \"Il suono della domenica - Il romanzo della mia vita\", i genitori di Angela erano contrari alla frequentazione della figlia con un musicista, all'epoca considerato un qualunquista e arrivista (si parla degli anni immediatamente successivi al Sessantotto). Appena la madre della ragazza lo venne a sapere, and\u00f2 su tutte le furie e cominci\u00f2 ad apostrofare Zucchero con una serie di contumelie: \"Torna al tuo paese, mortadella, lascia stare mia figlia, lasagna che non sei altro!\". L'offesa, evidentemente riferita all'origine emiliana e contadina dei Fornaciari, umili\u00f2 Adelmo, il quale, anni pi\u00f9 tardi, la riprese nel testo di \"Cuba libre\".\nIl brano, inoltre, cita, sia nella musica che in parte del testo, il grande successo \"Me gustas t\u00fa\" di Manu Chao.\nNe \u00e8 stata incisa una versione in spagnolo, dal titolo \"Cuba Libre (Mi amor)\", destinata al mercato internazionale.\nIl video.\n\u00c8 stato realizzato un videoclip del pezzo, con ambientazione cubana ed alcune immagini che ritraggono Fidel Castro, il Che ed il presidente americano Kennedy, coll'intento di evocare lo storico conflitto tra Stati Uniti e Cuba, unite ad altre immagini della Cuba odierna.\nTracce.\nTesto e musica di Zucchero."}
{"id": "3636456", "revid": "1305772", "url": "https://it.wikipedia.org/wiki?curid=3636456", "title": "Halothiobacillus", "text": "Il genere Halothiobacillus comprende batteri appartenenti alla famiglia delle \"Halothiobacillaceae\". Le specie di questo genere venivano classificate come appartenenti al genere \"Thiobacillus\" prima di essere riclassificate nel 2000. "}
{"id": "3636457", "revid": "767487", "url": "https://it.wikipedia.org/wiki?curid=3636457", "title": "Episodi di Louie (prima stagione)", "text": "La prima stagione della serie televisiva Louie, composta da 13 episodi, \u00e8 stata trasmessa negli Stati Uniti dal 29 giugno al 7 settembre 2010 sul canale FX.\nIn Italia \u00e8 andata in onda in prima visione sul canale satellitare Fox dal 29 aprile al 15 maggio 2014.\nPrimo appuntamento.\nTrama.\nNella prima parte, Louie si offre volontario per accompagnare la classe delle sue figlie in una gita scolastica, insieme alla loro insegnante. Tuttavia, lo scontroso autista dello scuolabus trasforma la gita in un disastro. Nella seconda parte, Louie si presenta ad un imbarazzante e fallimentare primo appuntamento.\nPartita tra amici.\nTrama.\nNella prima parte, una conversazione durante una partita di poker tra Louie e i suoi amici si trasforma in un'intensa discussione sulla cultura gay. Nella seconda parte, dopo che il fratello Robbie lo deprime parlandogli delle possibili conseguenze del suo divorzio, Louie si ricorda di una cotta che ebbe al liceo e decide di cercare la donna su Facebook e presentarsi a casa sua. \nIl tempo passa.\nTrama.\nNella prima parte, Louie ha una visita dal medico, un vecchio amico di liceo con uno strano senso dell'umorismo. Nella seconda parte, dopo essersi esibito al Comedy Cellar, Louie cena con un collega comico con il quale ha un acceso diverbio sulle idee politiche.\nGiochi tra grandi.\nTrama.\nNella prima parte, al Comedy Cellar Louie rimorchia una giovane donna attratta dagli uomini pi\u00f9 vecchi. Nella seconda parte, Louie lega con Pamela, una donna che incontra in una riunione genitori-insegnanti e con la quale si rincontra per far giocare le proprie figlie assieme al figlio di lei. Per tutto l'episodio, Louie ha delle bizzarre conversazioni con il suo terapeuta.\nTrasferta.\nTrama.\nNella prima parte, Louie deve sopportare una serie di disagi con la compagnia aerea durante un viaggio di linea per Birmingham, dove deve esibirsi. Nella seconda parte, dopo lo spettacolo, Louie incontra in un ristorante locale una sua grande fan e il fratello di lei che, con fare intimidatorio, vuole che lui si unisca alla sorella. Il comico viene salvato dalle minacce dell'uomo da uno sceriffo del posto, che in cambio gli chiede un piccolo ed inaspettato gesto di riconoscenza.\nL'attore del cinema.\nTrama.\nNella prima parte, Louie ha un diverbio con un disturbatore durante il suo spettacolo al Comedy Cellar. Nella seconda parte, i sensi di colpa costringono Louie ad accettare controvoglia la parte di un poliziotto in un film diretto da Matthew Broderick, ma sul set incontra difficolt\u00e0 nel recitare il ruolo.\nUscita a due.\nTrama.\nNella prima parte, Louie affronta l'imbarazzo che suo fratello Robbie gli provoca proponendogli di partecipare ad un incontro di sesso a tre con lui e la sua ragazza. Nella seconda parte, l'irritante madre di Louie fa una visita a sorpresa ai figli per rivelare loro di essere lesbica e di essersi sposata, ma incontra una fredda indifferenza da parte di Louie e il risentimento da parte di Robbie, ferito dalla mancanza d'affetto della madre nei suoi confronti.\nCani e canne.\nTrama.\nDopo aver lasciato le sue figlie dalla loro madre per la settimana a venire, Louie cerca di far fronte alla depressione causata dalla loro assenza. Inizialmente pianifica di dedicarsi all'attivit\u00e0 fisica, ma finisce per mangiare gelato e pizza per due giorni. Pi\u00f9 tardi viene spinto a fumare marijuana dal suo vicino di casa e decide di adottare un vecchio cane per avere qualcuno che gli tenga compagnia, ma questo muore di l\u00ec a poco. Dopo che Animal Control prende l'animale per sbarazzarsene, le figlie di Louie fanno ritorno dal padre, il quale dice loro di aver passato una buona settimana.\nEducazione sessuale.\nTrama.\nAlcuni flashback mostrano la traumatica esperienza di Louie, all'et\u00e0 di sette anni, con l'educazione sessuale da parte del padre e della scuola. Nel presente, Louie ha un appuntamento con una donna, durante il quale viene umiliato da un bulletto delle superiori che minaccia di picchiarlo. Il comico segue di nascosto il ragazzo fino a casa sua, a Staten Island, e l\u00ec discute dell'accaduto con i genitori.\nDentista maniaco.\nTrama.\nNella prima parte, Louie ha una visita da un dentista specializzato nell'alleviare le paure dei pazienti, il dottor Hepa. Viene anestetizzato e fatto rilassare con della musica medio-orientale. Mentre \u00e8 incosciente, sogna di discutere con Osama bin Laden e un gruppo di terroristi riguardo all'etica ed agli attentati dell'11 settembre. Subito dopo sogna il dentista infilargli una banana in bocca. Quando si sveglia, il dottore chiude freneticamente la lampo dei pantaloni, lasciando intendere di aver avuto un rapporto orale con l'ignaro Louie. Nella seconda parte, Louie tenta di corteggiare una donna di colore di nome Tarese che lavora in un supermercato. Il comico aspetta che la donna finisca il lavoro e, nonostante lei non si mostri affatto interessata, l'accompagna fino al suo appartamento. Qui, dopo essere respinto da Tarese, incontra la sorella di quest'ultima, con la quale copula. \nDio.\nTrama.\nQuando una suora della scuola cattolica nota che il giovane Louie e il suo amico non sono sufficientemente pentiti per la sofferenza di Cristo sulla croce, viene chiamato un medico per dare agli allievi una cruda descrizione medica della flagellazione e della crocifissione, dalla quale Louie rimane spaventato e tormentato. Ma la madre di Louie, mostrata questa volta come un genitore saggio e amorevole, spiega al figlio come affidarsi al dogma non sia il modo migliore per essere una brava persona, liberandolo cos\u00ec dai sensi di colpa che lo affliggevano.\nLo sport fa bene.\nTrama.\nDopo un'estenuante mattinata passata a preparare le figlie per poi portarle a scuola, Louie accetta l'offerta di Chris, padre di un compagno di scuola di sua figlia, di fargli da personal trainer per una serie di allenamenti in palestra, ma dopo qualche esercizio accusa un malore e viene portato in ospedale. Al suo risveglio lo aspetta il dottor Ben, che si prende ripetutamente gioco delle sue condizioni fisiche.\nNotte fuori.\nTrama.\nAvendo una notte libera dopo che la babysitter Karen spinge per farlo uscire con qualcuno, in modo che non si mostri depresso alle figlie, Louie rompe la routine uscendo assieme ad un paio di comici di colore. Sentendosi completamente fuori luogo nel club in cui viene portato, Louie decide di andare all'Eastville Comedy Club a fare una breve performance, e subito dopo di fare colazione insieme alle figlie nelle prime ore del mattino."}
{"id": "3636463", "revid": "76963", "url": "https://it.wikipedia.org/wiki?curid=3636463", "title": "Reina Reech", "text": "Nel 1984 compare nel personaggio di Zully nella telenovela \"Amo y Se\u00f1or\" (in italiano tradotto e messo in onda con vari titoli: \"Signore e padrone\"; \"Vittoria d'amore\" o \"Vittoria\" con Luisa Kuliok ed Arnaldo Andr\u00e9 che fu la novela pi\u00f9 vista in tv in quegli anni. \u00c8 nel cast di \"Son amores\" del 2002.\n\u00c8 stata la doppiatrice ispanofona di Glenn Close-Crudelia De Mon ne \"La carica dei 102 - Un nuovo colpo di coda\" (2000). Come cantante si segnala \"Yo soy Cruella de Vil\", sempre dedicato alla saga dei dalmata."}
{"id": "3636464", "revid": "123920367", "url": "https://it.wikipedia.org/wiki?curid=3636464", "title": "Riff Raff (personaggio)", "text": "Riff Raff \u00e8 un personaggio inventato da Richard O'Brien apparso nel \"The Rocky Horror Show\" del 1973 e nel \"The Rocky Horror Picture Show\" del 1975. \u00c8 interpretato dallo stesso O'Brien.\nStoria.\nRiff Raff \u00e8 l'inquietante, gobbo, tenebroso servitore di Frank-N-Furter insieme alla sorella Magenta, cameriera altrettanto inquietante. Frank-N-Furter lo considera il suo \"fedele factotum\" (citandolo anche nella canzone \"Sweet Transvestite\" come \"faithful handyman\"). \u00c8 lui che accoglie per primo Brad e Janet, invitandoli ad entrare nel castello, subito dopo si cimenta nella canzone e nel ballo del \"Time warp\" insieme a Magenta e ai Transilvani.\nRiff Raff non appare molto loquace ma piuttosto ambiguo e dispettoso: alla nascita di Rocky lo attacca al generatore supersonico dal quale gli era stata infusa la vita, poco dopo mentre Rocky era stato lasciato solo nel talamo lo terrorizza con un candelabro, facendolo scappare. Tutto questo \u00e8 alimentato da un odio e da un'invidia nei confronti di Frank, da cui \u00e8 letteralmente schiavizzato.\nAlla fine del film, Riff Raff e Magenta si ribellano al padrone uccidendolo insieme a Rocky e Columbia. Cos\u00ec, Riff Raff da fedele servitore diventa il vero traditore della vera vittima, vale a dire Frank. Oltre a tradire il padrone, egli plagia anche la sorella per i suoi scopi, quando si capisce che, forse per amore o forse solo per devozione, lei avrebbe voluto un finale diverso per Frank."}
{"id": "3636465", "revid": "110157", "url": "https://it.wikipedia.org/wiki?curid=3636465", "title": "Storia vecchia", "text": "Storia vecchia \u00e8 una commedia in due atti di Giuseppe Giacosa. Venne rappresentata per la prima volta al Teatro Gerbino di Torino il 18 dicembre 1872, dalla compagnia Marchi-Ciotti-Lavaggi.\nIl lavoro \u00e8 dedicato \u00abal mio zio ed amico Carlo Demaria\u00bb.\nTrama.\nLa scena si svolge nel castello di Terroni.\nAtto primo.\nManfredo ha ricevuto un invito da una sua vecchia amante. La donna, nello scritto, per prudenza si firma col nome maschile di Guglielmo. Manfredo si consiglia con Alfredo, suo ospite e confidente, su come fare per \u00abottenere un congedo\u00bb dalla moglie e recarsi dall'amante. Alfredo, che un tempo \u00e8 stato amante della stessa donna, cerca dapprima di dissuaderlo, poi gli propone di usare come pretesto per una breve assenza la lettera, appena giunta, di un ministro, che convoca Manfredo a Roma per consultazioni.\nLa moglie di Manfredo, Berta, si accorge che il marito ha qualcosa di insolito (\u00abnon sorridi bene\u00bb). Quando Manfredo le annuncia il viaggio a Roma, Berta vuole vedere la lettera del ministro. Manfredo fa confusione e lascia cadere la lettera del sedicente Guglielmo. Berta la legge, capisce che si tratta del messaggio di una donna e se ne va indignata.\nNuovamente Manfredo chiede consiglio ad Alfonso, questa volta per ricomporre il dissidio con la moglie. Alfredo gli suggerisce di farsi vedere geloso, per dimostrare a Berta che la ama.\nAlfonso fa in modo di restare solo con Berta, e finge di essere interessato a lei per assicurarsi, dalle sue reazioni, della sua rettitudine e seriet\u00e0. Poi le assicura che Manfredo non aveva intenzione di tradirla e le propone \u00abun'esperienza\u00bb per verificare l'amore del marito.\nAtto secondo.\nBerta accetta di farsi corteggiare da Alfonso, nella certezza che scatter\u00e0 la gelosia del marito, ma ignora l'accordo tra i due uomini.\nMa in seguito Alfonso dice a Berta di averne conosciuto la squisita natura e le rivela il trucco ideato con Manfredo per indurla a perdonare il marito, sostenendo di non volerla lasciare pi\u00f9 oltre nell'inganno. Berta insiste, allora Alfonso le suggerisce di fingere un appuntamento con lui per la sera stessa, e poi di nascondersi dietro una tenda per ascoltare le reazioni di Manfredo.\nAnche Manfredo desidera porre termine alla finzione ideata con Alfonso, che prevede un finto convegno tra Alfonso e Berta. Manfredo non ha alcuna ragione per dubitare dell'amico, ma gli confessa di essere veramente geloso e lo ringrazia per avergli rivelato il suo amore immenso per Berta. Quando Manfredo pronuncia queste parole appare Berta, a cui d\u00e0 un bacio in fronte. \u00abStoria vecchia!\u00bb, conclude Alfonso."}
{"id": "3636467", "revid": "729019", "url": "https://it.wikipedia.org/wiki?curid=3636467", "title": "Kawasaki Ki-56", "text": "Il era un bimotore da trasporto tattico ad ala bassa sviluppato dall'azienda giapponese Kawasaki Kokuki Kogyo, la divisione aeronautica della Kawasaki Heavy Industries, e prodotto, oltre che dalla stessa, anche dalla Tachikawa Hik\u014dki KK durante la prima met\u00e0 degli anni quaranta.\nDerivato dallo statunitense Lockheed L-14 Super Electra che le aziende nipponiche producevano su licenza per il mercato interno con la designazione locale di Type LO, pur mantenendone l'aspetto generale se ne distingueva per le misure pi\u00f9 abbondanti. Fu introdotto per dotare i reparti da trasporto della Dai-Nippon Teikoku Rikugun K\u014dk\u016b Hombu, la componente aerea dell'Esercito imperiale giapponese, di un velivolo in grado di movimentare personale e merci su tratte medio-corte durante la seconda guerra mondiale.\nStoria.\nSviluppo.\nNei tardi anni trenta la Kawasaki era riuscita ad acquistare una licenza dalla statunitense Lockheed Corporation per produrre per il mercato giapponese il bimotore da trasporto L-14 Super Electra in Giappone. Identificato con la designazione LO venne anche prodotto dalla Tachikawa Hik\u014dki. Nel settembre 1939 la societ\u00e0 venne contattata dalle autorit\u00e0 militari dell'esercito imperiale i quali ne richiesero uno sviluppo migliorativo, un nuovo velivolo dotato di una maggiore capacit\u00e0 di carico e migliori caratteristiche in fase di decollo.\nIl progetto venne affidato ad un gruppo di progettazione diretto dall'ingegnere Takeo Doi che intervenne sul progetto originale introducendo una serie di modifiche: la fusoliera venne allungata, la velatura modificata e venne adottata una diversa motorizzazione rispetto al modello precedente, sempre basata su una coppia di motori radiali ma pi\u00f9 leggeri ed in grado di esprimere una maggior potenza. La fusoliera venne dotata di un grande portellone di accesso posizionato sulla parte sinistra posteriore per facilitare le operazioni di carico e scarico oltre a mantenerne una pi\u00f9 piccola per l'accesso del personale e dei passeggeri.\nLa Lockheed avvi\u00f2 un simile sviluppo, anche se le due squadre stavano lavorando indipendentemente l'uno dall'altra, che port\u00f2 alla realizzazione del Lockheed L-18 Lodestar; dal punto di vista pratico tuttavia, essendo destinato al mercato militare, il velivolo giapponese risultava essere pi\u00f9 simile al Lockheed Hudson.\nIl primo dei due prototipi riusc\u00ec ad essere completato nel novembre 1940 e portato in volo rivel\u00f2 buone caratteristiche, accorciando lo spazio necessario al decollo e migliorando in generale le prestazioni, riuscendo a soddisfare le specifiche richieste. Dopo l'approvazione da parte delle autorit\u00e0 militari, il modello venne avviato alla produzione in serie, identificato in base alla convenzione di designazione \"lunga\" \"aereo da trasporto merci per l'esercito tipo 1\", affiancando il precedente il Type LO fino al dicembre 1941, quando quest'ultimo cess\u00f2 di essere costruito. Il Ki-56 continu\u00f2 ad uscire dalla catena di produzione fino al settembre 1943 attestandosi su 121 unit\u00e0 costruite, i due prototipi iniziali pi\u00f9 119 di serie.\nImpiego operativo.\nIl Ki-56 inizi\u00f2 ad essere consegnato ai reparti da trasporto aereo dell'Esercito imperiale dai primi mesi del 1941 venendo utilizzato in tutto l'Impero e nel teatro della Guerra del Pacifico."}
{"id": "3636469", "revid": "1573940", "url": "https://it.wikipedia.org/wiki?curid=3636469", "title": "Pordanjan", "text": "Pordanj\u0101n (farsi \u067e\u0631\u062f\u0646\u062c\u0627\u0646) \u00e8 una citt\u00e0 dell shahrest\u0101n di Farsan, circoscrizione Centrale, nella provincia di Chahar Mahal e Bakhtiari. Aveva, nel 2006, una popolazione di 7.370 abitanti. "}
{"id": "3636476", "revid": "767487", "url": "https://it.wikipedia.org/wiki?curid=3636476", "title": "I rymden finns inga k\u00e4nslor", "text": " \u00e8 una commedia svedese del 2010 diretta da Andreas \u00d6hman.\nIl film \u00e8 stato scelto in rappresentanza della Svezia agli Oscar 2011 nella categoria Miglior film straniero.\nTrama.\nSimon \u00e8 un ragazzo diciottenne con la Sindrome di Asperger che vive in un appartamento con il fratello Sam e la sua ragazza Frida. Simon, affascinato da qualsiasi oggetto di forma circolare e con problemi a socializzare, ha bisogno di una routine giornaliera per sentirsi bene.\nQuando Frida lascia Sam e se ne va di casa, questa routine si spezza. Per ottenere di nuovo la serenit\u00e0, Simon si mette in cerca di una nuova compagna per il fratello che possa sostituire il ruolo di Frida nella casa.\nRiprese e location.\nIl film \u00e8 stato girato nella primavera del 2010 nei seguenti luoghi:"}
{"id": "3636478", "revid": "767487", "url": "https://it.wikipedia.org/wiki?curid=3636478", "title": "Episodi di Louie (seconda stagione)", "text": "La seconda stagione della serie televisiva Louie, composta da 13 episodi, \u00e8 stata trasmessa negli Stati Uniti dal 23 giugno all'8 settembre 2011 sul canale FX.\nIn Italia \u00e8 andata in onda in prima visione sul canale satellitare Fox dal 16 maggio al 4 giugno 2014.\nPregnant.\nTrama.\nGretchen, la sorella di Louie, fa visita al fratello durante la gravidanza, ma nella notte accusa dei forti dolori e deve essere portata in ospedale. Non appena sentono la donna urlare, i due vicini di casa gay si presentano offrendo il loro aiuto. Dopo un'iniziale indecisione, Louie accetta che uno di loro badi alle figlie mentre lui e l'altro vicino portano Gretchen in ospedale. Sebbene alla fine si riveli un falso allarme, Louie riscopre il valore della fiducia e dell'amicizia nelle persone che vivono intorno a lui. \nBarboni e mirtilli.\nTrama.\nNella prima parte, Louie ottiene goffamente un appuntamento con una giovane donna di nome Janice, che in realt\u00e0 non ha alcun vero interesse per lui. Tuttavia uno scioccante e violento incidente a cui assiste mentre si reca al luogo dell'incontro rende Louie insolitamente introspettivo e profondo nel rivolgersi alla donna, la quale sembra apprezzare questa sua personalit\u00e0, fino a quando il comico non le racconta i dettagli inquietanti dell'incidente, turbandola profondamente. Nella seconda parte, Louie viene avvicinato da Delores, la madre di un compagno di classe della figlia, per avere un incontro di solo sesso. Lui accetta, ma presto si pente di questa sua decisione a causa delle stranezze della donna. \nMoving.\nTrama.\nDopo un commento di sua figlia, Louie considera la possibilit\u00e0 di lasciare l'appartamento in cui viveva quando era sposato e decide di cercare una nuova casa. Dopo aver visto diversi pessimi appartamenti, trova quella che sembra essere la casa ideale. Nonostante le spiegazioni del suo commercialista e la consapevolezza di non potersi permettere neanche lontanamente l'acquisto, Louie rimane a lungo impuntato sull'idea di comprarla. Alla fine, opta per ridipingere le pareti del suo vecchio appartamento insieme alle figlie.\nJoan.\nTrama.\nDopo una deludente esibizione nel bar di un casin\u00f2, Louie annulla il suo contratto con il manager e inizia a vagare per il locale. Finisce per assistere ad un pezzo della performance comica di Joan Rivers, all'ingresso del teatro del casin\u00f2. In seguito Louie va dietro le quinte per incontrare la donna. Joan lo invita nella sua suite e gli fa capire come debba essere grato per le opportunit\u00e0 di lavoro e non debba sprecarle. Come risultato, i due hanno un rapporto sessuale e Louie decide di riprendere il proprio lavoro al casin\u00f2.\nCountry Drive.\nTrama.\nLouie e le sue figlie fanno un lungo viaggio in automobile per andare a far visita all'anziana zia Ellen nella campagna della Pennsylvania. Durante il tragitto Louie ignora gran parte delle lamentele della figlia pi\u00f9 piccola e si scatena sulle note di \"Who Are You\" degli Who. Una volta arrivati, le bambine trovano strane le azioni e il lessico della donna, in particolar modo l'uso ripetuto della parola \u00abnigger\u00bb (avente un'accezione dispregiativa similmente a \u00abnegro\u00bb) e il suo riferirsi alle noci del Brasile con il termine \u00abniggertoe\u00bb. Mentre Ellen si allontana per prendere dei biscotti, Louie decide che le sue figlie parlino con lei senza alcuna censura, ma poco dopo l'anziana crolla a terra e muore nella sua cucina.\nSubway/Pamela.\nTrama.\nNella prima parte, Louie vive un'esperienza surreale nella metropolitana di New York, assistendo ad una splendida esibizione al violino di un artista di strada mentre nelle vicinanze un senzatetto sudicio si lava dalla sporcizia con l'acqua di una bottiglia. In seguito immagina s\u00e9 stesso \"salvare\" i passeggeri dalla visione di un sedile infradiciato da una qualche bibita. Nella seconda parte, Louie pranza insieme alla sua amica Pamela e finisce per raccontarle appassionatamente quello che prova per lei. In un primo momento la donna non risponde alla sua dichiarazione d'amore, e in seguito Louie fraintende l'invito che lei gli fa e se ne va, essendosi ormai persuaso che Pamela non voglia una relazione con lui. Appena fuori dall'appartamento di Pamela, Louie si rende conto di aver sprecato l'occasione della sua vita, e sfoga il suo dolore e la sua rabbia in un urlo.\nDiscutiamone in privato!\nTrama.\nLouie \u00e8 ospite a Fox News insieme a Ellen Farber, presidente e fondatrice del CAM (Christians Against Masturbation) e difende il bisogno fisiologico di potersi masturbare liberamente e non riesce a concepire il bigottismo cristiano verso il prossimo. Ellen dopo il talk-show lo invita ad una sua riunione. In seguito Louie si masturba pensando di infilare una busta piena di dildo nel sedere di una ragazza incontrata su un ascensore ma il sogno erotico viene interrotto da un anziano con i suoi commenti indiscreti. Ellen decide di uscire insieme a Louie, il quale racconta di aver scoreggiato durante il suo primo orgasmo e, una volta arrivati alla suite, Ellen rifiuta di approcciarsi con lui in privato, dichiarando che sarebbe pi\u00f9 eccitante conoscersi sessualmente dopo le nozze. L'episodio si chiude con la malriuscita masturbazione di Louie dovuta alla comunicazione via radio di un massacro di quaranta persone a Mogadiscio.\nUn vecchio amico.\nTrama.\nIl filo conduttore della puntata sono i disadattati sociali newyorkesi, affiliti da malformazioni fisiche e mentali. Louie rivede dopo vent'anni il suo amico Eddie, comico rissoso e sconclusionato, il quale annega le proprie frustrazioni nell'alcol fin da quando era un giovane rampante. Dopo aver finito la propria performance in un locale squallido e deprimente, Eddie si confida a Brooklyn con Louie, spiegandogli come la sua esistenza sia arrivata ad un punto di non ritorno, \"dopo aver tagliato molti ponti e occasioni\", e di voler metter fine alle proprie sofferenze con tre compresse di epinefrina in un motel. Louie non gli fornisce una valida ragione per vivere ma spera vivamente che alla fine non arrivi a suicidarsi. "}
{"id": "3636479", "revid": "61051", "url": "https://it.wikipedia.org/wiki?curid=3636479", "title": "Nakajima Ha-25", "text": ""}
{"id": "3636480", "revid": "61051", "url": "https://it.wikipedia.org/wiki?curid=3636480", "title": "Nakajima Ha-105", "text": ""}
{"id": "3636481", "revid": "61051", "url": "https://it.wikipedia.org/wiki?curid=3636481", "title": "Nakajima Ha-115", "text": ""}
{"id": "3636482", "revid": "1305772", "url": "https://it.wikipedia.org/wiki?curid=3636482", "title": "L'aiuola", "text": ""}
{"id": "3636497", "revid": "1226", "url": "https://it.wikipedia.org/wiki?curid=3636497", "title": "Slurpasaur", "text": ""}
{"id": "3636498", "revid": "112559022", "url": "https://it.wikipedia.org/wiki?curid=3636498", "title": "Galesauridae", "text": "I Galesauridae, insieme alla famiglia Thrinaxodontidae e al largo clade Eucynodontia (che comprende i mammiferi) comprendono il taxon chiamato Epicynodontia. I Galesauridi apparvero per la prima volta nel tardo Permiano, appena un milione di anni (o forse solo un migliaio di anni) prima dell'Estinzione di massa del Permiano-Triassico.\nI Galesauridi sono i pi\u00f9 primitivi fra gli Epicynodontia. Potrebbero aver somigliato ai cinodonti di base, come i procinosuchidi e potrebbero essere stati i discendenti di un antenato simile procinosuchide, ma i galesauridi erano pi\u00f9 avanzati dei cinodonti di base. \u00c8 chiaro che, come molti altri epicinodonti, molti galesauridi avevano un palato secondario completo, che permetteva loro di inghiottire il cibo mentre respiravano, e le ossa dentarie si erano ingrossate rispetto a quelle dei loro antenati. Le loro ossa temporali sono molto pi\u00f9 grandi di quelle dei procinosuchidi, ma non come quelle di epicinodonti pi\u00f9 avanzati. I loro musi sono larghi, piuttosto che alti, ed essi avrebbero potuto camminare eretti, con le zampe sotto il corpo come nella maggior parte degli altri cinodonti.\nI fossili di Galesauride sono stati trovati in quasi tutto il mondo. Furono tra i sopravvissuti della Estinzione di massa del Permiano-Triassico, ma si estinsero nel Triassico medio, insieme ai therocephalia. Uno dei generi pi\u00f9 notevoli della famiglia dei Galesauridi \u00e8 \"Galesaurus\"."}
{"id": "3636506", "revid": "1442080", "url": "https://it.wikipedia.org/wiki?curid=3636506", "title": "Campionato oceaniano femminile di pallacanestro 2011", "text": "Il 14\u00ba Campionato Oceaniano Femminile di Pallacanestro FIBA 2011 (noto anche come FIBA Oceania Championship for Women 2011) si \u00e8 svolto dal 7 all'11 settembre 2011 in Australia.\nI Campionati oceaniani femminili di pallacanestro sono una manifestazione biennale tra le squadre nazionali femminili del continente, organizzata dalla FIBA Oceania. L'edizione 2011 qualifica la squadra vincente al Torneo olimpico 2012; la seconda classificata partecipa al Torneo Femminile di Qualificazione Olimpica.\nVincitrice della manifestazione \u00e8 stata l'Australia.\nCampione.\nCampione d'Oceania 2011\nAustralia(13\u00ba titolo)"}
