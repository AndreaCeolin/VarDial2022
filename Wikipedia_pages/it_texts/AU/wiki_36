{"id": "3472646", "revid": "62681", "url": "https://it.wikipedia.org/wiki?curid=3472646", "title": "Bastone da golf", "text": "Un bastone da golf \u00e8 uno strumento usato nel golf per colpire la palla. Ogni bastone \u00e8 composto da una canna (shaft) alla cui sommit\u00e0 \u00e8 posta l'impugnatura (grip) e la cui parte finale \u00e8 detta testa. I \"legni\" sono utilizzati per colpi lunghi dal fairway o dal tee; i \"ferri\" sono il genere di bastoni pi\u00f9 versatili, utilizzati per molti tipi di colpi; i \"putter\" sono usati principalmente per far rotolare la palla sul green fino dentro la buca. Secondo le Regole del Golf, a un giocatore \u00e8 consentito trasportare nella sacca un numero massimo di 14 bastoni.\nUna delle differenze fondamentali tra i bastoni \u00e8 il \"loft\", ossia l'angolo tra la faccia del bastone e la verticale. \u00c8 il loft che consente alla palla di alzarsi dal terreno e di percorrere una traiettoria pi\u00f9 o meno tesa, in dipendenza appunto di tale inclinazione. Inoltre, al momento dell'impatto, il loft contribuisce al \"backspin\", ossia la rotazione nel senso contrario al moto impressa dal bastone per dare precisione al momento dell'atterraggio, impedendo alla palla di rotolare lontano dal punto voluto. Ogni bastone \u00e8 contrassegnato da un numero o da una o pi\u00f9 lettere (es. PW, il pitching wedge): a un numero maggiore corrisponde un loft maggiore e quindi una minore distanza del colpo.\nAttualmente il regolamento internazionale stabilisce che il coefficiente di restituzione tra palla e bastone da golf sia al massimo di 0,83.\nTipi di bastoni.\nLegni.\nI \"legni\" sono bastoni adatti a coprire lunghe distanze, con lo scopo di far volare la palla per grandi distanze dal fairway verso la buca. Normalmente hanno una testa massiccia e un lungo shaft per imprimere velocit\u00e0 maggiore alla palla. Anche se la maggior parte dei legni sono fatti di metallo, sono chiamati ancora cos\u00ec perch\u00e9 mantengono la forma classica di quando erano fatti di legno. Essi infatti hanno uno shaft in grafite una testa in titanio o acciaio. Ci sono in genere tre o quattro legni in una sacca, usati per giocare il primo colpo dal tee e poi, nelle buche pi\u00f9 lunghe, il secondo e a volte il terzo dal fairway. Lo shaft non \u00e8 standard per ogni legno ma pu\u00f2 variare di rigidit\u00e0, in accordo con le preferenze o caratteristiche personali. Il legno pi\u00f9 lungo e con la testa pi\u00f9 grande, detto \"driver\", \u00e8 spesso caratterizzato da una testa di titanio e da uno shaft molto leggero, la sua testa non pu\u00f2 superare i 460 cc di volume, come prescritto nelle Regole del Golf. Esso viene utilizzato quasi unicamente dal tee di partenza della buca, in quanto necessita di un tee alto a causa dell'ampia superficie della sua faccia.\nFerri.\nI \"ferri\" sono bastoni da golf con una faccia molto inclinata (ampio loft) e uno shaft pi\u00f9 corto rispetto a un legno, ideati per un'entrata in green precisa o per colpi da \"lie\" (posizione della palla) impegnativi, come dal rough, da una collina, da un bunker o per un colpo da far volare sopra un albero. Sono contrassegnati da un numero in scala: pi\u00f9 alto \u00e8 il numero, maggiore \u00e8 il loft, e pi\u00f9 alto e corto sar\u00e0 il colpo. Alcuni ferri possono avere una cavit\u00e0 dietro la faccia, per consentire un diverso bilanciamento dei pesi. Come per i legni, esistono anche ferri particolari, detti \"wedge\".\nI \"wedge\" sono ferri con un loft maggiore del ferro 9, che ha tipicamente 42\u00b0 di loft. Essi sono pi\u00f9 corti e pesanti degli altri bastoni. E vengono usati in molti colpi corti, alti e di precisione; un utilizzo tipico \u00e8 l'approccio al green o l'uscita dal bunker (detta anche \"explosion shot\", o semplicemente \"explosion\"). Solitamente ci sono quattro tipi di wedge, che comprendono loft fra i 45\u00b0 e i 64\u00b0: \"pitching wedge\" (PW circa 48\u00b0), \"approach wedge\" (AW) o \"gap wedge\" (GW) circa tra i 50\u00b0 e i 52\u00b0, \"sand wedge\" (SW 56\u00b0), \"lob wedge\" (LW), dai 58\u00b0 fino anche a 64\u00b0.\nIbridi.\nGli \"ibridi\" sono un incrocio tra un legno e un ferro che coniuga la distanza di un legno e la facilit\u00e0 di esecuzione dello swing dei ferri. Questi bastoni sono solitamente usati in sostituzione di legni corti o di ferri lunghi, anche se alcuni produttori fabbricano interi set di ibridi per rimpiazzare completamente i ferri. A questi bastoni ci si riferisce spesso con il termine \"rescue\" poich\u00e9 il TaylorMade Rescue \u00e8 stato il primo della categoria e perch\u00e9 essi tendono a \u201csalvare\u201d il giocatore da situazioni scomode, dandogli la possibilit\u00e0 di giocare un colpo lungo anche da \"lie\" non ottimali.\nChipper.\nBastone a met\u00e0 strada fra un ferro ed un putter serve per approcciare pi\u00f9 facilmente. \u00c8 un bastone particolare che si trova solo nelle sacche di qualche dilettante .\nPutter.\nI \"putter\" sono bastoni specifici con un loft minore di 10\u00b0 progettati per far rotolare la palla sul green fino alla buca. Contrariamente a come si crede, i putter hanno un loft, in genere di 5\u00b0, necessario a sollevare la palla da un'eventuale conca creata con l'impatto a terra. Questo bastone si usa esclusivamente sul green ed \u00e8 in genere l'ultimo bastone giocato di ogni buca."}
{"id": "3472650", "revid": "287204", "url": "https://it.wikipedia.org/wiki?curid=3472650", "title": "Nemzeti Bajnoks\u00e1g I 1957", "text": "Ledizione 1957 del Nemzeti Bajnoks\u00e1g I vide la vittoria finale del Vasas SC, che conquista il suo primo titolo.\nCapocannoniere del torneo fu Gyula Szil\u00e1gyi del Vasas SC con 17 reti."}
{"id": "3472653", "revid": "599013", "url": "https://it.wikipedia.org/wiki?curid=3472653", "title": "Suore agostiniane recollette", "text": "Le suore agostiniane recollette (in inglese \"Augustinian Recollect Sisters\") sono un istituto religioso femminile di diritto pontificio: le suore di questa congregazione pospongono al loro nome la sigla A.R.\nStoria.\nLe origini della congregazione, tra le pi\u00f9 antiche sorte nelle Filippine, risalgono al 1725, quando due sorelle indigene, Dionicia e Cecilia Rosa Talangpaz, si offrirono come terziarie mantellate agli agostiniani recolletti: i missionari eressero per loro un \"beaterio\" presso il loro convento di San Sebastiano.\nLe consorelle del beaterio, in origine, non pronunciavano voti; iniziarono a farlo solo nel 1907. L'arcivescovo di Manila eresse la comunit\u00e0 di terziarie in congregazione religiosa il 19 agosto 1929; papa Paolo VI concesse all'istituto il decreto di lode il 20 novembre 1970, alla vigilia della partenza per il suo viaggio pastorale nelle Filippine.\nAttivit\u00e0 e diffusione.\nLe religiose si dedicano prevalentemente all'istruzione e all'educazione cristiana della giovent\u00f9, ma anche ad altre opere di apostolato.\nOltre che nelle Filippine, sono presenti in Australia, in Spagna e negli Stati Uniti d'America; la sede generalizia \u00e8 a Manila.\nAlla fine del 2008, la congregazione contava 289 religiose in 41 case."}
{"id": "3472656", "revid": "599013", "url": "https://it.wikipedia.org/wiki?curid=3472656", "title": "Suore agostiniane recollette missionarie", "text": "Le suore agostiniane recollette missionarie (in spagnolo: \"Hermanas Agustinas Recoletas Misioneras\") sono un istituto religioso femminile di diritto pontificio: le suore di questa congregazione pospongono al loro nome la sigla M.A.R.\nStoria.\nL'istituto venne fondato dal vescovo Francisco Javier Ochoa Ullate (1889-1976), dell'Ordine degli agostiniani recolletti, prefetto apostolico di Shangqiu; il 19 maggio 1931 tre giovani donne, gi\u00e0 decise ad abbracciare la vita contemplativa tra le monache agostiniane recollette, lasciarono la Spagna e raggiunsero la Cina per collaborare con il vescovo all'evangelizzazione del territorio.\nAttivit\u00e0 e diffusione.\nLa congregazione \u00e8 essenzialmente missionaria.\nLa congregazione \u00e8 presente in Spagna e nell'America latina (Argentina, Brasile, Colombia, Ecuador, Messico, Per\u00f9); la sede generalizia \u00e8 a La Fortuna (Madrid).\nAlla fine del 2008, la congregazione contava 240 religiose in 45 case."}
{"id": "3472660", "revid": "729019", "url": "https://it.wikipedia.org/wiki?curid=3472660", "title": "USWA Middleweight Championship", "text": "L'USWA Middleweight Championship \u00e8 stato un titolo di breve durata federazione di wrestling United States Wrestling Association.\nStoria.\nRiservato ai pesi medi questo titolo fu disputato solo nella primavera del 1993 e vide disputare solo tre incontri."}
{"id": "3472672", "revid": "729019", "url": "https://it.wikipedia.org/wiki?curid=3472672", "title": "USWA Television Championship", "text": "L'USWA Television Championship \u00e8 stato un titolo di breve durata federazione di wrestling United States Wrestling Association.\nStoria.\nQuesto titolo fu disputato per circa due anni ed in cui furono combattuti solo cinque match."}
{"id": "3472676", "revid": "486946", "url": "https://it.wikipedia.org/wiki?curid=3472676", "title": "Bastoni (golf)", "text": ""}
{"id": "3472678", "revid": "287204", "url": "https://it.wikipedia.org/wiki?curid=3472678", "title": "Il manoscritto dell'imperatore", "text": "Il manoscritto dell'imperatore \u00e8 un romanzo storico di Valeria Montaldi. Edito per la prima volta nel 2008 da Rizzoli, \u00e8 il quarto romanzo dell'autrice.\nNel 2009 \u00e8 uscito in edizione tascabile BUR.\nRiconoscimenti.\nNel 2009 il libro ha vinto il Premio Nazionale Rhegium Julii di Narrativa."}
{"id": "3472683", "revid": "36426", "url": "https://it.wikipedia.org/wiki?curid=3472683", "title": "Abito bianco di Marilyn Monroe", "text": "L'abito bianco indossato da Marilyn Monroe nel film \"Quando la moglie \u00e8 in vacanza\", diretto da Billy Wilder nel 1955, fu realizzato dal costumista statunitense William Travilla e venne utilizzato in una delle scene pi\u00f9 celebri del film, considerata iconica nella storia del cinema, e la figura della stessa attrice nell'immaginario collettivo \u00e8 rimasta indissolubilmente legata a quel vestito.\nStoria.\nQuando il costumista William Travilla, conosciuto semplicemente come Travilla, cominci\u00f2 a lavorare con Marilyn Monroe, aveva gi\u00e0 vinto un premio Oscar per il suo lavoro in \"Le avventure di Don Giovanni\" del 1948. Travilla inizi\u00f2 a collaborare con Marilyn nel 1942 in \"La tua bocca brucia\" del 1952, quando era ancora uno dei numerosi costumisti a contratto della Twentieth Century Fox. Travilla disegn\u00f2 gli abiti dell'attrice in otto film, e secondo una sua rivelazione, ebbero anche una breve relazione. Nel 1955 Travilla disegn\u00f2 i costumi per \"Quando la moglie \u00e8 in vacanza\", e l'abito da cocktail bianco indossato da Marilyn Monroe nella famosa scena della grata, rimane il suo lavoro pi\u00f9 celebre, nonostante egli stesso dichiar\u00f2 che disegnare tutti e dieci gli abiti dell'attrice non gli port\u00f2 via pi\u00f9 di un week-end. Secondo il saggio \"Hollywood Costume: Glamour! Glitter! Romance!\" di Dale McConathy e Diana Vreeland, l'abito in realt\u00e0 fu comprato da Travilla, bench\u00e9 il costumista abbia sempre smentito questa tesi.\nNel film il vestito bianco realizzato da Travilla compare nella sequenza in cui Marilyn Monroe e Tom Ewell escono dal cinema in cui hanno appena proiettato il film horror del 1954 \"Il mostro della laguna nera\" e si fermano a parlare brevemente. Il personaggio di Marilyn Monroe si apposta volontariamente su una grata sul pavimento per aspettare il vento creato dal passaggio della metropolitana, che come conseguenza le alza la gonna scoprendole le gambe, nonostante il tentativo di tenerlo comunque gi\u00f9. Originariamente la scena si doveva girare presso il 52 della Lexington Avenue a Manhattan all'1:00 del 15 settembre 1954. Tuttavia la presenza dell'attrice e delle telecamere attirarono la curiosit\u00e0 di migliaia di fan e curiosi, che resero inservibile il materiale girato, e costrinsero il regista Billy Wilder a ricostruirla in un set della Twentieth Century Fox.\nDopo la morte di Marilyn Monroe nel 1962, Travilla custod\u00ec sotto chiave molti dei costumi che negli anni aveva realizzato per l'attrice, al punto che per anni si parl\u00f2 di \"collezione perduta\" Soltanto alla sua morte, nel 1990, gli abiti furono messi in esposizione da Bill Sarris, collega e socio di Travilla.\nIn seguito l'abito \u00e8 entrato a far parte della collezione privata di memorabilia hollywoodiana di Debbie Reynolds, che l'ha tenuto in esposizione presso l'Hollywood Motion Picture Museum. Nel 2011 \u00e8 stata tuttavia comunicata la decisione della Reynolds di vendere l'intera collezione ad un'asta, che si tenne il 18 giugno. L'abito di Marilyn Monroe sar\u00e0 venduto ad un prezzo di partenza stimato intorno a uno, due milioni di dollari. Durante un'intervista rilasciata dalla Reynolds a Oprah Winfrey, parlando dell'abito della Monroe, la collezionista ha dichiarato che \"\"[l'abito] \u00e8 diventato di color \u00e9cru perch\u00e9 come sapete \u00e8 molto, molto vecchio ormai\".\nDesign.\nL'abito realizzato da William Travilla per Marilyn Monroe ha un \"design\" piuttosto semplice. Si tratta di un abito da cocktail leggero di color avorio nello stile di quelli di moda fra gli anni cinquanta ed i sessanta. Il corpetto in tessuto pieghettato ha una profonda scollatura ed \u00e8 formato da due pezzi di tessuto che si uniscono dietro al collo, lasciando braccia, spalle e schiena scoperte. La fascia in vita parte immediatamente da sotto il seno, e si distingue dalla parte superiore per essere realizzata in tessuto liscio ed aderente. Al di sotto di questa fascia parte la lunga gonna plissettata.\nImpatto nella storia del costume.\nNegli anni successivi alla morte di Marilyn Monroe, la sua immagine \u00e8 stata spesso associata alla famosa scena dell'abito alzato dal vento, al punto che in quasi tutte le imitazioni, rappresentazioni e ricostruzioni dell'attrice postume, essa \u00e8 spessissimo ritratta con il celebre abito da cocktail bianco. Proprio in questa mise compare il fantasma di Marilyn Monroe (interpretato da Suzie Kennedy) nel film italiano \"Io e Marilyn\".\nInoltre l'abito \u00e8 stato indossato con scopi citazionistici da Fiona in \"Shrek 2\" (2004), da Amy Poehler in \"Blades of Glory\" (2007), da Anna Faris in \"La coniglietta di casa\" (2008) e da Sushmita Mukherjee in \"Appuntamento per... 3\" (2008) fra gli altri. Nel film \"La signora in rosso\", Kelly LeBrock ripropone la medesima scena, ma indossando un abito di colore rosso.\nIl sito web di moda \"Glamour.com\" ha classificato l'abito indossato dalla Monroe come uno tra pi\u00f9 famosi della storia. Secondo un sondaggio simile condotto da Cancer Research UK l'abito bianco di Marilyn Monroe \u00e8 arrivato al primo posto fra gli abiti indossati da celebrit\u00e0 che hanno rappresentato delle icone per il cinema.\n\u00c8 stata prodotta dalla Mattel una bambola Barbie vestita con l'abito bianco di Marilyn Monroe."}
{"id": "3472688", "revid": "47767", "url": "https://it.wikipedia.org/wiki?curid=3472688", "title": "Uffe", "text": ""}
{"id": "3472692", "revid": "287204", "url": "https://it.wikipedia.org/wiki?curid=3472692", "title": "Museo regionale della Ceramica", "text": "Il Museo regionale della ceramica di Deruta \u00e8 il pi\u00f9 antico museo italiano per la ceramica. La sua fondazione risale al 1898 grazie al notaio derutese Francesco Briganti che ebbe l'idea di istituire un \"Museo artistico pei lavoranti in maiolica\". Il titolo, gi\u00e0 presente nel primo catalogo museale redatto da Angelo Micheletti nel 1900 recava in se' i fini che l'istituzione culturale avrebbe dovuto perseguire: non solo luogo di conservazione e cultura ma anche modello espositivo utile alla maestranze.\nSede.\nIl museo ha sede presso il complesso conventuale di San Francesco, situato nel centro storico di Deruta prospiciente il palazzo comunale. La storia del convento, sin dalla sua fondazione, si lega inevitabilmente alla vita urbana e agli avvenimenti nella citt\u00e0 e nell'area circostante. Le notizie storiche a disposizione sono tratte principalmente dall'opera di Giuseppe Fabretti (1787-1868) e pi\u00f9 precisamente dal suo manoscritto \"Memorie ecclesiastiche di Deruta\". Quasi certamente fondato nel 1008, all'inizio appartenne ai monaci benedettini ed era intitolato a Santa Maria de' Consoli. In un documento del 1040 riportato nel \"Chronicon Farfense\" di Gregorio da Catino, l'edificio viene annoverato tra i beni dell'Abbazia di Farfa per passare poi sotto la giurisdizione del monastero di San Pietro di Perugia. Successivamente, la tradizione vuole che intorno alla met\u00e0 del XIII secolo, pass\u00f2 al Beato Egidio d'Assisi. che lo cedette ai frati minori francescani fino alla sua soppressione, nel XIX secolo. Nel 1290 il convento derutese \u00e8 elencato tra i luoghi per cui il Comune di Perugia elargiva delle elemosine. Pi\u00f9 tardi, all'inizio del XIV secolo il complesso fu definitivamente intitolato a San Francesco d'Assisi poich\u00e9 nel \"Provinciale vetustissimum\" figura come facente parte della \"Provincia S.Francisci\" con il toponimo \"Dirutam\". Come si evince dallo \"Statuto\" di Deruta in lingua volgare del 1465, il convento e la comunit\u00e0 dei Minori entrarono a pieno nella vita quotidiana cittadina e nell'organizzazione dei suoi aspetti civili e religiosi. I frati avevano l'obbligo di suonare le campane del convento per l'apertura e la chiusura delle porte d'ingresso al \"castrum\". Il complesso conventuale, in particolar modo la chiesa ed il chiostro, presentano molteplici tracce di dipinti con cui si era soliti affrescare i conventi. Di rilievo artistico \u00e8 l'affresco ubicato presso l'ingresso del Museo (gi\u00e0 porta d'ingresso al convento); l'affresco, attribuibile ad un pittore della scuola umbra del Trecento rappresenta la \"Vergine in trono con il Bambino in atto di benedire il genuflesso committente raccomandato da un santo vescovo\" (di quest'ultimo non vi \u00e8 pi\u00f9 traccia). Dal 1998, dopo un'opera di restauro, il complesso architettonico di San Francesco \u00e8 stato destinato a definitiva sede museale. Il progetto di restauro e allestimento \u00e8 stato redatto dagli architetti Mario Manieri Elia, Enrico Da Gai, Maria Margarita Segarra Lagunes e Giovanni Manieri Elia.\nStoria.\nL'atto di nascita del Museo \u00e8 conservato in un altare laterale della Chiesa di San Francesco per volere di Angelo Micheletti, primo conservatore del Museo. Il Museo si richiamava ai Musei di Arti applicate che, dopo la nascita del South Kensington Museum nel 1857 si diffusero rapidamente in tutta Europa.\nLa collezione originaria, inizialmente esposta nel palazzo municipale, consisteva in circa centottanta opere, alcune riproduzioni ad acquerello di Alpinolo Magnini e frammenti ceramici provenienti da scavi locali. La maggior parte delle opere fu frutto di donazioni e/o depositi tanto \u00e8 che il museo derutese si \u00e8 configurato sin dall'inizio come museo \"evergetico\" (evergetismo). Nel 1962 si aggiunsero oltre quattromila opere del campionario di fabbrica del CIMA (Consorzio Italiano Maioliche Artistiche) e Societ\u00e0 Maioliche Deruta. Negli anni ottanta e novanta del XX secolo assistiamo ad un ulteriore incremento delle opere grazie all'acquisizione rispettivamente della collezione Leonardo Pecchioli e Milziade Magnini. Le acquisizioni pi\u00f9 recenti hanno invece cercato di colmare carenze morfologiche e stilistiche della produzione derutese soprattutto di epoca rinascimentale.\nPercorso espositivo.\nIl percorso di visita, frutto del progetto museografico curato da Giancarlo Bojani e Giulio Busti, consente di esplorare la storia della tradizione ceramica derutese grazie all'esposizione di seimilacinquecento opere organizzate su quattro livelli espositivi, inclusi i depositi, distribuiti su una superficie di duemilaseicento m\u00b2. La collezione museale \u00e8 ordinata in un percorso cronologico e alcune sezioni tematiche che indagano lo sviluppo e l'evoluzione della tradizione ceramica dal Medioevo al Novecento.\nSala didattica.\nL'itinerario di visita apre con una sezione, denominata sala didattica, dedicata alle tecniche di lavorazione della ceramica. Il termine \"ceramica\" indica un oggetto realizzato con diverse tipologie di argilla consolidate attraverso specifici processi termici.\nLa tipologia ceramica pi\u00f9 diffusa a Deruta \u00e8 la maiolica. \nMaiolica.\nLa maiolica \u00e8 un prodotto ceramico poroso a pasta colorata. Dopo la prima cottura, intorno ai mille gradi, si ottiene il \"biscotto\" noto comunemente con il termine di terracotta; dopo la decorazione, spesso ottenuta con la \"tecnica dello spolvero\", il manufatto subisce una seconda cottura ad una temperatura di circa novecentoventi gradi.\nLustro.\nLa maiolica a lustro, tecnica di derivazione araba, \u00e8 un prodotto ceramico caratterizzato da riflessi metallici ed iridescenti. Tale tipologia inizia a diffondersi nella produzione italiana alla fine del XV secolo; il primo documento di cultura materiale che ne attesta l'esistenza \u00e8 una targa rettangolare a bassorilievo con al centro \"San Sebastiano\", datata 1501, attualmente conservata nel Victoria and Albert Museum. Il lustro ha l'aspetto di una patina dorata o color rubino, che viene applicata sulla maiolica mediante una terza cottura (piccolo fuoco) in una camera da forno detta muffola in atmosfera riducente; la complessit\u00e0 della tecnica era tale che \"...spesse volte, di 100 pezzi di lavori, a ffatiga ven ne sono 6 buoni\"...\nCeramica ingobbiata, graffita e invetriata.\nTale tipologia ceramica viene prodotta anche a Deruta nel XV secolo; consiste nel rivestire la superficie \"a crudo\" dell'oggetto con un'argilla bianca finissima denominata ingobbio su cui viene successivamente incisa la decorazione; per tale motivo \u00e8 nota anche come ceramica invetriata e graffita.\nSala arcaica.\nNella sala arcaica \u00e8 possibile apprezzare la prima tipologia ceramica realizzata in Italia, detta maiolica arcaica, ed una serie di frammenti ceramici, frutto di scavi locali occasionali, che consentono di documentare l'arte derutese in un ampio arco temporale (dal XIII al XVIII secolo). Un'importante documentazione d'archivio fa risalire l'inizio della produzione locale al periodo tardo-medievale. Il documento risale al 1282, anno in cui i massari di Perugia ricorsero a un vasaio derutese per una fornitura di brocche e gavatelli per la festa di Sant'Ercolano.\nLa maiolica arcaica \u00e8 caratterizzata da forme molto semplici di tipo utilitario come brocche, vasi e catini. La terminologia usata per descrivere tale produzione non presenta grandi problemi trattandosi di recipienti di uso domestico e quotidiano. Caratteristiche di tale vasellame sono, inoltre, la foggiatura al tornio, in un'unica soluzione, senza rifinitura finale e uno smalto sottile tendente al grigio dato a risparmio nelle sole parti riservate alla decorazione. Lo stile si diffonde nell'Italia centro-settentrionale e specialmente in Umbria dalla seconda met\u00e0 del XIII fino alla prima met\u00e0 del XV secolo. Le tipologie decorative peculiari di tale stile sono di tipo vegetale, come le foglie trilobate, lanceolate e cuoriformi, con motivi a corda, a treccia e a nodi; non mancano, tuttavia, decori geometrici e geometrico-floreali e talvolta raffigurazioni zoomorfe e sacre. Le opere sono spesso dipinte su fondo a graticcia.\nLa tavolozza cromatica risulta quanto mai limitata; i colori utilizzati dai vasai sono il bruno, realizzato con ossido di manganese, e il verde con ossido di rame, da cui deriva il tipico colore \"verde ramina\".\nLa sala, infine, conserva numerosi frammenti che consentono di conoscere forme e stili della tradizione locale.\nSezione dei pavimenti.\nLa sezione espositiva si compone di due sale, una dedicata al pavimento della Chiesa di San Francesco di Deruta e l'altra al pavimento proveniente dalla Cappella di Palazzo dei Priori e a quello della Rocca Paolina di Perugia.\nPavimento della Chiesa di San Francesco di Deruta.\nIl pavimento venne ritrovato a Deruta nel 1902 nella Chiesa di San Francesco, durante i lavori di ripavimentazione. Secondo Milziade Magnini doveva trattarsi di un pavimento di una cappella mortuaria appartenuta alla Compagnia del Rosario e della Morte che, prima di trasferirsi nel complesso francescano, occup\u00f2 la Chiesa pievana di Sant'Angelo.\nIl pavimento \u00e8 costituito da mattonelle a forma di stella ad otto punte che si alternano ad altre a forma di croce obliqua ed infine da mattonelle rettangolari e quadrate con funzioni di cornice.\nLe mattonelle a stella presentano motivi decorativi a figure sacre e profane (profeti, muse, divinit\u00e0 olimpiche, santi, figure allegoriche, profili maschili e femminili); quelle a croce sono per lo pi\u00f9 decorate ad arabeschi e girali.\nIl pavimento \u00e8 eseguito in policromia con una netta prevalenza di toni azzurrati; su un riquadro rettangolare, posto sul lato destro, \u00e8 possibile leggere la data 1524. Con tutta probabilit\u00e0 l'iscrizione sigla l'anno in cui \u00e8 stato eseguito il capolavoro, ascrivendolo ad uno dei momenti pi\u00f9 vitali della produzione ceramica derutese. La qualit\u00e0 dell'esecuzione pittorica, l'uso dei colori e l'impianto decorativo permettono di relazionare le mattonelle, direttamente o no, a due opere firmate dal pittore derutese Nicola Francioli detto \"Co\", identificato dagli studiosi Giulio Busti e Franco Cocchi. Il Co, possibile contrazione di Nicola, viene collocato in una delle famiglie pi\u00f9 antiche di vasai derutesi. Il soprannome Co e l'assenza di altri autori che nel periodo possano essere identificati con tale monosillabo, hanno condotto gli studiosi ad identificare uno degli autori del pavimento proprio con Nicola Francioli, citato nei documenti d'archivio tra il 1513 ed il 1565.\nPavimento della Cappella dei Priori di Perugia.\nLe mattonelle esposte fanno parte del pavimento della Cappella dei Priori e con tutta probabilit\u00e0 sono pervenute a Deruta nel 1907 in occasione della \u201cMostra di Antica Arte Umbra\u201d allorquando erano ancora attribuite a botteghe derutesi. L'intero pavimento fu commissionato al vasaio perugino Giacomo di Marino, soprannominato Cavalla, tra il 1450 e il 1455. Le mattonelle sono decorate in stile severo con una prevalenza di motivi gotico-floreali, anche se non mancano elementi di novit\u00e0 quali l'angelo svolazzante, che anticipa un gusto sempre pi\u00f9 rinascimentale.\nPavimento della Rocca Paolina di Perugia.\nIl pavimento, proveniente dalla Rocca Paolina, fortilizio costruito da Antonio da Sangallo il Giovane nel 1540, fu eseguito, per volere di Papa Paolo III Farnese, ad Urbino, Gubbio e Deruta. La parte pi\u00f9 consistente del pavimento esposto presenta motivi decorativi con trofei e strumenti musicali realizzati nel Ducato di Urbino, nel 1543.\nSala del rinascimento.\nLa produzione rinascimentale derutese viene introdotta da uno stile decorativo definito dal ceramologo inglese Bernard Rackam \"petal back\", in quanto caratterizzata da decorazioni a forma di petalo sul verso dell'opera. Tale denominazione fu data dal Rackam ad un gruppo di maioliche da lui studiato, caratterizzato sul retro proprio da un motivo a grandi \u201cpetali\u201d trasversalmente striati in arancio e blu.\nI vasai derutesi acquisiscono anche la tecnica del lustro, stile decorativo che domina l'intera produzione rinascimentale; la tecnica viene sperimentata su forme nuove, quali vasi biansati su alto piede e piatti da pompa. La sala \u00e8 ricca di esemplari pregevoli eseguiti con tale tecnica.\nLa produzione policroma del periodo \u00e8 caratterizzata da una divisione dello spazio pittorico in cui le parti centrali, destinate a raffigurazioni, sono circondate da spazi decorativi con ornati ad arabesco, a corona di spine, ad embricazioni e a girali fioriti; nelle parti figurative prevalgono ritratti di belle donne spesso affiancati da cartigli in cui vengono riportati motti, sentenze o pi\u00f9 semplicemente il nome della donna ritratta e l'aggettivo \"bella\". Il genere \u00e8 riconducibile alle \u201ccoppe amatorie\u201d.\nLe coppe amatorie, maioliche prodotte prevalentemente nel centro Italia tra il Quattrocento e Cinquecento, venivano offerte all'innamorata per celebrare momenti importanti quali il fidanzamento, il matrimonio, il parto, ma anche feste e balli, da qui anche la denominazione di \u201c ballate\u201d. Sebbene il genere rimanda alla forma della coppa, svariate sono le tipologie morfologiche utilizzate dai vasai: piatti, anfore, vasi, bacili e scodelle. Tra le coppe amatorie una riflessione a parte merita l'impagliata o impalliata, composizione di sette o otto maioliche (tazza da zuppa, da brodo, tagliere o piatto, portauova, saliera, etc.) a formare un portapranzo completo, il quale veniva regalato alla partoriente per consumare il suo desinare. L'etimologia del nome ha un'origine prettamente popolare; con l'espressione \u201cimpagliata\u201d si definiva in passato colei che, avendo da poco partorito, era solita riposare su un letto di paglia, detto paglione. La sala ospita un'inedita collezione di fuseruole, piccole perline in maiolica da donare all'innamorata. I piccoli pesi \"d'amor\", venivano utilizzati come contrappeso per la filatura della lana; bilanciando il fuso, il filato risultava essere pi\u00f9 uniforme. Sulla parte globulare della pittola, erano impresse le iniziali dell'innamorata o il suo nome e spesso a seguire la lettera \"B\", che sta per \"bella\". La particolarit\u00e0 dell'oggetto e del suo uso sono stati apprezzati in tutto il mondo, tant'\u00e8 che alcune fuseruole derutesi (in un numero di quindici sono esposte al British Museum. A contribuire al successo della maiolica derutese nel secolo d'oro interviene anche il cosiddetto stile istoriato. Le maioliche istoriate sono contraddistinte da un tipo di pittura che riguarda l'intera superficie dell'oggetto. Le opere riproducono, soprattutto, scene di ispirazione mitologica o sacra. Gli artisti, su richiesta di una committenza erudita, attingono a testi letterari, quali \"Le metamorfosi\" di Ovidio, le \"Deche\" di Tito Livio\u201d o l\"Orlando furioso\" di Ludovico Ariosto. Nella tradizione \"istoriata\" derutese, si ricorda il grande piatto apodo attribuito alla bottega di Giacomo Mancini detto \"El Frate\" della seconda met\u00e0 del Cinquecento. L'opera presenta i colori tipici della tradizione rinascimentale derutese; toni aranciati affiancano il blu cobalto, il giallo ferraccia, il verde ramina e il bruno di manganese. Tale piatto sembra rappresentare la scena di una conversione, il paesaggio in cui \u00e8 ambientata rappresenta un corso d'acqua nel quale si gettano uccelli di varie specie. In lontananza si apre la veduta di un piccolo villaggio turrito, la cui rappresentazione \u00e8 frequente nelle maioliche umbre. La fonte letteraria da cui l'autore trae ispirazione non \u00e8 stata per\u00f2 ancora individuata.\nSezione delle targhe votive.\nDeruta si distingue particolarmente nel variegato quanto complesso panorama della produzione di maioliche devozionali. Sin dal XVI secolo, gli artigiani derutesi hanno realizzato numerose formelle devozionali dedicate alla Madonna ed ex-voto in particolare per il Santuario della Madonna del Bagno nel quale ve ne sono conservate circa settecentottantadue per lo pi\u00f9 prodotte dal XVII al XX secolo.\nNella sezione museale delle targhe non mancano, tuttavia, esempi di opere devozionali provenienti dalle chiese derutesi.\nGli ex-voto sono tutti eseguiti in policromia; non sorprende la quasi completa assenza di realizzazioni a lustro. L'enorme richiesta porta gli artigiani a produrre opere tecnicamente non accurate; lo stile \u00e8 frettoloso e riassuntivo, espresso con un tratto abile e preciso, ma estremamente veloce. Le formelle hanno prevalentemente forma rettangolare, raramente esagonale; i colori usati per le decorazioni e le figurazioni testimoniano un largo uso del giallo, dell'arancio e del verde ramina, non manca tuttavia l'impiego del bruno manganese e del blu-verde. Nel loro schema pi\u00f9 tipico e stereotipato, le targhe raffigurano centralmente l'evento negativo da cui, il protagonista dell'atto devozionale \u00e8 riuscito a scampare; in alto, a sinistra, \u00e8 presente l'immagine della Madonna alla quale \u00e8 attribuito l'intervento risolutore. Le circostanze della situazione \"di rischio\" e della sua positiva risoluzione vengono ribadite dall'acronimo: \"P.G.R.\", \"Per Grazia Ricevuta\"; non manca per\u00f2 l'uso della variante \"V.F.G.A.\", che sta per \"Voto Fecit Grazia Abet\", ossia \"ho fatto il voto, ho ricevuto la grazia\". \u00c8 facile comprendere come le mattonelle votive siano una esaustiva documentazione della religiosit\u00e0 popolare, delle oggettive condizioni di vita e della cultura materiale, e delle trasformazioni socio-antropologiche in relazione al passare del tempo.\nNella produzione derutese ha avuto particolare successo anche il genere devozionale caratterizzato da forme rettangolari, modellate a bassorilievo, realizzate per stampatura, con al centro la Madonna rappresentata a mezzo busto con Ges\u00f9 Bambino sulle ginocchia. Il modello stilistico \u00e8 una copia fedele dell'opera in marmo realizzata dallo scultore fiorentino Benedetto da Maiano. \u00c8 complesso datare con precisione questo corpus di opere anche se \u00e8 ipotizzabile un ridotto arco temporale tra l'opera di Maiano ed il genere derutese. Quindi, il corpus risalirebbe all'inizio del XVI secolo; l'unica targa datata conosciuta risale al 1636.\nLe principali iconografie esposte nella sezione sono la Madonna del Buon Consiglio, la Madonna della Stella, la Madonna dei Sette Dolori e la Madonna del Rosario.\nNel XVII secolo le targhe devozionali sono firmate. Tra le fabbriche attive nel periodo si ricorda quella di Gregorio Caselli, autore della targa raffigurante una Madonna datata 1749.\nSala del compendiario.\nIl primo studioso che utilizz\u00f2 il termine compendiario fu Gaetano Ballardini nel 1929; il termine, in precedenza, era stato usato dagli archeologi per definire un tipo di pittura di et\u00e0 imperiale. Il compendiario \u00e8 un genere riassuntivo che porta a rappresentazioni leggere e stilizzate. I \u201cbianchi\u201d sono le tipologie decorative pi\u00f9 diffuse dello stile compendiario. A Deruta, uno dei precursori dei bianchi fu forse Nicola Francioli. La superficie bianca, corposa e coprente, per via di uno smalto pi\u00f9 spesso rispetto al passato, permette di coprire il biscotto conferendo alla maiolica brillantezza e luminosit\u00e0; nella tecnica produttiva si preferisce aumentare lo spessore dello smalto piuttosto che incrementare la quantit\u00e0 di stagno. A caratterizzare lo stile dei bianchi contribuisce anche una tavolozza parca di colori: giallo, blu e ocra.\nChe Deruta abbia avuto un ruolo importante nella diffusione di tale genere decorativo lo testimonia una saliera, datata 1625, esposta al Plymouth City Museum e recante le insegne araldiche di Enrichetta Maria, che proprio nel 1625 spos\u00f2 re Carlo I d'Inghilterra.\nDall'istoriato di Giacomo Mancini, sembrano invece derivare le interpretazioni compendiarie che si attestano a Deruta tra la seconda met\u00e0 del Cinquecento e la prima met\u00e0 del Seicento. Nella Sala sono esposte due coppe ad alto piede attribuite alla bottega di El Frate; le opere rivelano particolare pregio pittorico ed iconografico. La prima, proveniente dalla collezione Pecchioli, \u00e8 dedicata al mito di Piramo e Tisbe e raffigura Tisbe sconvolta nel momento in cui scopre Piramo suicida; l'altra \u00e8 dedicata all'allegoria della Fortuna, rappresentata da una figura femminile in equilibrio su una sfera che galleggia sull'acqua. Simile iconografia \u00e8 presente nel pavimento del Duomo di Siena, il cui disegno fu commissionato al Pintoricchio.\nIl genere compendiario, presente per tutto il Seicento, s'indirizza progressivamente verso figurazioni rapide, appena tratteggiate.\nSi aggiungono cos\u00ec ai Bianchi altri due sottogeneri decorativi: gli stili \"a grottesche\" e \"calligrafico\".\nSala delle grottesche e del calligrafico.\nLa sala offre una nutrita raccolta di maioliche eseguite in stile compendiario \"a grottesche\" e \"calligrafico\". Il motivo decorativo \"a grottesche\" di tipo compendiario si afferma nella produzione derutese a partire dalla prima met\u00e0 del XVII secolo, anche se non mancano, tuttavia, opere rinascimentali con tali motivi decorativi. Il termine \"grottesca\", sconosciuto all'estetica antica, \u00e8 stato coniato dagli uomini d'arte del XV secolo per definire i sistemi decorativi rinvenuti sulle pareti e sulle volte della Domus Aurea, il Palazzo di Nerone costruito a Roma tra il 64 e il 68 d.C. Lo stesso impianto stilistico viene utilizzato da Raffaello per dipingere le stanze vaticane. Sovente lo stile, infatti, viene definito \"raffaellesco\". La forte diffusione delle \"grottesche\" nel Cinquecento porta i maestri vasai ad applicare tale motivo decorativo sulle maioliche, sfruttando la versatilit\u00e0 dello stile. Candelabre estrose e mascheroni, putti alati, canefore, creature marine, antologie faunistiche immaginarie e trofei d'armi compongono in quel periodo la variegata e ricercata decorazione che caratterizza ancora oggi la produzione derutese. Pi\u00f9 tardo, ma anch'esso di fattura seicentesca \u00e8 il decoro \"calligrafico\" in monocromia turchina o verde, che pare voler imitare la minutissima decorazione vegetale e zoomorfa della maiolica di Delft, a sua volta interprete della porcellana orientale e delle ceramiche del Medio Oriente.\nSala del Settecento.\nLa prima parte della collezione della sala del Settecento \u00e8 dedicata ad un gruppo di piccoli piatti portauovo con saliera su cui, spesso, appaiono stemmi nobiliari come nel caso del piatto portauovo con lo stemma della famiglia Ranieri di Perugia. Nella sala non mancano piccole sculture dipinte, chiamate anche plastiche, prodotte tra la seconda met\u00e0 del XVI e la prima met\u00e0 del XVIII secolo. A completare la sezione, infine, un nucleo di saliere, contenitori porta-sale a forma di piccole architetture a cofanetto e a forma di drago decorate in policromia e anche a lustro; la vaschetta porta-sale risulta esigua rispetto all'architettura sottostante; tale dicotomia formale contribuisce a sottolineare la preziosit\u00e0 del sale, e di conseguenza la parsimonia con cui utilizzarlo.\nLa restante parte della collezione \u00e8 dedicata alla produzione settecentesca. Lo stile predominante \u00e8 quello della monocromia blu con motivi a \"lambrique\", decorazioni policrome con fiori a mazzetto ed ornati rococ\u00f2. Tra le opere spicca una vaschetta da lavabo raffigurante il ciclo della vita in otto medaglioni risparmiati su tondi a embricazioni, motivo decorativo mutuato dalla produzione rinascimentale. L'opera, della prima met\u00e0 del XVIII secolo, \u00e8 da attribuirsi a un autore noto con il nome di Maestro del Servizio Cresimbene.\nCollezione Magnini.\nLa sala \u00e8 dedicata alla pi\u00f9 grande collezione presente nel Museo e formata in gran parte da Milziade Magnini, medico derutese nato nel 1883 e scomparso nel 1951. Magnini collezion\u00f2 oltre mille esemplari in maiolica provenienti da Deruta e da altri centri di produzione ceramica italiani, in particolare Grottaglie e Laterza. Fu una personalit\u00e0 di spicco per l'Italia della prima met\u00e0 del XX secolo. A Taranto, in cui per anni svolse la professione di medico come primario nell'ospedale cittadino, esiste un palazzo a lui intitolato: Palazzo Magnini. La collezione fu acquistata nel 1990 dal Comune di Deruta con il contributo di diversi enti. Originariamente, collocata all'interno della Fabbrica Grazia in Deruta, la collezione-Museo aveva un preciso scopo didattico, quale quello di concorrere alla formazione delle maestranze anche attraverso lo studio dei modelli garantendo una produzione di qualit\u00e0 ed ingegno. La sala \u00e8 allestita con le vetrine originali che il medico derutese fece realizzare negli anni trenta del XX secolo. Con l'acquisizione della collezione sono anch'esse diventate parte integrante dell'arredo museale, essendo di per s\u00e9 opere di gran pregio artistico. La raccolta conserva diverse opere del Settecento. Tale peculiarit\u00e0 ha permesso agli studiosi di analizzare lo stile coevo, poco noto e controverso. Da tali analisi \u00e8 emerso che la produzione dell'epoca risulta ancora di una certa consistenza e qualit\u00e0 mentre forme e decori appaiono coerenti al gusto dell'epoca. La risistemazione della collezione nel 1998, nell'attuale sede museale, ha tenuto conto dei fini che lo stesso Magnini voleva perseguire ovvero offrire una veduta d'insieme, il pi\u00f9 possibile esaustiva, della storia della maiolica italiana.\nSezione della farmacia.\nLo spazio espositivo con cui si conclude il percorso museale \u00e8 allestito sul modello di un'antica farmacia. La collezione ospita i contenitori farmaceutici prodotti da diverse botteghe italiane dal XV al XIX secolo. La ceramica costituisce, sin dall'antichit\u00e0, il materiale d'elezione per la conservazione di sostanze medicinali. La tesi \u00e8 avvalorata dagli innumerevoli reperti archeologici ritrovati nei secoli. Si conosce, a tal proposito la data di un reperto ceramico riferibile all'utilizzo farmaceutico proveniente dall'Antico Egitto: il vaso di KHA databile verso il 2000 a.C. Le tecniche di lavorazione, e pi\u00f9 precisamente l'invetriatura a cui \u00e8 sottoposta, conferiscono all'oggetto maiolicato la caratteristica di evitare la dispersione per evaporazione delle sostanze volatili dei prodotti in esso conservate. Nella storia della ceramica derutese i corredi farmaceutici rappresentano una produzione consistente e precoce documentata sin dalla met\u00e0 del Quattrocento. I primi esemplari da farmacia prodotti dalle botteghe locali furono gli albarelli. Tale tipologia ceramica ebbe notevole diffusione nelle manifatture italiane ed europee. L'origine del vocabolo va ricercata nella lingua iraniana e pi\u00f9 precisamente nella parola \"al-barani\", ossia contenitore per droghe. L'albarello \u00e8 un vaso di forma cilindrica, ristretto e scanalato sul collo per consentirne la chiusura ermetica con un foglio di carta o pergamena stretta con un legaccio; la sezione centrale \u00e8 concava per renderne pi\u00f9 agevole la presa; l'interno dell'oggetto \u00e8 liscio e di solito \u00e8 verniciato per evitare che tra i pori si possano produrre evaporazioni della sostanza conservata. Anticamente la funzione d'uso dell'albarello era molto variabile e poteva contenere erbe, minerali o preparati galenici semi-solidi. Grazie a tale versatilit\u00e0 \u00e8 tra le tipologie pi\u00f9 utilizzate nella storia della farmacia. Nei corredi farmaceutici non mancano altre forme quali, pillolieri, orci, giare, bottiglie e versatori. Nella sezione tematica del Museo di particolare rilievo sono le opere dell'antica farmacia Caraffa (ex spezieria Spagnoli) acquisite nel 2003 dalla famiglia Cherubini; le opere dell'acquisizione Cherubini sono tutte databili prima del 1767 e realizzate nella fabbrica derutese di Gregorio Caselli.\nSezione dei depositi.\nL'area \u00e8 organizzata in quattro livelli espositivi in cui trovano collocazione circa cinquemila opere.\nNell'area dei depositi \u00e8 presente una sezione archeologica le cui opere provengono da scavi locali come quelle appartenute ad Alessandro Piceller che le don\u00f2 al Museo nel 1900 ed un nucleo di ceramiche apule della Collezione Magnini. Il nucleo espositivo pi\u00f9 consistente \u00e8 rappresentato dal campionario di fabbrica del Consorzio Italiano Maioliche Artistiche (CIMA) costituitosi nel 1925 e in cui confluirono la Societ\u00e0 Maioliche Deruta, la Salamandra di Perugia, la Societ\u00e0 Anonima Zulimo Aretini, la Societ\u00e0 ceramica umbra, ex fabbrica Rubboli, la Maioliche Santarelli e le Maioliche Matricardi di Ascoli Piceno. Nell'area dedicata al campionario CIMA si distinguono oggetti in ceramica confezionati con le uova pasquali della Perugina, una serie di targhe con soggetti folcloristici realizzate dal tirolese Alberto Stolz e dall'artista sarda Lety Loy; non mancano sculture e bassorilievi come quelle realizzate dallo scultore siculo Gaetano Magazz\u00f9. Preziosi contributi vengono anche dallo scultore toscano Ruffo Giuntini, autore di opere plastiche a smalto opaco e da Ernesto Nino Strada. Negli anni Quaranta Enrico Ciuti realizz\u00f2 una linea produttiva per il Consorzio che fu presentata alla terza Triennale di Milano.\nDi particolare rilievo artistico \u00e8 il nucleo di opere realizzate dall'artista ucraino David Zipirovic che lavora a Deruta dal 1922 o 1923 al 1927.\nNell'area dei depositi \u00e8 infine presente una sezione di ceramiche contemporanee raggruppate grazie a varie edizioni del Premio Deruta e della mostra mercato Multiplo d'Artista in cui spiccano nomi come Giulio Turcato, Piero Dorazio, Carla Accardi, Edgardo Abbozzo e Mario Schifano.\nSala dei Maestri del Novecento e delle terrecotte.\nLa sala espone alcune maioliche dei pi\u00f9 significativi artisti dei primi due decenni del XX secolo: Angelo Micheletti, Alpinolo Magnini, Ubaldo Grazia e David Zipirovic. Tali personaggi, dopo un secolo di impoverimento quale fu l'Ottocento, riprendono la grande tradizione della maiolica, non solo nella copia, ma anche nell'interpretazione dei motivi decorativi classici, soprattutto rinascimentali. Inoltre, particolare fortuna ha la pittura su maiolica ispirata ai grandi pittori del passato quali Michelangelo, Perugino, Pinturicchio e Luca Signorelli.\nDi particolare interesse sono gli esemplari di ceramica popolare prodotti a Deruta e nella vicina Ripabianca nel XVI secolo. Tale tipologia di vasellame, impiegata in ambito domestico, \u00e8 costituita da terrecotte con invetriatura trasparente e con decorazioni eseguite a pennello con ingobbio e a volte arricchite con verde ramina e bruno di manganese."}
{"id": "3472693", "revid": "701660", "url": "https://it.wikipedia.org/wiki?curid=3472693", "title": "Papiri Chester Beatty", "text": "I Papiri Chester Beatty sono una collezione di 11 antichi manoscritti biblici su papiro, composti in lingua greca e di origine cristiana. Sette manoscritti contengono porzioni dell'Antico Testamento, tre del Nuovo Testamento e uno contiene il Libro di Enoch e un'omelia cristiana non identificata. Sono per lo pi\u00f9 datati al III secolo e conservati in parte alla Chester Beatty Library di Dublino, in parte all'Universit\u00e0 del Michigan, e in alcuni altri posti.\nLe circostanze in cui i papiri furono ritrovati non sono chiare: si parla di un ritrovamento in giare all'interno di un cimitero copto nei pressi di Aphroditopolis, oppure di Al Fayyum. La maggior parte dei papiri furono acquistati da Alfred Chester Beatty, da cui prendono il nome sebbene alcuni papiri furono acquistati dall'Universit\u00e0 del Michigan e da qualche altro collezionista o istituzione.\nL'annuncio dell'esistenza dei papiri fu dato il 19 novembre 1931, sebbene altri fogli furono acquistati nel decennio successivo. I manoscritti furono pubblicati da Frederic G. Kenyon, in un'opera in otto volumi intitolata \"The Chester Beatty Biblical Papyri: Descriptions and Texts of Twelve Manuscripts on Papyrus of the Greek Bible\" (1933-58). I papiri di questa collezione sono solitamente indicati come \"P. Chester Beatty\" seguito dal relativo numerale romano I-XII.\nCaratteristiche della collezione.\nLa maggior parte dei manoscritti sono datati al III secolo, con alcuni di loro risalenti al II secolo; le dimensioni delle pagine variano dai 14 x 24,2\u00a0cm (P. III) ai 18 x 33\u00a0cm (P. VI).\nTutti i manoscritti sono codici, cosa che sorprese i primi studiosi che esaminarono i testi, in quanto si riteneva all'epoca che i codici in papiro non fossero stati comunemente usati dai cristiani prima del IV secolo; il loro studio ha anche permesso agli studiosi di comprendere meglio come venissero costruiti i codici in papiro. Vi \u00e8 una certa variet\u00e0 di costruzione codice per codice; alcuni sono costituiti da un singolo blocco (\u00abquaderno\u00bb) di fogli di papiro (Pap. II, VII, IX + X), altri variano da un singolo foglio (I), a cinque (V) o sette (VII). Il codice pi\u00f9 grande (P. IX+X) doveva contenere in origine circa 236 pagine."}
{"id": "3472695", "revid": "124547121", "url": "https://it.wikipedia.org/wiki?curid=3472695", "title": "Jed Brophy", "text": " Ha partecipato a svariate pellicole dirette da Peter Jackson (tra cui \"Creature del cielo\" del 1994)."}
{"id": "3472698", "revid": "149727", "url": "https://it.wikipedia.org/wiki?curid=3472698", "title": "Locomotiva D.220", "text": ""}
{"id": "3472705", "revid": "121329869", "url": "https://it.wikipedia.org/wiki?curid=3472705", "title": "Zuel", "text": "Zuel (\u015a\"uel\" in ladino) \u00e8 una di Cortina d'Ampezzo, in provincia di Belluno. L'altitudine media \u00e8 di 1.154\u00a0m.\nDescrizione.\nSituata ai piedi del massiccio sul versante sud-occidentale della Conca ampezzana, circa 2,5\u00a0km a sud dell'abitato di Cortina, la frazione di Zuel rappresenta la \"porta d'accesso\" meridionale alla celebre localit\u00e0 di villeggiatura: attraversata dalla SS 51 di Alemagna, infatti, Zuel \u00e8 il punto in cui la splendida Valle d'Ampezzo si schiude completamente agli occhi del viaggiatore.\nPosizionata poco pi\u00f9 di un chilometro pi\u00f9 avanti di Acquabona, che segna il limite meridionale del comune ampezzano, Zuel \u00e8 divisa in due differenti localit\u00e0, chiamate Zuel di sopra (in ladino: \"\u015auel de sora\") e Zuel di sotto (\"\u015auel de sote\"), e costituisce uno dei centri abitati pi\u00f9 consistenti d'Ampezzo come numero di popolazione.\nLa frazione \u00e8 sede, inoltre, di uno dei sei sestieri e di una delle undici regole del territorio ampezzano.\nMonumenti e luoghi d'interesse.\nTrampolino \"Italia\".\nSulla collina di Zuel dove oggi sorge il celebre \"Trampolino olimpico \"Italia\"\", divenuto uno dei simboli d'Ampezzo, gi\u00e0 esisteva, fin dagli anni trenta, un trampolino in legno per il salto con gli sci, utilizzato principalmente per gli allenamenti degli atleti. L'attuale struttura, invece, fu costruita nel 1955 in occasione dei VII Giochi olimpici invernali, ed inaugurata l'8 dicembre di quello stesso anno.\nChiesa di San Rocco.\nLa \"Chiesa di San Rocco\", sita a Zuel di sopra, \u00e8 dedicata a San Rocco di Montpellier, venerato come protettore dalla peste. L'edificio, consacrato il 10 settembre 1604, \u00e8 costruito in tipico stile tirolese, con il caratteristico campanile a cipolla. Vi \u00e8 conservato il \"Cristo de \u015auel\", un crocifisso del XVII secolo che, secondo la tradizione, sarebbe stato miracolosamente rinvenuto nell'estate del 1695 tra lo strame di una stalla di Zuel.\nInfrastrutture e trasporti.\nLa fermata di Zuel sorgeva lungo la ferrovia delle Dolomiti, attiva in questa tratta fra il 1921 e il 1964."}
{"id": "3472708", "revid": "311148", "url": "https://it.wikipedia.org/wiki?curid=3472708", "title": "Regno Albanese", "text": ""}
{"id": "3472709", "revid": "767487", "url": "https://it.wikipedia.org/wiki?curid=3472709", "title": "Marx Reloaded", "text": "Marx Reloaded \u00e8 un documentario del 2011, scritto e diretto dal teorico inglese Jason Barker, riguardante le possibilit\u00e0 di ripensare la crisi del capitalismo sulla base della critica dell'economia politica di Karl Marx e delle pi\u00f9 recenti teorie marxiste. Il film si avvale delle interviste, tra gli altri, di Antonio Negri, Slavoj \u017di\u017eek, Michael Hardt, Nina Power, Jacques Ranci\u00e8re e Alberto Toscano."}
{"id": "3472711", "revid": "38120", "url": "https://it.wikipedia.org/wiki?curid=3472711", "title": "Il Ricercato (personaggio)", "text": ""}
{"id": "3472713", "revid": "599013", "url": "https://it.wikipedia.org/wiki?curid=3472713", "title": "Claudia Corbani", "text": "Guardia di 178\u00a0cm, ha giocato da diverse stagioni in Serie A1 e nelle coppe europee con Parma.\nCarriera.\nSin dal 1994-'95 la Corbani \u00e8 in forza alla Lavezzini Parma, con cui gioca quattro edizioni di Coppa Ronchetti, due di Eurolega e due di Eurocoppa; ha disputato quest'ultima competizione anche con Taranto.\nNella massima serie ha vestito le maglie di Parma, La Spezia, Alessandria, Taranto e Priolo. Ha inoltre conquistato due promozioni nella massima serie con Pontedera e Lucca .\nDopo 3,2 punti in 21,4 minuti a Priolo, rientra a Parma.\nStatistiche.\nPresenze e punti nei club.\n\"Statistiche aggiornate al 4 maggio 2011\""}
{"id": "3472717", "revid": "93556", "url": "https://it.wikipedia.org/wiki?curid=3472717", "title": "Tien'a Ment", "text": "Il \"COCA - Centro Occupato di Cultura Autogestita \"Tien'a Ment\"\" \u00e8 stato il primo centro sociale occupato autogestito della citt\u00e0 di Napoli, uno dei pi\u00f9 importanti negli anni '90 .\nSi trovava in via Arno n. 3, nel quartiere di Soccavo, in un edificio comunale in disuso. \"Furono proprio gli occupanti, in collaborazione con gli abitanti del quartiere, a ristrutturare l'edificio\".\nStoria del Tien'a Ment.\n\u00c8 stato in attivit\u00e0 dal 10 giugno 1989 fino allo sgombero forzato da parte della Polizia di Stato, avvenuto il 18 gennaio 1996.\nIl nome del centro in lingua napoletana significa \"ricorda\", e fu scelto per la sua chiara assonanza con il nome della piazza Tienanmen di Pechino, che proprio nei giorni di apertura del centro fu teatro dell'omonima protesta passata poi alla storia.\nDiversamente da Officina 99, altro e pi\u00f9 famoso centro sociale napoletano, l'attivit\u00e0 del Tien'a'ment abbracci\u00f2 un'ideologia anarchica, incentrandosi su una produzione culturale, artistica e musicale, vicina al mondo punk e alla cultura underground, per la quale costitu\u00ec un luogo di aggregazione.\nNel corso dei 7 anni di apertura vi hanno suonato gruppi come i Death in June, i Napalm Death e artisti come Tatsuya Yoshida (aka \"Ruins\"), oltre a gruppi della scena underground cittadina di quegli anni, tra i quali i pi\u00f9 noti Randagi.\nIl ventennale della sua chiusura \u00e8 stato ricordato con la mostra, intitolata \"Tien\u2019A\u2019menT \u201889 \u2013 \u201896 \\ immagini per non dimenticare\", dei volantini prodotti nel centro, aventi come soggetto i concerti, le proiezioni, le serate di selezioni musicali e le performance artistiche che ivi avvenivano; gli stessi volantini, erano prodotti con la tecnica del collage per essere poi duplicati come fotocopie.\nProduzioni.\nIl \"COCA - Centro Occupato di Cultura Autogestita \"Tien'a'ment\" produsse, nell'ambito del \"Progetto N.A.D.A.\" (acronimo che sta per \"No Al Diritto d'Autore\"\"), al quale aderirono parecchi gruppi del punk e dell'underground napoletano, un album discografico (\"Arraggiati\" - 1994), le cui prime 7 tracce erano rifacimenti e reinterpretazioni di classici della canzone napoletana:"}
{"id": "3472720", "revid": "169219", "url": "https://it.wikipedia.org/wiki?curid=3472720", "title": "Tragedia di Le Mans del 1955", "text": ""}
{"id": "3472727", "revid": "104458", "url": "https://it.wikipedia.org/wiki?curid=3472727", "title": "Beatrice di Lascaris", "text": ""}
{"id": "3472729", "revid": "767487", "url": "https://it.wikipedia.org/wiki?curid=3472729", "title": "Blea Rigg", "text": "Blea Rigg \u00e8 una montagna nel Lake District in Inghilterra, si estende tra le valli di Easedale e Great Langdale. Fa parte delle Central Fells, ed \u00e8 un plateau con una successione di cime rocciose. Sono presenti molti percorsi di risalita, iniziando sia da Grasmere che da Great Langdale, anche se i sentieri sono ben segnati e sono difficili da seguire.\nTopografia.\nLa catena principale delle Central Fells corre da nord a sud da \"Vale of Keswick\" fino alla sua montagna pi\u00f9 alta, High Raise. Un lungo crinale si estende verso est ad qui cos\u00ec che la catena prende la forma ad 'L'. Questo crinale comincia come Blea Rigg e continua verso Silver How e Loughrigg Fell, prima di attivare al Lago di Windermere.\nBlea Rigg \u00e8 un ampio plateau, lungo circa un miglio e largo due, arrampicandosi approssimativamente da est a ovest. Si collega attraverso una sezione ristretta tra i laghi Stickle e Codale a Sergeant Man e finisce a High Raise a ovest. Il lago Stickle \u00e8 il pi\u00f9 largo dei due, con una profondit\u00e0 di 50 piedi, e la profondit\u00e0 aumentata da una diga artificiale di sassi. \u00c8 usato per fornire di acqua i cittadini di Great Langdale. Il lago Codale \u00e8 una vasca poco profonda nel mezzo di un terreno accidentato, un po' pi\u00f9 a nord-est.\nBlea Rigg ha un insieme di cime oltre a quella principale. Viaggiando da ovest a est troviamo Great Castle How (1.640\u00a0piedi), Little Castle How (1.581\u00a0piedi), Swinescar Pike (1.348\u00a0piedi) e Lang How (1.358\u00a0piedi), anche Silver How dovrebbe far parte di Blea Rigg, fu Alfred Wainwright a separarla dalle altre in un capitolo del suo libro \"Pictorial Guide to the Lakeland Fells\".\nLa bonifica della parte sud della montagna \u00e8 fatta tramite una serie di affluenti di Stickle Gill e di Great Langdale Beck. Tra questi c'\u00e8 White Gill, la cui gola \u00e8 un interessante itinerario per la salita. L'acqua dal fianco nord raggiunge Grasmere via Easedale Beck e affluenti. Le falesie corrono gi\u00f9 verso il lago Easedale e Blindtarn Moss a nord, mentre ulteriori terreni accidentati sovrastano la strada di Great Langdale.\nGeologia.\nLa sommit\u00e0 della montagna \u00e8 formata da ciottoli di arenaria e breccia di tipo vulcanico. Non ci sono testimonianze di scavi minerari all'interno dell'area.\nCima e vista.\nLa montagna ha molte cime rocciose e numerosi piccoli laghi. La fitta rete di sentieri che si pu\u00f2 fare per raggiungere la cresta crea confusione agli escursionisti. Non \u00e8 sempre ovvio quale sia la sommit\u00e0, ma un piccolo tumulo situato su una roccia sopra un rifugio di pietra. La vista prende le Eastern Fells e le Southern Fells, pi\u00f9 il vicino Langdale Pikes.\nRisalite.\nSi pu\u00f2 scalare la montagna da molti punti e da diversi crinali, la risalita da Grasmere sopra Silver How \u00e8 molto popolare. Dal New Dungeon Ghyll Hotel a Great Langdale l'escursionista pu\u00f2 scalare sia dal lago Stickle sia dalle rovine di White Gill. Da GRasmere, il lago Easedale \u00e8 il primo obiettivo. Da qui Blea Crag pu\u00f2 essere aggirato per arrivare sulla cima, sia da est che da ovest. Prima della seconda guerra mondiale una capanna di ristoro in pietra su trovava sui pendii di Blea Rigg, appena sopra il lago. \u00c8 difficile oggi immaginare la scena, con cibo e bevande in vendita a met\u00e0 della collina."}
{"id": "3472732", "revid": "92920", "url": "https://it.wikipedia.org/wiki?curid=3472732", "title": "Lettera a una nazione cristiana", "text": "Lettera a una nazione cristiana \u00e8 un saggio scritto da Sam Harris come risposta alle critiche in s\u00e9guito alla pubblicazione nel 2004 de \"La fine della fede\".\nContenuti.\nL'intento del libro \u00e8 quello di dimostrare a quali assurdit\u00e0 deve soggiacere un fedele cristiano negli Stati Uniti d'America se vuole davvero credere alla fede che professa. Ricorrendo alla logica, Harris mette in risalto il fatto che ogni religione si dichiara l'unica vera e ispirata dall'unico vero dio, relegando tutte le altre al ruolo di superstizioni.\nContesta la moralit\u00e0 dettata dalla Bibbia, secondo la quale si dovrebbero uccidere i figli che reagiscono agli ammonimenti parentali, nonch\u00e9 lapidare gli eretici, gli adulteri, gli omosessuali e coloro i quali lavorano nel giorno del Signore. \u00c8 vero \u2013 sostiene Harris \u2013 che Ges\u00f9 ha addolcito questo messaggio aggiungendovi una carica d'amore; tuttavia molti secoli prima di lui vari maestri (come Zoroastro, Buddha, Confucio, Epitteto...) avevano gi\u00e0 predicato nello stesso senso; afferma dunque che:\nIl libro pone altres\u00ec l'accento sul fatto che la fede religiosa non sarebbe in grado di reggere ad un confronto con la ragione, in quanto tutte le fedi sono intrise di mistero; se esse vengono esposte alla luce della ragione rischiano di dissolversi."}
{"id": "3472735", "revid": "1305772", "url": "https://it.wikipedia.org/wiki?curid=3472735", "title": "Locomotiva DB V 200", "text": "Per locomotiva DB V 200 si possono intendere due serie di locomotive diesel della Deutsche Bundesbahn:"}
{"id": "3472737", "revid": "767487", "url": "https://it.wikipedia.org/wiki?curid=3472737", "title": "Pirate Tape", "text": "Pirate Tape \u00e8 un cortometraggio del 1983 diretto da Derek Jarman.\nTrama.\nLo scrittore statunitense William S. Burroughs \u00e8 colto in alcuni momenti di un suo viaggio a Londra, del 1983. Lo si vede uscire dall'auto, nella sua grigia, \"francescana\", eleganza sartoriale; mentre, evanescente sagoma al di l\u00e0 delle vetrate, recita alcune sue poesie; ancora sulla strada ad autografare libri per alcuni ammiratori.\nProduzione.\nNel 1981, il regista lavora con il gruppo post-punk Throbbing Gristle ad un video musicale dal titolo \"Tg: Psychic Rally in Heaven\". Sullo sfondo di alcune illustrazioni in bianco e nero di una vecchia edizione della Divina Commedia, le sagome dei musicisti si dissolvono sino a diventare irriconoscibili chiazze rosso-arancione.\nGi\u00e0 nella struttura del pezzo, costruito con frammenti, elettronicamente distorti, della confessione di un giovane, colpevole della violenza e dell'assassinio di una bimba di dieci anni, Genesis P. Orridge, leader del gruppo, denuncia il suo debito nei confronti di Burroughs e della sua tecnica di cut-up.\nNel 1983, quando ha gi\u00e0 lasciato i Throbbing Gristle per costituire gli Psychic TV, Genesis P. Orridge organizza un tour letterario del suo \"guru\" in alcuni luoghi di Londra: il cinema Ritzy a Brixton, la discoteca gay \"Heaven\", una galleria d'arte. \u00c8 in questa circostanza che Jarman, estimatore dell'opera dello scrittore statunitense sin da quando, nel 1962, comincia ad essere conosciuta in Inghilterra, gira, in Super 8, \"Pirate Tape\".\nMolto diverso da \"Tg: Psychic Rally in Heaven\", il cortometraggio \"ci restituisce un senso di immediatezza diaristica\".\nLa musica \u00e8 degli Psychic TV\nIn Italia \u00e8 stato distribuito dalla Rarovideo, dal 2003."}
{"id": "3472741", "revid": "122923484", "url": "https://it.wikipedia.org/wiki?curid=3472741", "title": "Pinacoteca comunale (Deruta)", "text": "La Pinacoteca comunale di Deruta ha sede nel palazzo dei Consoli la cui costruzione risale al Trecento. Inaugurato all'inizio del '900, riaperto al pubblico dopo alcuni lavori di restauro il 2 giugno 1975, il museo custodisce opere raccolte in tempi diversi.\nLa sede.\nL'antico Palazzo comunale \u00e8 una sobria architettura trecentesca con portale e bifore ogivali. \u00c8 probabile che l'edificio abbia subito riduzioni ai lati, ma da quanto risulta dagli affreschi del Perugino e di Bartolomeo Caporali comunque le sue dimensioni non erano molto estese. In esso avevano sede gli anteposti di Deruta, l'archivio e il carcere. Il palazzo fu restaurato nel 1760 e modificato nel coronamento da Pietro Carattoli. Nello spazio interno furono ricavate due stanze in funzione di abitazione del giudice locale.\nL'atrio.\nNell'atrio del palazzo comunale sono conservati vari reperti archeologici e frammenti architettonici di epoca medievale e rinascimentale, dei quali per\u00f2 non \u00e8 nota la provenienza o il luogo di ritrovamento. Di particolare interesse sono una \"bifora\" trecentesca, forse appartenente a un'ala demolita del palazzo, una \"stele\" frammentaria con iscrizione dedicatoria all'imperatore Adriano, un\u2019\"anfora\" romana in terracotta, una \"colonna\" sormontata da un capitello, una statua priva di testa raffigurante il \"Dio Tiberino\", una \"lastra\" altomedievale con motivi decorativi animali e vegetali e un prospetto di \"tabernacolo\" del XVI sec. in pietra serena. L'ingresso all'atrio \u00e8 libero. A sinistra si trova l'ingresso alla pinacoteca da dove incomincia il percorso espositivo.\nIl percorso espositivo.\nAl primo piano sono esposte opere provenienti dalle chiese di Deruta e dall'ex ospedale di San Giacomo, tra cui la \"Madonna dei Consoli\" e il \"Gonfalone di Sant'Antonio Abate\", di Nicol\u00f2 Alunno e l'affresco staccato \"Padre Eterno con i santi Rocco e Romano\" di Perugino, proveniente dalla chiesa di San Francesco. Notevole anche un messale francescano risalente al XIII secolo.\nAl secondo piano \u00e8 custodita la \"Collezione Lione Pascoli\", donata la comune di Deruta nel 1931. \nTra i dipinti, raccolti fin dal Settecento, spiccano alcune opere di Giovan Battista Gaulli, Antonio Amorosi, Francesco Trevisani, Guido Reni, Sebastiano Conca e Pieter van Bloemen.\nPrimo piano.\nBiglietteria.\nNella biglietteria si conservano due affreschi con la \"Crocifissione\" e \"Sant'Antonio abate e Santa Caterina d'Alessandria\" provenienti dalla chiesa dei Defunti di Ripabianca. Di questa chiesa ormai demolita ne resta il solo campanile. All'interno della chiesa si trovava infatti un vero e proprio ciclo votivo di affreschi realizzati da un pittore del XV sec. dal gusto fortemente locale. Gli altri affreschi staccati dalla chiesa non sono visibili al pubblico. Oltre a questi due affreschi, nella sala si trovano altri affreschi staccati provenienti, presumibilmente dalla forma, da una nicchia dalla chiesa dell'ospedale di San Giacomo di Deruta. Sono stati eseguiti da un pittore anonimo dell'ambito della scuola del Perugino e rappresentano \"il Padre Eterno e angeli\", \"la Madonna col Bambino tra i santi Giacomo e Cristoforo\", \"San Rocco\" e \"San Romano\".\nSala della Madonna dei Consoli.\nIn questa sala sono conservate alcune opere provenienti dalla Chiesa di San Francesco tra cui la \"Madonna dei Consoli\" di Nicol\u00f2 Alunno, il \"Missale fratum minorum\" del Maestro di messali Deruta-Salerno e due \"Stendardi processionali con trigramma bernardiniano\" di un anonimo umbro del XV secolo. La \"Madonna dei Consoli\" fu firmata e datata da Nicol\u00f2 Alunno, 1457 su commissione del vasaio Jacobus Rubei de Deruta.\nSala dell'affresco del Perugino.\nIn questa sala \u00e8 conservato l'affresco staccato \"Padre Eterno con i santi Rocco e Romano\" del Perugino proveniente dalla Chiesa di San Francesco. Precedentemente attribuito a Fiorenzo di Lorenzo, questo affresco venne eseguito dal giovane Perugino in occasione della peste che si abbatt\u00e9 su Deruta nel 1477-1478. Qui si vede ancora come l'artista usa un linguaggio di grande vigore formale, evidente nei volti dai tratti fortemente connotati da un marcato chiaroscuro.\nSala del Gonfalone di Sant'Antonio abate.\nIn questa sala sono conservate le opere provenienti dalla Chiesa di Sant'Antonio Abate come il \"Gonfalone di Sant'Antonio Abate\" di Nicol\u00f2 Alunno e una riproduzione della nicchia con la Madonna della Misericordia tra i santi Francesco e Bernardino di Bartolomeo Caporali. Questo dimostra che la Confraternita di sant'Antonio era abbastanza ricca da potersi permettere dipinti dal calibro di Bartolomeo Caporali, Nicol\u00f2 Alunno e Giovanni Battista Caporali.\nSecondo Piano.\nSala dei ritratti.\nIn questa sala sono conservate varie tele raffiguranti prevalentemente ritratti. I dipinti sono prevalentemente da Antonio Amorosi, infatti Lione Pascoli possedeva molti suoi quadri.\nSala delle nature morte e dei paesaggi.\nIn questa sala sono conservate tele che rappresentano paesaggi e nature morte.\nSala dei dipinti sacri.\nIn questa sala sono conservate tele che rappresentano temi sacri tra cui due bozzetti per i pennacchi della cupola della Chiesa del Ges\u00f9 di Roma di Giovan Battista Gaulli detto il \"Baciccio\" molto stimato da Lione Pascoli tanto da chiamarlo, nel retro delle tele, \"insigne\", \"omo eccellentissimo\" e \"famoso\"."}
{"id": "3472751", "revid": "307923", "url": "https://it.wikipedia.org/wiki?curid=3472751", "title": "Locomotiva DB 220", "text": "Per locomotiva DB 220 si possono intendere due serie di locomotive diesel tedesche:"}
{"id": "3472753", "revid": "712828", "url": "https://it.wikipedia.org/wiki?curid=3472753", "title": "Saechika Hachioji", "text": ""}
{"id": "3472755", "revid": "543975", "url": "https://it.wikipedia.org/wiki?curid=3472755", "title": "24mila voci", "text": "24mila voci \u00e8 stato un programma televisivo italiano di genere Variet\u00e0, trasmesso su Rai 1 per due puntate tra dicembre 2010 e gennaio 2011 con la conduzione di Milly Carlucci.\nIl programma.\nIl programma era basato su una gara tra gruppi canori formati da persone comuni, che si cimentavano nel canto, ballo e recitazione.\nLa prima ed unica edizione ha avuto come giurati Gigi D'Alessio, Fabio Canino, Sandro Mayer e Gloria Gaynor. Ospite fisso Miss Italia 2010 Francesca Testasecca.\nCritiche e successo.\nLa trasmissione ha avuto recensioni negative da parte della stampa specializzata, che ha trovato alcune similitudini con un altro programma del sabato sera condotto da Milly Carlucci, \"Ballando con le stelle\", anche se concentrato sulle doti canori dei concorrenti in luogo delle abilit\u00e0 nel ballo. Pur considerando la conduzione \"enfatica\", \u00e8 stata inoltre evidenziata negativamente l'eccessiva durata dello spettacolo di circa tre ore e mezzo.\nI dati d'ascolto non sono stati soddisfacenti, sempre al di sotto dei tre milioni e in calo nella seconda e ultima puntata."}
{"id": "3472756", "revid": "729019", "url": "https://it.wikipedia.org/wiki?curid=3472756", "title": "Coppa del Mondo di sci alpino 2012", "text": "La Coppa del Mondo di sci alpino 2012 fu la quarantaseiesima edizione della manifestazione organizzata dalla Federazione Internazionale Sci; ebbe inizio il 22 ottobre 2011 a S\u00f6lden, in Austria, e si concluse il 18 marzo 2012 a Schladming, ancora in Austria. Nel corso della stagione non si tennero n\u00e9 rassegne olimpiche n\u00e9 iridate.\nIn campo maschile furono disputate 44 delle 45 gare in programma (11 discese libere, 8 supergiganti, 9 slalom giganti, 11 slalom speciali, 1 combinata, 3 supercombinate, 1 slalom parallelo), in 21 diverse localit\u00e0. L'austriaco Marcel Hirscher si aggiudic\u00f2 sia la Coppa del Mondo generale, sia quella di slalom gigante; il suo connazionale Klaus Kr\u00f6ll vinse la Coppa di discesa libera, il norvegese Aksel Lund Svindal quella di supergigante, lo svedese Andr\u00e9 Myhrer quella di slalom speciale e il croato Ivica Kosteli\u0107 quella di combinata. Kosteli\u0107 era il detentore uscente della Coppa generale.\nIn campo femminile furono disputate 37 delle 40 gare in programma (8 discese libere, 7 supergiganti, 9 slalom giganti, 10 slalom speciali, 2 supercombinate, 1 slalom parallelo), in 20 diverse localit\u00e0. La statunitense Lindsey Vonn si aggiudic\u00f2 sia la Coppa del Mondo generale (totalizzando 1980 punti, nuovo record in ambito femminile), sia quelle di discesa libera, di supergigante e di combinata, la tedesca Viktoria Rebensburg vinse la Coppa di slalom gigante e l'austriaca Marlies Schild quella di slalom speciale. Maria Riesch era la detentrice uscente della Coppa generale.\nPer la settima stagione consecutiva, in occasione delle finali di Schladming, fu disputata una gara a squadre mista valida per l'assegnazione della Coppa delle Nazioni.\nUomini.\nRisultati.\nLegenda:\nDH = Discesa libera\nSG = Supergigante\nGS = Slalom gigante\nSL = Slalom speciale\nK = Combinata alpina\nSC = Supercombinata\nP = Slalom parallelo\nClassifiche.\nCombinata.\nNb: nel 2012 la classifica di combinata fu stilata includendo anche i risultati delle gare di supercombinata.\nSlalom parallelo.\nNel 2012 fu anche stilata la classifica dello slalom parallelo, sebbene non venisse assegnato alcun trofeo al vincitore.\nDonne.\nRisultati.\nLegenda:\nDH = Discesa libera\nSG = Supergigante\nGS = Slalom gigante\nSL = Slalom speciale\nSC = Supercombinata\nP = Slalom parallelo\nClassifiche.\nCombinata.\nNb: nel 2012 la classifica di combinata fu stilata attraverso i risultati delle gare di supercombinata.\nSlalom parallelo.\nNel 2012 fu anche stilata la classifica dello slalom parallelo, sebbene non venisse assegnato alcun trofeo alla vincitrice.\nCoppa delle Nazioni.\nClassifiche.\nLe classifiche della Coppa delle Nazioni vengono stilate sommando i punti ottenuti da ogni atleta in ogni gara individuale e quelli assegnati nella gara a squadre."}
{"id": "3472757", "revid": "486946", "url": "https://it.wikipedia.org/wiki?curid=3472757", "title": "Tardo Cretaceo", "text": ""}
{"id": "3472761", "revid": "119050816", "url": "https://it.wikipedia.org/wiki?curid=3472761", "title": "Locomotiva DB V 200.1", "text": "La locomotiva V 200.1 della Deutsche Bundesbahn era una locomotiva diesel, progettata dalla Krauss-Maffei come versione potenziata della serie V 200.0.\nFu riclassificata nel 1968 nella serie 221 e rimase in servizio fino al 1988.\nNel 1989 20 macchine dismesse furono cedute alla Organismos Sidirodromon Ellados (Ferrovie Greche), dove furono immatricolate (A)411-430. Furono usate per il servizio passeggeri tra Atene e Salonicco. La manutenzione lasci\u00f2 per\u00f2 a desiderare, e le macchine, progettate per le linee di pianura, confermarono la scarsa propensione ai percorsi tortuosi e acclivi: gi\u00e0 nel 1996 la flotta si era ridotta a due sole unit\u00e0 attive, mentre le altre 18 erano state accantonate come fornitrici di pezzi di ricambio. Nel 2002 le macchine fecero ritorno in Germania per conto di EBW Cargo. Alcune, restaurate e potenziate, entrarono nella serie 270.\nLa V200 nel modellismo.\nEssendo una locomotiva tedesca, la V200,venne realizzata dalla ditta modellistica connazionale Marklin in scala H0 in molti esemplari, tuttavia anche altre marche come Lima (italiana) e Fleishmann (tedesca) realizzarono una considerevole quantit\u00e0 del modello sempre in scala H0. "}
{"id": "3472763", "revid": "119050817", "url": "https://it.wikipedia.org/wiki?curid=3472763", "title": "Locomotiva DB 221", "text": ""}
{"id": "3472777", "revid": "3115", "url": "https://it.wikipedia.org/wiki?curid=3472777", "title": "Carlo Alberto (pirofregata)", "text": "La Carlo Alberto \u00e8 stata una pirofregata di I rango ad elica della Regia Marina, gi\u00e0 della Marina del Regno di Sardegna.\nScafo in legno con carena rivestita di rame, armata con 51 cannoni; propulsione ad elica; commissionata nel 1851 per la Marina del Regno di Sardegna, la nave entr\u00f2 in servizio sul finire del 1853.\nStoria.\nAl momento dello scoppio della I Guerra d\u2019Indipendenza, la Marina del Regno di Sardegna disponeva solamente di pochi bastimenti a vapore a ruote di scarso valore bellico: la Gulnara (in servizio dal 1834), l'Ichnusa (1837), il Tripoli (1840), il Malfatano (1844), ed l'Authion (1847), tutti con macchine costruite in Gran Bretagna. Durante il conflitto fu acquistato il piroscafo Mongibello, appartenente all\u2019amministrazione civile del Regno delle Due Sicilie ma costruito dal cantiere britannico William Pitcher di Northfleet, che venne ribattezzato Monzambano ed armato. \nLa campagna in Adriatico del 1848-49, peraltro inconcludente, dimostr\u00f2 alla Marina e al governo sabaudi la necessit\u00e0 ormai inderogabile di poter disporre di bastimenti a vapore di grandi dimensioni. Come prima misura d\u2019emergenza, furono acquistati in Gran Bretagna due bastimenti a ruote, le pirofregate Costituzione e Governolo, armate ciascuna con una decina di cannoni di grosso calibro, che giunsero per\u00f2 a Genova solo a conflitto concluso.\nAll\u2019epoca, le Marine francese e britannica avevano gi\u00e0 imboccato la strada delle fregate propulse ad elica; quella francese con la Pomone, e quella britannica con l\u2019Arrogant, ottenuta trasformando un\u2019unit\u00e0 a vela, e la immediatamente successiva e pi\u00f9 grande Imperieuse. I vantaggi dell\u2019elica erano evidenti: le grandi ruote laterali e il relativo ingombrante e pesante macchinario occupavano quasi la met\u00e0 della lunghezza dello scafo, riducendo drasticamente il numero di cannoni che si potevano installare lungo le fiancate. La scomparsa delle ruote e l\u2019ingombro molto pi\u00f9 ridotto delle macchine che azionavano l\u2019asse dell\u2019elica e che occupavano solamente lo spazio al di sotto del ponte di batteria, consentirono di armare nuovamente le fregate ad elica con un numero di pezzi uguale a quello delle navi a vela di pari dimensioni.\nData la mancanza di esperienza del Genio Navale della Marina e dei cantieri dello stato sabaudo nella progettazione e costruzione di grandi navi a vapore ad elica e la mancanza di un\u2019industria in grado di realizzare macchine a vapore, quando fu presa la decisione di acquisire una pirofregata ad elica, fu necessario rivolgersi alla Gran Bretagna sia per la costruzione della nave che per quella delle macchine.\nA gennaio del 1851 il ministro di Guerra e Marina del Regno di Sardegna incaric\u00f2 un ufficiale della Marina sarda che si trovava in Gran Bretagna di informarsi nel modo pi\u00f9 preciso possibile del \u201c...costo di una fregata ad elice (sic) che si vorrebbe armata col maggior numero possibile di cannoni e di forte portata...\u201d.\nTra i progetti che vari cantieri britannici presentarono al Ministero venne scelto quello del cantiere di Thomas &amp; William Smith di Newcastle, \nIl 13 gennaio del 1852 fu emanato il decreto reale che autorizzava il capitano in 2\u00b0 di vascello Galli della Mantica a firmare con il cantiere di Thomas &amp; William Smith di Newcastle il contratto per la costruzione di \"...una fregata ad elica della portata di 2.415 tonnellate circa\u2026\"; il contratto venne firmato pochi giorni dopo.\nA differenza di quanto scritto da Bargoni e Gay in \u201cNavi a vela e navi miste italiane\u201d (p.186), probabilmente riprendendo quanto scritto da Lamberto Radogna in \"Cronistoria delle unit\u00e0 da guerra delle Marine preunitarie\", USMM, Roma, 1981, la macchina del Carlo Alberto non fu ordinata alla ditta Penn &amp; Sons di Greenwich, la cui offerta era stata scartata quando la ditta stessa aveva comunicato di non essere in grado di garantire la consegna della macchina nei tempi richiesti dalla Marina. La macchina della forza di 400 CV venne invece ordinata alla ditta Stephenson &amp; Co di Newcastle e il relativo contratto fu firmato solo alla fine di giugno del 1852.\nLa pirofregata giunse a Genova a giugno del 1854.\nIl Carlo Alberto comp\u00ec il suo primo viaggio interno giungendo da Genova a Cagliari il 22 novembre 1854 ai comandi del capitano di vascello Vittorio Riccardi dei conti di Netro. \nNell'aprile 1855, durante la guerra di Crimea, la \"Carlo Alberto\" fece parte della Divisione Navale sarda inviata in Crimea (forte complessivamente di 23 navi di vario tipo, 126 pezzi d\u2019artiglieria e 2574 uomini), partecipando alle operazioni di tale conflitto. La fregata lasci\u00f2 Genova il 24 aprile 1855, con a bordo truppe, armamenti e munizioni dirette in Crimea, e giunse a Balaklava il 28 maggio dello stesso anno. Durante il conflitto di Crimea la \"Carlo Alberto\" partecip\u00f2, insieme alla pirofregata a ruote \"Costituzione\", ai soccorsi al piroscafo inglese \"Manila\", che si era incendiato, e fu poi aggregata alla squadra che il 6 giugno 1855 avrebbe bombardato le fortezze di Sebastopoli (azione poi non eseguita). La sua attivit\u00e0 principale durante la guerra consist\u00e9 comunque in missioni di trasporto truppe e rifornimenti tra Genova e la Crimea, protrattesi sino all'autunno del 1856.\nNegli anni seguenti la nave esplet\u00f2 compiti di rappresentanza.\nNel 1859, durante la seconda guerra d'indipendenza, l'unit\u00e0 trasport\u00f2 da Tolone a Genova reparti francesi da impiegare in Italia, dopo di che, il 18 giugno dello stesso anno\u00a0\u2013 era comandante della nave Carlo Pellion di Persano \u2013 fu inviata in Adriatico.\nIl 28 aprile 1860, due settimane prima dell'inizio dell'impresa dei Mille, la \"Carlo Alberto\" venne inviata, insieme alle pirofregate \"Maria Adelaide\" e \"Vittorio Emanuele\", in ricognizione lungo le coste della Sardegna.\nDurante la spedizione dei Mille la \"Carlo Alberto\" fu mandata ad osservare l'avanzata delle truppe garibaldine che segu\u00ec da Marsala fino a Napoli, da dove, alle sette di sera del 6 settembre 1860, assist\u00e9 alla fuga del re Ferdinando II di Borbone sull'avviso \"Messaggero\", diretto a Gaeta.\nAssegnata poi alla squadra comandata dall'ammiraglio Persano, la \"Carlo Alberto\" part\u00ec da Napoli l'11 settembre 1860 per prendere parte all'assedio di Ancona. Il 16 settembre la squadra giunse nei pressi del capoluogo marchigiano; dopo aver inviato la pirofregata \"Costituzione\" in ricognizione, la formazione di Persano diresse per Rimini e poi Senigallia per cercare il generale Fanti, col quale l'ammiraglio avrebbe dovuto concordare le operazioni per occupare la piazzaforte marchigiana: il generale si era tuttavia gi\u00e0 spostato con le sue truppe a Castelfidardo, e qui lo contatt\u00f2 Persano. Il 18 settembre, pianificato l'attacco, la flotta italiana fece la sua comparsa nelle acque di Ancona, venendo fatta segno del tiro delle fortezze difensive ed aprendo quindi a sua volta il fuoco. In questa prima azione di bombardamento venne pesantemente danneggiata la batteria di Colle Cappuccini, ma alcune cannonate caddero anche sulla citt\u00e0 provocando la morte di una donna e due bambini. Il 20 settembre fu posto il blocco navale (eccezion fatta solo per la pesca), mentre il 22 ed il 23 furono effettuate nuove azioni di bombardamento, dirette principalmente contro la batteria del Cardeto. Il 25 ed il 26 settembre vennero fatti tentativi con squadre che su scialuppe sbarcarono per rimuovere le catene che impedivano alle navi italiane l'accesso nel porto, ma in entrambi i casi le squadre italiane furono scoperte e dovettero ritirarsi. La situazione per le navi italiane stava inoltre divenendo piuttosto precaria: il carbone iniziava a scarseggiare e mancavano approdi per poter effettuare eventuali riparazioni. All'una del pomeriggio del 28 settembre le pirofregate \"Governolo\", \"Costituzione\" e \"Vittorio Emanuele\", si ormeggiarono nei pressi della potente fortezza della Lanterna e, nonostante il continuo cannoneggiamento da parte del forte ed il vento di scirocco che complicava l'operazione, le tre navi, cui poi fu inviata in rinforzo anche la \"Carlo Alberto\"), danneggiarono pesantemente la Lanterna ed affondarono tutte le imbarcazioni ormeggiate nei suoi pressi; infine la \"Vittorio Emanuele\", avvicinatasi ulteriormente, colp\u00ec il deposito munizioni del forte, che salt\u00f2 in aria (rimasero uccisi 125 artiglieri su 150), tra le cause principali della resa della citt\u00e0, avvenuta l'indomani: e fu proprio sulla \"Carlo Alberto\", alle 18.45 del 28 settembre, che venne ricevuto il maggiore Mauri, ufficiale pontificio mandato a chiedere un armistizio. Nel corso dell'assedio di Ancona la \"Carlo Alberto\" aveva sparato complessivamente 2376 colpi, ed era stata a sua volta colpita da 40 proiettili; uno dei suoi marinai, Lorenzo Zicavo, venne decorato al valore per aver raccolto e buttato in mare una granata nemica caduta sul ponte, prima che potesse scoppiare.\nIl 16 ottobre 1860 la pirofregata fu nuovamente mandata a Napoli per contribuire all'eliminazione degli ultimi focolai di resistenza borbonici ed alla repressione di rivolte frattanto scoppiate in citt\u00e0.\nPochi mesi dopo la nave, agli ordini del capitano di vascello Antonio Millelire, partecip\u00f2 al bombardamento ed alla presa di un'altra piazzaforte marittima, quella di Gaeta. Ad inizio 1861, insieme alle pirofregate \"Tancredi\", \"Governolo\" e \"Fieramosca\" ed alla cannoniera \"Veloce\", la \"Carlo Alberto\" si rec\u00f2 nelle acque di Gaeta, per informare i capi delle forze navali estere l\u00e0 ancorate su un eventuale attacco di quella piazzaforte da parte dei sardi, ma dovette fermarsi alle foci del Volturno per l'opposizione del viceammiraglio francese Barbier de Tinan, avendo poi il compito di scandagliare la foce del Garigliano.\nLa \"Carlo Alberto\" si mise all'ancora al largo di Mola di Gaeta gi\u00e0 nel dicembre 1860, ed il 22 gennaio 1861 salp\u00f2 per partecipare, insieme al resto della squadra navale, all'attacco alle fortificazioni di Gaeta: dopo essersi ormeggiata a 750 metri dai forti del porto, la pirofregata inizi\u00f2 a sparare, spostandosi poi, alle 13.30, a circa 900 metri da Capo della Fortezza, riaprendo il fuoco alle 17.30. Complessivamente nella giornata del 22 gennaio la \"Carlo Alberto\" esplose 1062 proiettili (162 a granata da 20 libbre, 194 a palla da 20 libbre, 320 a granata da 40 libbre e 386 a palla da 40 libbre), venendo colpita cinque volte: una volta ad uno dei cannoni poppieri di dritta, un'altra a centro nave, due volte su un canotto ed una volta sul lato sinistro, in corrispondenza dell'albero maestro. Nel corso del 22 gennaio le navi italiane, salpate alle 9.30, avevano sparato 4.000 proiettili; gran parte delle unit\u00e0 della flotta aveva riportato dei danni a causa del tiro delle fortezze borboniche, mentre nel cannoneggiamento delle navi italiane era stato affondato l'avviso borbonico \"Etna\" e gravemente danneggiata la fregata \"Partenope\". Il 23 gennaio la \"Carlo Alberto\" si riormeggi\u00f2 nelle acque prospicienti Mola di Gaeta ed il 4 febbraio si mise alla fonda a 3000 metri dalla batteria di Punta Stendardo, avendo con essa un duro scambio di cannonate; si port\u00f2 poi al largo di Sperlonga, Terracina e Monte Circeo e nella sera dello stesso giorno si ormeggi\u00f2 al largo di Monte Orlando. Il 6 febbraio la pirofregata fu di nuovo inviata nelle acque del Circeo da cui ritorn\u00f2 a Mola due giorni dopo in serata. Il 12 febbraio la \"Carlo Alberto\" lasci\u00f2 nuovamente Mola di Gaeta, si port\u00f2 nelle acque della piazzaforte, spar\u00f2 quattro bordate e quindi torn\u00f2 nella sera a Mola. La resa di Gaeta avvenne il 13 febbraio 1861, in seguito all'esplosione del deposito munizioni \u00abTransilvania\u00bb: il 14 febbraio la pirofregata assist\u00e9 alla partenza di Ferdinando II sulla pirocorvetta francese \"Mouette\" ed all'alzabandiera con la bandiera italiana. Ventiquattro membri dell'equipaggio della \"Carlo Alberto\" vennero decorati di Medaglia d'argento al valor militare per le operazioni dell'assedio di Gaeta. Dopo la resa della piazzaforte la pirofregata trasport\u00f2 i prigionieri borbonici nei campi di prigionia siti nelle isole del Golfo di Napoli.\nLa nave venne poi inviata a Messina e l\u00ec bombard\u00f2 il forte della citt\u00e0, dove ancora resisteva una guarnigione borbonica, obbligandolo alla resa, avvenuta il 13 marzo 1861.\nAppena tre giorni dopo, il 17 marzo 1861, con la nascita della Regia Marina, la \"Carlo Alberto\" venne iscritta nei ruoli della nuova Marina.\nTra il 1861 ed il novembre 1862 la pirofregata venne quindi sottoposta a Genova a lavori di rimodernamento in seguito ai quali ricevette un armamento composto da 10 cannoni rigati lunghi da 250\u00a0mm, 40 cannoni rigati da 160\u00a0mm (8 lunghi e 32 corti), 4 cannoni da sbarco da 80 libbre ed una carronata rigata Bleakney da 80 libbre.\nNegli anni successivi la \"Carlo Alberto\" fu adibita a ruoli di rappresentanza e trasport\u00f2 i membri di Casa Savoia in visita nelle nazioni straniere.\nNel luglio del 1866 la nave partecip\u00f2 alle operazioni in Adriatico della terza guerra d'indipendenza. Inquadrata nella divisione del capitano di vascello Guglielmo Acton (comprensiva anche della pirofregata ad elica \"Principe Umberto\", nave di bandiera di Acton, e della pirofregata a ruote \"Governolo\") assegnata alla II Squadra dell'armata d'operazioni, la \"Carlo Alberto\" lasci\u00f2 Ancona il 17 luglio 1866\u00a0\u2013 trasportando, insieme alle altre navi, una compagnia di fanti di Marina (destinata a rafforzate le forze sbarco) \u2013 per raggiungere il resto della II Squadra, che era gi\u00e0 in mare impegnata, con la I e III Squadra, nell'attacco all'isola di Lissa. La pirofregata, insieme alle due unit\u00e0 sezionarie, si aggreg\u00f2 alla II Squadra nella mattina del 19 luglio, ed inizi\u00f2 immediatamente a prendere parte alle operazioni belliche: nella giornata del 19 luglio le navi della II Squadra (tutte unit\u00e0 in legno, ovvero sette pirofregate ad elica e due a ruote, oltre ad una pirocorvetta ad elica), insieme alla flottiglia cannoniere del capitano di fregata Sandri (tre unit\u00e0, pi\u00f9 un avviso, un trasporto ed una nave ospedale), dapprima bombardarono i forti esterni di Porto San Giorgio, quindi effettuarono un tentativo di sbarco con 2.000 uomini a Porto Carober. Il tentativo di sbarco fall\u00ec in quanto il comandante della II Squadra, viceammiraglio Giovan Battista Albini, vedendo le scialuppe con le truppe destinate allo sbarco bersagliate da un forte tiro di fucileria, ordin\u00f2 di riprendere a bordo tutte le truppe.\nAll'alba del 20 luglio, ricevuto un rinforzo di 500 uomini, la II Squadra si port\u00f2 nuovamente nelle acque di Porto Carober per ritentare lo sbarco, ma alle 7.50 del mattino, mentre lo sbarco era gi\u00e0 in corso, sopraggiunse la squadra navale austroungarica agli ordini del viceammiraglio Wilhelm von Tegetthoff: ebbe cos\u00ec inizio la battaglia di Lissa, conclusasi con una drammatica sconfitta della flotta italiana. L'ammiraglio Albini ordin\u00f2 di sospendere lo sbarco e di reimbarcare in fretta le truppe, facendo rientrare le scialuppe e facendole prendere a rimorchio dalle cannoniere di Sandri: il reimbarco fu tuttavia frettoloso e non pochi equipaggiamenti vennero abbandonati e caddero quindi in mano nemica. Inoltre, Albini perse tempo a recuperare le scialuppe, compito che, secondo gli ordini, avrebbe dovuto essere di competenza della sola flottiglia Sandri. Nei piani di battaglia del comandante l'armata, ammiraglio Carlo Pellion di Persano, la II Squadra avrebbe dovuto seguire e supportare il gruppo delle corazzate, composto dalle squadre I e III con, in quel momento, dieci unit\u00e0, ma Albini, che aveva rancori nei confronti di Persano, procedette cos\u00ec lentamente da restare molto distanziato, quindi non partecip\u00f2 minimamente alla battaglia, lasciando le dieci corazzate di Persano a battersi da sole contro l'intera flotta austroungarica (26 unit\u00e0). Se si eccettua l'iniziativa dei loro comandanti della \"Principe Umberto\" e della \"Governolo\", che lasciarono il loro posto nella II Squadra per accorrere in aiuto delle corazzate ma vennero presto richiamati indietro, la II Squadra rimase del tutto inattiva per tutta la durata della battaglia, che vide la perdita, da parte italiana, delle unit\u00e0 corazzate \"Re d\u2019Italia\" e \"Palestro\". Dopo un tentativo di contrattacco ordinato da Persano ma seguito da due sole unit\u00e0, e pertanto subito abortito, la battaglia si concluse verso le 14, anche se la flotta italiana rimase ad incrociare sul posto sino a sera, quando Persano ordin\u00f2 infine di rientrare ad Ancona.\nSuccessivamente a Lissa l'armata venne sciolta, e tutte le navi in legno furono fatte rientrare a Taranto.\nNel settembre 1866 la \"Carlo Alberto\" fu mandata a Palermo dove sbarc\u00f2 fanti di marina per reprimere l'insurrezione scoppiata nel capoluogo siciliano.\nIl 3 ottobre 1868 la vecchia pirofregata venne inviata in Spagna, dov'era scoppiata una rivoluzione, per tutelare gli interessi italiani in tale nazione.\nPosta in disarmo a Napoli il 15 marzo 1869, la \"Carlo Alberto\" venne radiata il 1\u00ba agosto dello stesso anno. Fu demolita a La Spezia nel 1876."}
{"id": "3472784", "revid": "173617", "url": "https://it.wikipedia.org/wiki?curid=3472784", "title": "Primo Zamparini", "text": "Biografia.\nCarriera da dilettante.\nTrasferitosi a Genova, inizia a praticare la boxe a 18 anni nella palestra di Dario Bensi, gi\u00e0 maestro di Duilio Loi. Conquista il titolo italiano dilettanti, nei pesi gallo, nel 1959 e nel 1960 a Milano e nel 1961, a Bologna, battendo Nevio Carbi. \n\u00c8 Campione mondiale militari nel 1960 a Wiesbaden e vince la selezione per combattere con la maglia azzurra alle Olimpiadi di Roma, eliminando l'emergente Franco Zurlo.\nA Roma, Zamparini batte il greco Panagiotis Kostarellos, il giapponese Katsuo Haga, lo statunitense Jerry Armstrong, l'australiano Oliver Taylor e arriva in finale dove trova il fortissimo sovietico Oleg Grigor'ev. L'incontro \u00e8 drammatico ed entrambi i pugili toccano il tappeto (Grigor'ev con un ginocchio). Alla fine il verdetto \u00e8 contrastato. Un giudice assegna la vittoria all'italiano per due punti; un altro vede il pareggio ma gli altri tre danno la vittoria al sovietico per un punto. Zamparini conquista la medaglia d'argento.\nDopo le olimpiadi del 1960, Zamparini resta dilettante e, oltre ad aggiudicarsi il suo terzo titolo italiano, conquista la medaglia di bronzo agli europei di Belgrado del 1961.\nCarriera da professionista.\nZamparini passa professionista alla fine del 1961, nella scuderia di Steve Klaus. Riporta sei vittorie, quasi sempre con la soluzione di forza. Dopo aver strappato un pari al Campione europeo dei pesi piuma, Alberto Serti senza titolo in palio, nel 1963 Zamparini tenta la scalata al titolo italiano dei pesi gallo contro Federico Scarponi, in un derby regionale. L'incontro si conclude con un contestato verdetto di parit\u00e0 che consente al detentore di mantenere il titolo. \nDopo di ci\u00f2, Zamparini, in accordo col manager Steve Klaus, decide di combattere tre incontri in Australia. Nel primo perde ai punti con quell'Oliver Taylor che aveva gi\u00e0 sconfitto alle olimpiadi romane. Perde poi per ferita dal campione australiano Billy Males e, al 7\u00ba round, dal ghanese Bob Allotey, che 11 anni dopo conquister\u00e0 il titolo europeo con passaporto spagnolo.\nDi ritorno dall'Australia, combatte ancora sette volte ottenendo solo due vittorie. All'inizio del 1966, dopo l'ennesimo pareggio, si ritira dall'attivit\u00e0 agonistica. In totale, da professionista, ha combattuto solo 28 match.\nDopo il ritiro.\nZamparini resta nell'ambiente pugilistico come maestro. Segue in qualit\u00e0 di supervisore gli allenamenti degli atleti della \"A.S.D. Pugilistica Fabrianese Liberti\" preso il \"PalaGuerrieri\" di Fabriano (AN)."}
{"id": "3472789", "revid": "282094", "url": "https://it.wikipedia.org/wiki?curid=3472789", "title": "Adolphe Perraud", "text": ""}
{"id": "3472794", "revid": "1573940", "url": "https://it.wikipedia.org/wiki?curid=3472794", "title": "Ameribaatar", "text": "Ameribaatar \u00e8 un genere estinto di mammiferi risalente al tardo Cretaceo. Era un membro dell'ordine dei Multituberculata che visse in Nord America durante il Mesozoico, conosciuta anche come \"l'era dei dinosauri\". Non \u00e8 stato ancora chiarito se appartenga alla famiglia dei Plagiaulacida, o dei Cimolodonta. Il genere \"Ameribaatar\" (\"Eroe americano\") venne classificato da Eaton e Cifelli nel 2001.\nL'olotipo, \"Ameribaatar zofiae\", il cui nome fu dato da Eaton e Cifelli nel 2001 in onore della paleontologa polacca Zofia Kielan-Jaworowska, \u00e8 conosciuto dai ritrovamenti fossili scoperti negli strati della formazione geologica \"Cedar Mountain\" in Utah, (Stati Uniti) e databili al limite Albiano-Cenomaniano (il limite tra il Cretaceo inferiore e superiore).\nTassonomia.\nSottordine \u2020Cimolodonta"}
{"id": "3472795", "revid": "594680", "url": "https://it.wikipedia.org/wiki?curid=3472795", "title": "Ameribaatar zofiae", "text": ""}
{"id": "3472801", "revid": "767487", "url": "https://it.wikipedia.org/wiki?curid=3472801", "title": "La sanguisuga conduce la danza", "text": "La sanguisuga conduce la danza \u00e8 un film del 1975, diretto da Alfredo Rizzo.\nGenesi.\nIl film \u00e8 stato concepito per cavalcare l'onda del successo di Dario Argento con la cosiddetta \"trilogia degli animali\". La pellicola fu girata in Abruzzo e Monte San Giovanni Campano. Il castello in esterna \u00e8 la roccaforte Piccolomini di Balsorano, in provincia dell'Aquila; mentre gli interni sono stati girati nel castello di San Giovanni Campano.\nTrama.\nIl conte Marnack, dopo la morte della consorte, conosce Evelyn, attrice teatrale, se ne innamora e decide di sposarla. Dopo il matrimonio, invita nel suo castello l'intera troupe teatrale. La cosa impressionante \u00e8 che Evelyn \u00e8 assolutamente identica alla prima moglie del conte Marnack, morta in circostanze misteriose. Giunti al castello, i componenti della troupe vengono accolti da Sybil, la governante di casa Marnack. Dopo pochi giorni tre attrici colleghe di Evelyn vengono uccise da un misterioso assassino che mozza loro la testa. Evelyn si sente minacciata e il conte Marnack teme molto per la vita della nuova sposa. In un crescendo di avvenimenti si scoprir\u00e0 che la prima del moglie del conte non \u00e8 affatto morta: la donna, completamente pazza, dimora nelle segrete del castello e di lei \u00e8 Sybil a prendersi cura. La verit\u00e0 viene presto scoperta: Sybil, da sempre innamorata del conte, sperava che dopo la scomparsa della prima moglie il conte si accorgesse di lei sposandola. L'arrivo del conte al castello, accompagnato da una nuova moglie e da uno stuolo di attrici, aveva fatto disperare Sybil, vistasi privata del suo sogno di sempre: diventare la moglie del conte Marnack. A questo punto, Sybil aveva armato la prima moglie del conte, l'aveva influenzata ed istruita, spingendola ad assassinare le nuove ospiti. L'obiettivo di Sybil era quello di far uccidere anche Evelyn ma, prima di riuscire nell'intento, viene scoperta. Sybil viene arrestata mentre la prima moglie del conte, ormai pazza irrecuperabile, verr\u00e0 definitivamente internata in manicomio. Terminato l'incubo, il conte Marnack potr\u00e0 vivere serenamente con la moglie."}
{"id": "3472810", "revid": "124488437", "url": "https://it.wikipedia.org/wiki?curid=3472810", "title": "Locomotiva DR V 200", "text": "La locomotiva V 200 della Deutsche Reichsbahn era una locomotiva diesel, ordinata negli anni sessanta per sostituire la trazione a vapore.\nLe V 200 furono costruite in Unione Sovietica dalla Luhans'kteplovoz di Luhans'k, e costituivano una versione del modello M62, diffuso in molti paesi del COMECON.\nNel 1970 le V 200 furono riclassificate nella serie 120; infine, dopo l'incorporazione delle DR nelle nuove Deutsche Bahn (DB), divennero la serie 220."}
{"id": "3472818", "revid": "1566286", "url": "https://it.wikipedia.org/wiki?curid=3472818", "title": "Alfredo Rizzo", "text": "Biografia.\nAttore di avanspettacolo e rivista, spesso insieme al fratello Carlo o con altri (soprattutto Macario), assai noto negli anni d'oro del variet\u00e0 (1930-1945), appare per la prima volta sul grande schermo nel 1939, con una breve caratterizzazione ne \"Lo vedi come sei... lo vedi come sei?\" di Mario Mattoli (\u00e8 l'uomo che si trova una mosca nel piatto). Dal 1946 \u00e8 interprete di moltissimi film, comici e drammatici, sempre in ruoli di fianco dove, solitamente, \u00e8 uno stereotipato \"cattivo\" o antagonista di uno dei personaggi principali. Nel 1960 riprende a calcare le scene insieme al fratello Carlo. Assai longevo, lavora fino a tarda et\u00e0 (anche come autore di alcune commedie erotiche) con registi come Amendola, Mauri, Bruno Corbucci e Giovanni Grimaldi, ma anche con Federico Fellini che lo utilizza ben quattro volte."}
{"id": "3472819", "revid": "119050635", "url": "https://it.wikipedia.org/wiki?curid=3472819", "title": "Locomotiva DR 120", "text": ""}
{"id": "3472827", "revid": "767487", "url": "https://it.wikipedia.org/wiki?curid=3472827", "title": "Colomba da Rieti", "text": "Biografia.\nSi racconta che durante il suo battesimo una colomba si avvicin\u00f2 al fonte battesimale, segno di predilezione divina, e per questo fu chiamata da allora \"Colomba\".\nDurante l'infanzia passava molto tempo a pregare, infliggendosi anche delle severe penitenze, ribellandosi alla volont\u00e0 dei genitori che l'avevano promessa in sposa gi\u00e0 all'et\u00e0 di 12 anni. Divenne terziaria domenicana la Domenica delle Palme del 1486 all'et\u00e0 di 19 anni, scontrandosi con l'opposizione della famiglia. Si allontan\u00f2 da Rieti nel settembre del 1488 per avvicinarsi a Siena, la citt\u00e0 di santa Caterina, suo modello spirituale di vita, ma dovette fermarsi a Perugia dove fond\u00f2 un monastero domenicano che fu chiamato delle \"Colombe\", dalle fanciulle nobili che fuggivano dalle famiglie per abbracciare la vita domenicana. Fu attiva anche nella vita politica perugina cercando di placare le lotte intestine che dividevano la citt\u00e0.\nColomba cadeva sovente in \"estasi\", riusciva a dialogare con i magistrati e con i popolani, forniva veritieri consigli in vista di imminenti pericoli rivelando gli inganni celati, annunciava ai capitani militari il convincimento della vittoria. Fu ricevuta con rispetto dal papa Alessandro VI Borgia, in visita a Perugia, al quale predisse imminenti avversit\u00e0 nella sua famiglia; era consigliera ascoltata di Astorre I Baglioni e, soprattutto, di Atalanta, madre di Grifonetto, trucidato il 15 luglio 1500 in occasione delle cosiddette \"nozze rosse\" tra Astorre e Lavinia Colonna. Nel 1488 circa, appena arrivata a Perugia da Rieti, conobbe il giovanissimo Cesare Borgia, studente dell'ateneo.\nMor\u00ec il 20 maggio 1501, all'et\u00e0 di 34 anni: il comune le tribut\u00f2 un solenne funerale, presenti i Baglioni e un'immensa folla. La salma sar\u00e0 in seguito portata dal vecchio monastero di San Domenico, nell'attuale corso Cavour, in quello a lei dedicato, sito poco prima di porta Sant'Angelo che custodisce il \"Cristo portacroce\" attribuito allo Spagna.\nCulto e iconografia.\n\u00c8 stata beatificata da papa Urbano VIII il 25 febbraio 1625.\nDal punto di vista iconografico la Beata Colomba \u00e8 rappresentata in abiti domenicani. \u00c8 frequentemente raffigurata con accanto una colomba. A volte il capo \u00e8 cinto da una corona di rose. Pu\u00f2 recare in mano un giglio e una croce. \u00c8 dipinta nella Gloria e spesso in una delle sue frequenti visioni mistiche. Sue immagini si possono osservare in alcune chiese della provincia di Perugia, a Rieti e in pregevole quadro di Carlo Francesco Nuvolone in collezione privata a Lodi."}
{"id": "3472829", "revid": "124895211", "url": "https://it.wikipedia.org/wiki?curid=3472829", "title": "Nasche", "text": "Le Nasche (\"Nasche\" in ligure) \u00e8 un quartiere residenziale del comune di Genova, compreso nel Municipio IX Levante.\n\u00c8 situato nell'alta valle del torrente Sturla, dove si estende costeggiando il torrente tra i quartieri di Borgoratti, San Desiderio e Bavari.\nIl nucleo storico delle Nasche comprende le borgate di Binelle, Cascine, Molini, Noce e Cias\u00ecn che sorgono al livello del corso del torrente. Maccagno (comunemente chiamata dagli abitanti del luogo \"il Dazio\"), zona che segna l'inizio del territorio delle Nasche provenendo dal centro della citt\u00e0, costituiva il confine del comune di Genova.\nQuartiere residenziale, Nasche ospita alcune attivit\u00e0 commerciali, industriali ed estrattive, ma la gran parte del territorio \u00e8 costituito da terreni coltivabili distribuiti in fasce e frutteti.\nStoria.\nLa localit\u00e0, conosciuta anticamente col nome di \"Sestiere Lungo\", assunse prima il nome di \"Linasca\" e successivamente l'attuale denominazione Nasche nel medioevo. Il termine \u00e8 il plurale di nasca, nome popolare di una pianta erbacea delle composite, chiamata comunemente conizza e scientificamente inula viscosa, che prospera nei terreni sassosi e fiorisce in settembre donando fiori di colore giallo oro, di cui la zona, in particolare nella regione detta di Monte Comune (alle pendici del Monte Ratti) dove ora sorge la chiesa parrocchiale, era particolarmente ricca.\nEsistono testimonianze di insediamenti nella zona sin dal XII secolo d.C., epoca in cui sorsero le sparute case di contadini sul pendio o lungo l'antica strada mulattiera chiamata Cammin Lungo, che estendendosi dalla via romana di Sturla, portava a Bavari. Grazie alla possibilit\u00e0 dello sfruttamento dell'energia idrica nella zona sorsero un gran numero di mulini (oggi non pi\u00f9 esistenti); la macinazione del frumento fu l'attivit\u00e0 economica naschese caratterizzante dal secolo XII sino al XIX secolo.\nLe Nasche erano parte integrante del comune di Apparizione sino all'integrazione di quest'ultimo nel comune di Genova avvenuto nel 1926 per il progetto della Grande Genova. Da questo momento la zona fu protagonista di una modesta crescita urbana e demografica.\nMonumenti e luoghi d'interesse.\nAree naturali.\nNel 1872 Antonio Pitto descriveva il paesaggio naschese con queste parole:\nLe Nasche, nonostante sia passato molto tempo dalla descrizione di Pitto, presenta ancora numerose aree boschive; la flora \u00e8 costituita prevalentemente da castagni, allori, ulivi.\nLa zona \u00e8 conosciuta dagli appassionati della raccolta dei funghi selvatici, molto rinomati e vera e propria passione degli abitanti della zona.\nLe variet\u00e0 faunistiche pi\u00f9 presenti sono costituite da cinghiali, germani reali e aironi cinerini.\nCultura.\nBiblioteche.\nNel quartiere \u00e8 presente la biblioteca \"Maurizio Borzini\", presso la ex scuola elementare, ospitante ora la sede della Croce Bianca San Desiderio.\nInfrastrutture e trasporti.\nMobilit\u00e0 urbana.\nLa zona \u00e8 servita dalle linee 85, 86, 86/, 88, 584, 584/, 685 e 686 di AMT Genova."}
{"id": "3472834", "revid": "125415249", "url": "https://it.wikipedia.org/wiki?curid=3472834", "title": "Il figlio del cardinale", "text": "Il figlio del cardinale \u00e8 un romanzo della scrittrice irlandese Ethel Lilian Boole, che era solita firmarsi come Ethel Lilian Voynich (dal cognome del marito), traduzione italiana di \"The Gadfly\" (\"Il tafano\"), pubblicato in Inghilterra e negli Stati Uniti nel 1897.\nTrama.\nL'opera, ambientata nell'Italia risorgimentale a cavallo degli anni trenta e quaranta dell'Ottocento, vede snodarsi la propria trama tra l'allora Granducato di Toscana (Pisa, Livorno e Firenze) e la Romagna Pontificia (Brisighella, dove la vicenda narrata ha il suo tragico epilogo). I temi dominanti del libro vanno individuati nell'eroismo e nella lotta per la libert\u00e0, ai quali va aggiunto anche un tormentato ateismo. I riferimenti topografici all'interno del romanzo sono molto particolareggiati: infatti sono indicate anche singole localit\u00e0 non riportate nemmeno sugli atlanti oppure sulle carte a piccola scala.\nIspirazione e ricezione.\nCon tutta probabilit\u00e0, la Voynich trasse ispirazione e dati per il libro dai racconti di un esule romagnolo, tal Luigi Passani o Bassani, sviluppando poi l'intreccio assecondando la propria fede repubblicana e la venerazione che la scrittrice aveva nei confronti di Giuseppe Mazzini e Giuseppe Garibaldi.\nSostanzialmente sconosciuto in Italia e attualmente dimenticato nel mondo anglosassone, grazie ad una sua rilettura in chiave marxista \"The Gadfly\" ha avuto e tuttora ha grande successo negli stati comunisti o laddove l'ideologia comunista \u00e8 stata molto forte: su tutti, URSS (dove la sua lettura era obbligatoria a scuola), Paesi ex comunisti dell'Europa orientale, Repubblica Popolare Cinese, Vietnam, Cuba.\nIl successo del romanzo della Voynich fu tale che esso conobbe almeno 4 trasposizioni cinematografiche (3 sovietiche ed una cinese), uno sceneggiato televisivo albanese e innumerevoli adattamenti per il teatro, l'opera, il balletto (in massima parte sovietici).\nA gennaio 2013 \u00e8 uscita una nuova edizione (Castelvecchi editore) con una traduzione inedita e un cospicuo apparato critico.\nNel 2017 sono stati editi gli atti di una giornata di studio tenutasi all'Universit\u00e0 di Pisa nel 2015, dove si approfondiscono in primo luogo la ricezione e la rielaborazione russo-sovietica del romanzo."}
{"id": "3472836", "revid": "486946", "url": "https://it.wikipedia.org/wiki?curid=3472836", "title": "Beata Colomba", "text": ""}
{"id": "3472844", "revid": "119050861", "url": "https://it.wikipedia.org/wiki?curid=3472844", "title": "Locomotiva DB 280", "text": ""}
{"id": "3472845", "revid": "367445", "url": "https://it.wikipedia.org/wiki?curid=3472845", "title": "Bastoni da golf", "text": ""}
{"id": "3472856", "revid": "838137", "url": "https://it.wikipedia.org/wiki?curid=3472856", "title": "Federico Maria Giovanelli", "text": "Biografia.\nNacque a Venezia dalla famiglia patrizia dei Giovanelli, di origine bergamasca, figlio di Giovanni Paolo e Giulia Maria Calbo. Era l'ultimogenito: lo precedevano Marianna, sorellastra di primo letto, Giovanni Andrea e Giovanni Benedetto.\nOrdinato sacerdote il 21 aprile 1754, fu nominato vescovo di Chioggia il 21 luglio 1773, ricevendo la consacrazione episcopale il 18 luglio successivo dalle mani del cardinale Carlo Rezzonico.\nIl 20 maggio 1776 fu trasferito alla sede patriarcale di Venezia, guidando la popolazione delle lagune nei difficili tempi della caduta della Serenissima Repubblica Veneta e dell'occupazione napoleonica.\nMor\u00ec a Venezia il 10 gennaio 1800, all'et\u00e0 di 73 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3472857", "revid": "105826", "url": "https://it.wikipedia.org/wiki?curid=3472857", "title": "Federico Maria Gioannelli", "text": ""}
{"id": "3472858", "revid": "1442080", "url": "https://it.wikipedia.org/wiki?curid=3472858", "title": "Singapore Open 1998 - Doppio", "text": "Il doppio del torneo di tennis Singapore Open 1998, facente parte dell'ATP Tour, ha avuto come vincitori Todd Woodbridge e Mark Woodforde che hanno battuto in finale Mahesh Bhupathi e Leander Paes 6-2, 6-3."}
{"id": "3472860", "revid": "287204", "url": "https://it.wikipedia.org/wiki?curid=3472860", "title": "Gino Roncaglia", "text": ""}
{"id": "3472867", "revid": "729019", "url": "https://it.wikipedia.org/wiki?curid=3472867", "title": "Lorenzo Franci", "text": "Biografia.\nFiglio del fantino Angelo Franci detto \"Pirro\" (da cui il soprannome \"Pirrino\"), disput\u00f2 26 volte il Palio di Siena, vincendolo in 3 occasioni. Vinse con i colori di due contrade, e sempre in agosto: il 16 agosto 1877 ed il 17 agosto 1890 per l'Oca, 16 agosto 1888 per la Civetta.\nVinse anche una quarta volta nel \"Palio alla romana\" del 17 agosto 1891, con la Civetta; tale Palio non \u00e8 considerato ufficiale, e non conteggiato nell'Albo delle vittorie del Palio di Siena.\nUn aneddoto legato alla sua carriera paliesca dimostra come \"Pirrino\" sia stato il primo fantino della storia del Palio ad essere stato pagato pur di non montare a cavallo. Nel 1892 doveva infatti montare nell'Aquila un cavallo inizialmente ritenuto mediocre, ma che successivamente si scopr\u00ec essere eccellente grazie alle doti di fantino di \"Pirrino\" stesso. Per questa ragione i dirigenti aquilini, in quel periodo fortemente legati ed influenzati dagli ondaioli, preferirono pagare \"Pirrino\" seicento lire per non correre in alcuna contrada, e in caso di vittoria di \"Bozzetto\" nell'Onda.\nPresenze al Palio di Siena.\n\"Le vittorie sono evidenziate ed indicate in neretto.\""}
{"id": "3472868", "revid": "1442080", "url": "https://it.wikipedia.org/wiki?curid=3472868", "title": "Grand Prix de Tennis de Lyon 1998 - Doppio", "text": "Il doppio del torneo di tennis Grand Prix de Tennis de Lyon 1998, facente parte dell'ATP Tour, ha avuto come vincitori Olivier Dela\u00eetre e Fabrice Santoro che hanno battuto in finale Tom\u00e1s Carbonell e Francisco Roig 6-2, 6-2."}
{"id": "3472869", "revid": "119050665", "url": "https://it.wikipedia.org/wiki?curid=3472869", "title": "Locomotiva DR V 100", "text": "La locomotiva V 100 della Deutsche Reichsbahn era una locomotiva diesel di piccole dimensioni, progettata per il traino di treni leggeri o per la manovra pesante.\nRiclassificate nel 1970 nella serie 110, dopo l'incorporazione delle DR nelle nuove Deutsche Bahn (DB), divennero la serie 201."}
{"id": "3472873", "revid": "119050605", "url": "https://it.wikipedia.org/wiki?curid=3472873", "title": "Locomotiva DR 110", "text": ""}
{"id": "3472875", "revid": "119050727", "url": "https://it.wikipedia.org/wiki?curid=3472875", "title": "Locomotiva DB 201", "text": ""}
{"id": "3472876", "revid": "1442080", "url": "https://it.wikipedia.org/wiki?curid=3472876", "title": "Ostrava Open 1998 - Doppio", "text": "Il doppio del torneo di tennis Ostrava Open 1998, facente parte dell'ATP Tour, ha avuto come vincitori Nicolas Kiefer e David Prinosil che hanno battuto in finale David Adams e Pavel V\u00edzner 6-4, 6-3."}
{"id": "3472877", "revid": "119050607", "url": "https://it.wikipedia.org/wiki?curid=3472877", "title": "Locomotiva DR 108", "text": ""}
{"id": "3472878", "revid": "40420300", "url": "https://it.wikipedia.org/wiki?curid=3472878", "title": "Ethel Lilian Voynich", "text": ""}
{"id": "3472879", "revid": "2111144", "url": "https://it.wikipedia.org/wiki?curid=3472879", "title": "Imparare democrazia", "text": "Imparare democrazia \u00e8 un saggio scritto da Gustavo Zagrebelsky, gi\u00e0 presidente e giudice della Corte Costituzionale.\nContenuti.\nIl libro contiene concetti-chiave, fondamento di ogni civile convivenza quali che siano le idee politiche professate, escluse ovviamente le pi\u00f9 estreme. L'autore espone in forma semplice, ma sulla base di solida dottrina, quali elementi caratterizzano ci\u00f2 che chiamiamo \"democrazia\". Parte dall'antichit\u00e0, quando il termine veniva associato all'idea di una massa che ignorava i propri limiti, arrogante e faziosa, di un popolo che amava essere pi\u00f9 adulato che educato. Spiega le ragioni per le quali, dopo l'ultima guerra mondiale, il concetto venne adottato su scala quasi planetaria e anzi \"sottoposto a una tale tensione da perdere di significato analitico e ideale\".\nEspone un principio chiaro secondo cui \"la democrazia \u00e8 fondata sugli individui, non sulla massa\", visto che la massificazione della societ\u00e0 tramite l'uguaglianza \u00e8 un pericolo mortale per l'assetto democratico. Ci ricorda che essa \u00e8 un diritto inalienabile e non va confuso con l'omologazione; dev'essere una conquista dei singoli. La democrazia \"\u00e8 discussione, ragionare insieme [...] apertura verso chi porta identit\u00e0 diverse\".\nL'autore mette altres\u00ec in guardia dai pericoli derivanti dall'unione tra potere civile e religione, dato che dal momento in cui un'autorit\u00e0 religiosa pretende di intervenire nella discussione politica sulla base di principi non negoziabili, ogni tentativo di incontro in vista di una soluzione condivisa viene escluso in partenza."}
{"id": "3472880", "revid": "119050614", "url": "https://it.wikipedia.org/wiki?curid=3472880", "title": "Locomotiva DR 111", "text": ""}
{"id": "3472881", "revid": "119050612", "url": "https://it.wikipedia.org/wiki?curid=3472881", "title": "Locomotiva DR 112", "text": ""}
{"id": "3472882", "revid": "119050609", "url": "https://it.wikipedia.org/wiki?curid=3472882", "title": "Locomotiva DR 114", "text": ""}
{"id": "3472883", "revid": "287204", "url": "https://it.wikipedia.org/wiki?curid=3472883", "title": "Ann Marie Di Mambro", "text": "Di origini italiane, scrive anche in lingua gaelica scozzese e produce sceneggiature per la televisione. Le sue opere teatrali vengono frequentemente rappresentate e appaiono come testi d'obbligo nelle scuole scozzesi per Dramma e Letteratura e sono state premiate nel 1994-95 con lo \"Susan Smith Blackburn Prize\", raccolte in antologie e pubblicate individualmente.\nTelevisione.\nDi Mambro ha prodotto sceneggiature per le seguenti serie televisive: \nSceneggiature in gaelico.\nDi Mambro \u00e8 stata anche la sceneggiatrice della prima serie televisiva drammatica in lingua gaelica scozzese, intitolata \"Machair\" creata in collaborazione con Peter May e Janice Hally. Insieme a Hally, Di Mambro scrisse la sceneggiatura prima in lingua inglese per poi tradurla in gaelico. Meno del 2% della popolazione scozzese \u00e8 in grado di parlare la lingua gaelica scozzese, ma lo show ha avuto uno share del 30%, facendolo diventare uno dei programmi pi\u00f9 ascoltati in Scozia. \"Machair\" \u00e8 stato nominato come miglior produzione e sceneggiatura al \"Celtic Film Festival\" e dalla \"Writers Guild of Great Britain\"."}
{"id": "3472894", "revid": "767487", "url": "https://it.wikipedia.org/wiki?curid=3472894", "title": "Ethel Lilian Boole", "text": "Figlia di George Boole e moglie di Wilfrid Voynich (da cui mutuer\u00e0 il cognome con cui era solita firmarsi) \u00e8 stata autrice del romanzo \"The Gadfly\", tradotto in italiano col titolo \"Il figlio del cardinale\". Tale romanzo storico, ambientato nell'Italia risorgimentale tra il Granducato di Toscana e la Romagna Pontificia, cadde ben presto nel dimenticatoio nel mondo anglosassone; al contrario, complice una sua rilettura in chiave atea e marxista, esso divent\u00f2 oggetto di culto nel mondo comunista, a partire dall'URSS, dove divenne lettura obbligatoria a scuola.\nLe sono stati dedicati l'asteroide della fascia principale 2032 Ethel e il cratere Voynich su Venere."}
{"id": "3472897", "revid": "1442080", "url": "https://it.wikipedia.org/wiki?curid=3472897", "title": "Abierto Mexicano Telcel 1998 - Doppio", "text": "Il doppio del torneo di tennis Abierto Mexicano Telcel 1998, facente parte dell'ATP Tour, ha avuto come vincitori Ji\u0159\u00ed Nov\u00e1k e David Rikl che hanno battuto in finale Daniel Orsanic e David Roditi 6-4, 6-2."}
{"id": "3472911", "revid": "767487", "url": "https://it.wikipedia.org/wiki?curid=3472911", "title": "Alberto Bonaretti", "text": "Carriera.\nIn giovent\u00f9 milita nel Carpi. Colleziona 28 presenze e 7 gol in Serie A con il Bologna e 45 presenze e 15 gol in Serie B con Reggiana e Treviso. A causa dei primi sintomi di sla, aveva una limitata autonomia (massimo mezz'ora); quindi saltava molte gare. Si ritir\u00f2 a 29 anni come riportato da varie fonti. Rimase paralizzato e mor\u00ec nel 1963. \u00c8 stato riconosciuto come il primo caso di sla fra i calciatori professionisti.\nPer la stagione 1952-1953 il Bari contratta con il Bologna un prestito di un anno dell'atleta, che nella stessa stagione di IV Serie totalizza tra i \"galletti\" 16 presenze e 6 reti."}
{"id": "3472915", "revid": "212348", "url": "https://it.wikipedia.org/wiki?curid=3472915", "title": "Club Atl\u00e9tico Central C\u00f3rdoba", "text": "Il Club Atl\u00e9tico Central C\u00f3rdoba \u00e8 una societ\u00e0 calcistica argentina di Rosario, fondata il 20 ottobre 1906. Disputa le sue partite interne presso lo stadio Gabino Sosa. Il pi\u00f9 famoso calciatore della sua storia \u00e8 Messi.\nStoria.\nLa societ\u00e0 fu fondata, secondo il documento pi\u00f9 antico, il 20 ottobre 1906 con il nome di \"The C\u00f3rdoba and Rosario Rallway A.C.\". Questo club si origin\u00f2 in seguito a diverse riunioni, che si tennero tutte a Rosario: una volta istituita la societ\u00e0, si iscrisse alla Liga Rosarina de F\u00fatbol, il torneo cittadino, scegliendo quale campo di gioco il piccolo centro sportivo che si trovava tra Bulevar Argentino e via 25 de Diciembre. Il primo titolo ufficiale fu ottenuto nel 1952, con la vittoria della terza serie; il 30 novembre 1957 si guadagn\u00f2 la promozione in massima divisione, battendo il Quilmes. Debutt\u00f2 pertanto in Primera Divisi\u00f3n nella stagione 1958, chiudendo al 10\u00ba posto con 27 punti in 30 gare giocate. L'ultima posizione nel 1959 risult\u00f2 nella retrocessione della societ\u00e0 in seconda serie. Torn\u00f2 a calcare i campi della prima divisione durante il Nacional 1967, terminando il torneo al 14\u00ba posto in classifica. Rimase fuori dal livello pi\u00f9 alto del calcio nazionale per tutti gli anni seguenti, militando sempre tra la seconda e la terza serie."}
{"id": "3472916", "revid": "60848", "url": "https://it.wikipedia.org/wiki?curid=3472916", "title": "Juan Francisco Gatell", "text": "Biografia.\nDal 2005 a oggi ha cantato in vari teatri italiani e internazionali tra cui il Teatro del Maggio Musicale Fiorentino (\"Boris Godunov\" ruolo dell'Innocente), La Fenice di Venezia (Tamino di \"Zauberfl\u00f6te\"), il Grand Theatre di Ginevra (Conte d'Almaviva de \"Il barbiere di Siviglia\" personaggio che ha interpretato anche all'Op\u00e9ra Royal de Wallonie a Liegi, alla Washington National Opera e alla Wiener Staatsoper). Ha debuttato anche all'Op\u00e9ra Garnier di Parigi (\"Capriccio\"), al Teatro Real di Madrid (\"Il burbero di buon cuore\"), al Festival d'Opera di A Coru\u00f1a (\"Cos\u00ec fan tutte\"), al Teatro Comunale di Bologna (Nemorino, \"L'elisir d'amore\"), al Festival Pergolesi-Spontini di Jesi (Polidoro, \"Flaminio\"). Alcune delle sue partecipazioni pi\u00f9 significative sono al Festival di Salisburgo, dove interpreta Tybalt in \"Rom\u00e9o et Juliette\" (Gounod, nel 2008) e alla Scala di Milano come Belfiore in \"Il viaggio a Reims\" (nel 2009).\nHa debuttato il ruolo di Don Ottavio in \"Don Giovanni\" al Teatro dell'Opera di Roma nel 2006. Ha poi cantato il personaggio mozartiano anche al Teatro Lirico di Trieste, al Teatro alla Scala di Milano e nel 2011 al Teatro Comunale di Bologna.\nNel 2006 ha vinto il riconoscimento dell'Associazione Lirica Concertistica Italiana (ASLICO).\nHa collaborato in varie occasioni con il Maestro Riccardo Muti che lo ha diretto in \"Don Pasquale\" a Ravenna, nel Musikverein viennese e nel Th\u00e9\u00e2tre des Champs-Elys\u00e9es di Parigi, oltre ad aver accompagnato il suo debutto nel ruolo protagonista de \"Il ritorno di Don Calandrino\" di Cimarosa, nel Salzburger Pfingstfestspiele. Sempre a Salisburgo ma nel Festival estivo ha cantato il ruolo di Eli\u00e9zer (\"Mo\u00efse et Pharaon\"), presentato poi all'Opera di Roma nel 2010. Recentemente Muti lo ha diretto nel suo debutto come Cassio di \"Otello\" in versione di concerto con la Chicago Symphony Orchestra in varie date tra Chicago e New York (aprile 2011).\nNell'estate 2011 ha debuttato a Macerata, Sferisterio Opera Festival, con \"Cos\u00ec fan tutte\" e al Rossini Opera Festival a Pesaro.\nNella stagione 2011/2012 ha cantato in \"Don Pasquale\" al Teatro Municipal de Santiago de Chile, in \"I Capuleti e i Montecchi\" all'Op\u00e9ra de Lyon e al Th\u00e9\u00e2tre des Champs-\u00c9lys\u00e9es, Pulcinella con la Netherland Radio Chamber Philharmonic, in \"Il barbiere di Siviglia\" alla Staatsoper di Amburgo e alla Wiener Staatsoper e ha debuttato in \"Alcina\" (ruolo di Oronte) all'Op\u00e9ra de Lausanne.\nPer quanto riguarda il repertorio sinfonico Juan Francisco Gatell ha partecipato al Festival del Maggio Musicale Fiorentino e al Festival di Ravenna interpretando i \"Vesperae solennes de confessore\" di Mozart. Nel Teatro San Carlo di Napoli ha interpretato \"L'enfant prodigue\" (2008) e a Firenze e Salisburgo la \"Missa Defunctorum\" di Paisiello (2009). Fanno parte del suo repertorio anche \"Davidde Penitente\" (Mozart), la \"Messa\" di Puccini, il \"Requiem\" de Mozart, \"Pulcinella\" di Stravinsky e il \"Magnificat\" di Bach."}
{"id": "3472918", "revid": "179980", "url": "https://it.wikipedia.org/wiki?curid=3472918", "title": "Godoy Cruz Antonio Tomba", "text": ""}
{"id": "3472922", "revid": "119050516", "url": "https://it.wikipedia.org/wiki?curid=3472922", "title": "Locomotiva DR 119", "text": "La locomotiva 119 della Deutsche Reichsbahn era una locomotiva diesel di medie dimensioni, progettata come sviluppo della serie 118.\nA causa di accordi interni al COMECON, le locomotive vennero costruite in Romania, negli stabilimenti \"23 August\" di Bucarest.\nDopo l'incorporazione delle DR nelle nuove Deutsche Bahn (DB), furono riclassificate nella serie 219."}
{"id": "3472925", "revid": "119050701", "url": "https://it.wikipedia.org/wiki?curid=3472925", "title": "Locomotiva DB 229", "text": ""}
{"id": "3472928", "revid": "599013", "url": "https://it.wikipedia.org/wiki?curid=3472928", "title": "Jeff", "text": ""}
{"id": "3472936", "revid": "119050621", "url": "https://it.wikipedia.org/wiki?curid=3472936", "title": "Locomotiva DR 118", "text": ""}
{"id": "3472943", "revid": "592021", "url": "https://it.wikipedia.org/wiki?curid=3472943", "title": "Nome a dominio", "text": ""}
{"id": "3472947", "revid": "119050618", "url": "https://it.wikipedia.org/wiki?curid=3472947", "title": "Locomotiva DR V 180", "text": "La locomotiva V 180 della Deutsche Reichsbahn era una locomotiva diesel di medie dimensioni progettata per il traino di treni passeggeri veloci, che negli anni sessanta e anni settanta permise l'abbandono della trazione a vapore sulle linee principali della rete.\nRiclassificate nel 1970 nella serie 180, le locomotive divennero dopo l'incorporazione delle DR nelle nuove Deutsche Bahn (DB) 228.\nEsistevano diverse sottoserie, alcune a quattro assi, altre a sei assi."}
{"id": "3472950", "revid": "119050764", "url": "https://it.wikipedia.org/wiki?curid=3472950", "title": "Locomotiva DB 228", "text": ""}
{"id": "3472953", "revid": "2016868", "url": "https://it.wikipedia.org/wiki?curid=3472953", "title": "Big Sean", "text": "Ha firmato per la GOOD Music di Kanye West nel 2007, e successivamente per la Def Jam Recordings nel 2008 per la sua etichetta Finally Famous.\nBiografia.\nNato a Santa Monica, California, \u00e8 cresciuto a Southwest Detroit con sua madre e con i suoi nonni. Ha frequentato la Waldorf School di Detroit, laureandosi alla Tass technical High School. Nei suoi anni post-liceo intreccia una preziosa amicizia con la stazione di Detroit WHTD, dove mostra le sue abilit\u00e0 in una rap battle settimanale tenuta dalla stazione stessa.\nNel 2005, Kanye West stava facendo un'intervista radiofonica su 102.7 FM. Ascoltandolo, Sean era diretto alla radio per incontrarlo e cantare una sorta di freestyle. Inizialmente Kanye non era disposto ad ascoltare l'MC, ma in qualche modo rapp\u00f2 per lui e alla fine, Big Sean ricorda:\n\"Raggiungemmo l'entrata della stazione radio, ..., ci siamo fermati alla porta e, guardandomi, incominci\u00f2 a scuotere la testa\". Ha persino lasciato una demo-tape; due anni dopo, West fece firmare Sean con la GOOD Music.\nNel settembre 2007, Sean pubblica il suo primo mixtape ufficiale \"Finally Famous: The Mixtape\". Il suo singolo \"Get'cha Some\", prodotto da Wrigh Trax, ottiene l'attenzione dei media e compare su \"The Source\" e su \"Detroit Metro Times\". Ha anche registrato un video musicale per questa canzone, diretto da Hype Williams.\nSean pubblica un secondo mixtape ospitato da Mick Boogie, il 16 aprile 2009, chiamato \"UKNOWBIGSEAN\". Questo mixtape include 30 brani, fra i quali: \"Million Dollars\", \"Get'cha Some\" e \"Desire, Want, Need\".\nSean pubblica anche un terzo mixtape ospitato da Don Cannon nell'agosto del 2010, chiamato \"Finally Famous Vol. 3: BIG\".\nAl mixtape partecipano Bun B, Chip tha Ripper, Curren$y, SAYITAINTTONE, Tyga, Drake, Mike Posner, Suai, Chuck Inglish, Asher Roth, Dom Kennedy, Boldy James e Chiddy Bang. Il mixtape include 20 brani.\n\"Finally Famous\" (2010-2012).\n\u00c8 stato l'album di debutto di Big Sean e comprende collaborazioni con artisti fra i quali Pharrell Williams, Kanye West, Kid Cudi, Wiz Khalifa, The Game, Chiddy Bang, Pusha T, Drake, Malak, Tyga e Mike Posner, con produzioni di Kanye West, Malak, Jeff Bhasker, No I.D., The Olympicks, Tricky Stewart, Chiddy Bang e The Neptunes.\nSean ha infine concesso la pubblicazione della data del suo album di debutto, il 21 giugno 2011. L'album \u00e8 uscito in quel giorno e ha riscosso un buon successo grazie soprattutto alla collaborazione con Nicki Minaj. Il singolo principale dell'album \u00e8 \"My Last\", in collaborazione con Chris Brown e prodotto da No I.D.\n\"Hall of Fame\" (2012-2014).\nIl secondo album di Big Sean, \"Hall of Fame\", \u00e8 uscito il 27 agosto 2013 e comprende collaborazioni con Jhen\u00e9 Aiko, Lil Wayne, Nas, Kid Cudi, Nicki Minaj, Juicy J, Young Jeezy e Miguel, con produzioni di No I.D., Key Wane, Hit-Boy, Da Internz, Mike Dean, Travi$ Scott, Xaphoon Jones e Young Chop. \n\"Hall of Fame\" ha avuto 4 singoli: \"Guap\", \"Switch Up\" (con Common), \"Beware\" (con Jhen\u00e9 Aiko e Lil Wayne) e \"Fire\". Nell'agosto 2013 duetta con Ariana Grande in \"Right There\", singolo contenuto nell'album di debutto della cantante, \"Yours Truly\". Fa da eco il brano \"Best Mistake\" contenuto nell'album successivo della cantante \"My Everything\".\n\"Dark Sky Paradise\" e \"TWENTY88\" (2015-oggi).\nNel febbraio 2015 Big Sean pubblica il suo terzo album \"Dark Sky Paradise\", dal quale estrae cinque singoli e collabora con la ex-fidanzata Ariana Grande in \"Research\".\nAlla fine del 2015, la superstar barbadiana Rihanna annuncia che il rapper aprir\u00e0 le date europee del suo \"Anti World Tour\".\nIl 27 marzo 2016 il rapper annuncia che il 1 aprile successivo pubblicher\u00e0 un album in collaborazione con Jhen\u00e9 Aiko, con la quale former\u00e0 il gruppo \"TWENTY88\".\nNel 2017 collabora con i Coldplay al brano \"Miracles (Someone Special)\", presente nell'EP \"Kaleidoscope EP\", uscito il 14 luglio dello stesso anno.\nSempre nel 2017 collabora con il famoso Dj britannico Calvin Harris al brano Feels, presente nell'album \"Funk Wav Bounces Vol. 1\" uscito il 30 Giugno 2017; il brano vede inoltre la partecipazione di Katy Perry e Pharrell Williams.\nIl 25 marzo annuncia che il suo nuovo album sarebbe stato Detroit 2. Il 25 agosto rilascia il singolo \"Deep Reverence\" con il defunto Nipsey Hussle. L'album viene pubblicato il 4 settembre 2020. Nel 2021 pubblica il singolo \"What a Life\" in qualit\u00e0 di primo estratto dal suo sesto album \"Neno\"."}
{"id": "3472958", "revid": "857138", "url": "https://it.wikipedia.org/wiki?curid=3472958", "title": "Locomotiva DB 219", "text": "Per locomotiva DB 219 si possono intendere due serie di locomotive diesel tedesche:"}
{"id": "3472963", "revid": "767487", "url": "https://it.wikipedia.org/wiki?curid=3472963", "title": "Boyd Tinsley Women's Clay Court Classic 2011", "text": "Il Boyd Tinsley Women's Clay Court Classic 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Charlottesville negli USA 25 aprile al 1\u00ba maggio 2011 su campi in terra battuta e aveva un montepremi di $50,000.\nVincitori.\nSingolare.\n St\u00e9phanie Dubois ha battuto in finale Michelle Larcher de Brito 1-6, 7-6(5), 6-1\nDoppio.\n Sharon Fichman / Marie-\u00c8ve Pelletier hanno battuto in finale Julie Ditty / Carly Gullickson 6-4, 6-3"}
{"id": "3472971", "revid": "1305772", "url": "https://it.wikipedia.org/wiki?curid=3472971", "title": "Gift (videogioco)", "text": " \u00e8 una visual novel giapponese per adulti sviluppata dalla Moonstone nel 2005. Il gioco originale \u00e8 una collaborazione con la Circus, anche se la Moonstone ha fatto la maggior parte del lavoro. La storia si concentra attorno a Haruhiko Amami, uno studente del liceo che vive in una citt\u00e0 nella quale c'\u00e8 sempre l'arcobaleno in cielo.\nIl gioco \u00e8 stato seguito a gennaio 2006 dal manga, mentre l'anime di 12 episodi, prodotto dalla Oriental Light and Magic, \u00e8 stato trasmesso per la prima volta in Giappone a ottobre 2006.\nTrama.\nLa citt\u00e0 di Narasakicho ha due caratteristiche distintive: un arcobaleno sempre presente in cielo e un'abilit\u00e0, nota come \"Gift\", in possesso di tutti gli abitanti. Il potere del \"Gift\" pu\u00f2 essere evocato da una persona solo una volta nella vita e pu\u00f2 realizzare un solo miracolo. Affinch\u00e9 abbia successo, il \"Gift\" deve riflettere i sentimenti condivisi sia dall'utilizzatore che dal ricevente. Se i sentimenti non sono reciproci, il \"Gift\" devasta l'area circostante e nell'arcobaleno compare una linea nera.\nLa storia comincia quando la sorella minore di Haruhiko Amami, Riko Fukamine, torna a casa dopo diversi anni di assenza. Con il suo arrivo, la vita di Haruhiko comincia a cambiare molto in fretta e i sentimenti del passato riaffiorano.\nVideogioco.\nIl 27 maggio 2005 \u00e8 stata pubblicata l'edizione limitata per PC; la versione regolare ha seguito il 10 giugno 2005. Il 27 gennaio 2006 \u00e8 stato realizzato un fandisc intitolato \"Gift ~Niji Iro Stories~\", mentre la versione per PS2 \"Gift: Prism\" \u00e8 stata pubblicata il 19 ottobre 2006 dalla Sweets con i contenuti per adulti rimossi. \"Gift: Prism - Over the Rainbow\" \u00e8 stato pubblicato il 10 novembre 2006. Una versione per iPhone e iPod touch \u00e8 stata pubblicata in giapponese il 6 gennaio 2009 e in inglese il 2 novembre 2009."}
{"id": "3472972", "revid": "767487", "url": "https://it.wikipedia.org/wiki?curid=3472972", "title": "Kangaroo Cup International Ladies Open Tennis 2011", "text": "Il Kangaroo Cup International Ladies Open Tennis 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Gifu in Giappone 25 aprile al 1\u00ba maggio 2011 su campi in cemento e aveva un montepremi di \u00a0$.\nVincitori.\nSingolare.\n Sachie Ishizu ha battuto in finale Emily Webley-Smith 6-1, 6-3\nDoppio.\n Chan Hao-ching / Chan Yung-jan hanno battuto in finale Noppawan Lertcheewakarn / Erika Sema 6-2, 6-3"}
{"id": "3472976", "revid": "729019", "url": "https://it.wikipedia.org/wiki?curid=3472976", "title": "Ferrovia Linz-Selzthal", "text": "La ferrovia Linz-Selzthal (in lingua tedesca: Pyhrnbahn) \u00e8 una linea ferroviaria di 104\u00a0km che si estende lungo gli stati federali dell'Alta Austria e della Stiria. Va da Linz a Selzthal. Fa parte della rete di linee principali della rete ferroviaria dell'Austria, anche se \u00e8 per lo pi\u00f9 a binario unico; unisce la Westbahn e la Ferrovia Rudolfiana.\nStoria.\nLa ferrovia venne costruita nei primi anni del Novecento incorporando una vecchia linea locale che correva lungo il fiume Krems tra Linz e Klaus costruita in pi\u00f9 fasi tra il 1880 e 1888. Nel 1901 lo Stato decise di costruire il collegamento tra Klaus e Selzthal oltre Pyhrnpasset. Tra il 1963 e il 1966 fu elettrificato il percorso Selzthal - Spital am Pyhrn. Nel 1977 furono elettrificati i rimanenti tratti. Nei primi anni novanta fu costruito un percorso di collegamento tra Traun e Marchtrenk, aperto nel 1994 nel corso di un ammodernamento completo e dell'inizio del raddoppio."}
{"id": "3472977", "revid": "767487", "url": "https://it.wikipedia.org/wiki?curid=3472977", "title": "Enigma rosso", "text": "Enigma rosso \u00e8 un film del 1978, diretto da Alberto Negrin.\nTrama.\nLa giovane Angela Russo viene ritrovata assassinata e violentata lungo le rive di un fiume. Le indagini vengono affidate al commissario Di Salvo, il quale, sospetta che il nodo dell'enigma stia nel collegio che Angela frequentava. Ben presto il commissario scopre che Angela era molto legata ad alcune sue compagne di corso: Paola, Virginia e Franca. Le quattro ragazze erano state soprannominate \"le inseparabili\". Emilia, la piccola sorella di Angela, fornisce al commissario Di Salvo il diario della sorella, sul quale viene spesso nominata una sartoria romana ed il nome del suo proprietario, il signor Parravicino.\nVirginia, nel frattempo, confessa a Paola e Franca di essere in stato interessante. Le ragazze organizzano un aborto clandestino. Dopo l'aborto le ragazze rientrano nel collegio, senza destare sospetti. Il giorno successivo, Franca, subisce un attentato: durante una gara di equitazione, un ignoto personaggio, colpisce con una cerbottana il cavallo su cui la ragazza sta gareggiando, causando la rovinosa caduta della poveretta. Priva di conoscenza, Franca, viene ricoverata in sala di rianimazione. Paola e Virginia sono preoccupate: la girandola di omicidi si sta stringendo attorno a loro. Decise a confessare la verit\u00e0 al commissario Di Salvo, vengono per\u00f2 travolte da una serie di eventi che ne impediscono la confessione. Virginia, ancora debole per via dell'aborto subito, cadendo per le scale e viene ricoverata d'urgenza.\nPaola, spaventata, lascia il collegio, raggiungendo un piccolo appartamento di sua propriet\u00e0. Nell'abitazione, per\u00f2, viene assassinata da una misteriosa figura nero-vestita. Di Salvo, che ne frattempo \u00e8 stato abbandonato da Christina continua le indagini e incastra il sarto Parravicino, riuscendo a strappargli una confessione: le quattro ragazze erano invischiate in un giro di prostituzione che forniva giovani donne a clienti facoltosi. Dopo l'interrogatorio Parravicino viene rimandato a casa con l'obbligo, per\u00f2, di non allontanarsi dalla sua abitazione.\nDurante la notte, per\u00f2, l'uomo viene assassinato. Attraverso indagini sempre pi\u00f9 approfondite che fondano sull'analisi della vita e delle abitudini di Parravicino e sugli elementi che emergono da una rilettura del diario di Angela, il commissario Di Salvo, giunge alla conclusione: colui che gestiva il traffico di prostituzione \u00e8 il suo superiore, l'ispettore Luigi Roccaglio che, durante le indagini, aveva provveduto a depistare pi\u00f9 volte il commissario. L'ispettore, vistosi scoperto, si suicida gettandosi nel vuoto e, prima di morire, confessa di avere ucciso Angela, Paola, Max e Parravicino. Nega, per\u00f2, di essere l'autore degli attentati subiti da Franca e Virginia. A indagini chiuse e dopo gli opportuni interventi ai danni del giro di prostituzione, il commissario Di Salvo, continua a interrogarsi su chi possa essere l'autore degli attentati avvenuti al maneggio e nella scalinata del collegio.\nFranca e Virginia, intanto, si stanno riprendendo ma, Virginia, anche per via dell'aborto subito, viene trattenuta in ospedale per alcune visite di controllo. Il commissario si reca dalla ragazza nella speranza di poter ottenere elementi che possano chiarire le responsabilit\u00e0 sui due attentati. Giunto in ospedale, il commissario, riesce a sventare una tragedia: Emilia, la piccola sorella di Angela, giunta in visita a Virgina, sta cercando di strangolare la ragazza. Il commissario riesce a fermare Emilia appena in tempo. L'autrice dei due attentati \u00e8 proprio Emilia: la bambina intendeva uccidere Franca e Virginia, ritenendole responsabili per la morte della sorella.\nDistribuzione.\nVenne distribuito nelle sale italiane dalla Italian International Film il 19 agosto 1978, mentre in Spagna dalla Manuel Salvador il 7 gennaio 1980 con il titolo \"Tr\u00e1fico de menores\". In Germania Ovest usc\u00ec con il titolo \"Orgie des Todes\"."}
{"id": "3472980", "revid": "767487", "url": "https://it.wikipedia.org/wiki?curid=3472980", "title": "ITF Women's Circuit Chiasso 2011", "text": "L'ITF Women's Circuit Chiasso 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Chiasso in Svizzera 25 aprile al 1\u00ba maggio 2011 su campi in terra battuta e aveva un montepremi di $25,000.\nVincitori.\nSingolare.\n M\u00f3nica Puig ha battuto in finale Andrea Hlav\u00e1\u010dkov\u00e1 7-6(4), 7-5\nDoppio.\n Yvonne Meusburger / Kathrin W\u00f6rle hanno battuto in finale Claire Feuerstein / Ana\u00efs Laurendon 6-3, 6-3"}
{"id": "3472987", "revid": "767487", "url": "https://it.wikipedia.org/wiki?curid=3472987", "title": "Karshi Womens 2 2011", "text": "Il Karshi Womens 2 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Karshi in Uzbekistan 25 aprile al 1\u00ba maggio 2011 su campi in cemento e aveva un montepremi di $25,000.\nVincitori.\nSingolare.\n Isabella Holland ha battuto in finale Tetjana Arefyeva 7-5, 6-4\nDoppio.\n Tetjana Arefyeva / Evgenija Pa\u0161kova hanno battuto in finale Naomi Broady / Isabella Holland 6-7(1), 7-5, [10-7]"}
{"id": "3472993", "revid": "108498420", "url": "https://it.wikipedia.org/wiki?curid=3472993", "title": "Menabilly", "text": "Menabilly \u00e8 un promontorio situato a 2 km da Fowey, sulla costa sud-orientale della Cornovaglia, Inghilterra, Regno Unito.\nRiferimenti letterari.\nLetteratura medievale.\nVi si pu\u00f2 ammirare la colonna di circa due metri sulla quale si trova l'iscrizione in caratteri latini del VI secolo \"\"Drustans hic iacet Cunumori filius\", ossia \"Qui giace Tristano figlio di Quonimorius\"\". La colonna testimonia la fama, legata anche a questi luoghi, del mito di Tristano e Isotta, uno dei pi\u00f9 amati dalla letteratura medievale.\nLetteratura contemporanea.\nA Menabilly si trova l'omonima casa elisabettiana del XVI secolo, nella quale visse per oltre vent'anni la scrittrice Daphne Du Maurier (1907-1989). Ella aveva trascorso l'infanzia a Fowey ed aveva ambientato in questi luoghi il suo libro \"Rebecca, la prima moglie\", scritto nel 1938, da cui Alfred Hitchcock nel 1940 trasse l'omonimo film.\nNell'et\u00e0 adulta affitt\u00f2, abitandola dal 1943 al 1964, la casa di propriet\u00e0 della nobile famiglia Rashleigh, circondata da un bosco, realizzando il suo sogno di vivere, al pari della protagonista del suo romanzo, in un castello come quello di Manderley, creato dalla sua fantasia.\n\"Lettere da Menabilly\" \u00e8 il titolo di una raccolta di lettere della scrittrice indirizzate al giovane scrittore Oriel Malet, pseudonimo di Auriel Malet Vaughan, conosciuto ad un party a Londra. La corrispondenza copre l'arco di un trentennio ed \u00e8 stata pubblicata a cura dello scrittore e con il suo commento."}
{"id": "3472996", "revid": "3115", "url": "https://it.wikipedia.org/wiki?curid=3472996", "title": "Diakov\u00e1", "text": "Diakov\u00e1 (in ungherese \"De\u00e1kfalu\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3472999", "revid": "287204", "url": "https://it.wikipedia.org/wiki?curid=3472999", "title": "Diakova", "text": ""}
{"id": "3473003", "revid": "148107", "url": "https://it.wikipedia.org/wiki?curid=3473003", "title": "Estinzione di massa del Cretaceo-Paleocene", "text": "L'estinzione di massa del Cretaceo-Paleocene, detta anche estinzione di massa del Cretaceo (o evento K-T), \u00e8 una drammatica riduzione nel numero delle specie viventi sulla Terra, avvenuta circa 65,95 milioni di anni fa, ritenuta una delle maggiori estinzioni faunistiche verificatesi durante il Fanerozoico, che port\u00f2 alla scomparsa di circa il 70% delle specie marine e continentali esistenti.\nSpecie estinte.\nQuesta estinzione port\u00f2 alla scomparsa del 75% delle specie animali e vegetali del cretaceo tra cui i dinosauri.\nOltre ai dinosauri non uccelli, scomparvero gli Pterosauri dai cieli e gli ittiosauri dai mari (in verit\u00e0 gi\u00e0 prossimi all'estinzione), i pliosauri e quasi tutti i rettili marini (come i Mosasauri) tranne i coccodrilli e le tartarughe (di cui per\u00f2 sopravvissero solo le specie pi\u00f9 piccole). Si estinsero anche altri gruppi animali come le ammoniti, le belemniti, gran parte dei foraminiferi planctonici e si verific\u00f2 una forte riduzione del nanoplancton calcareo. Anche per i mammiferi e tutti i sopravvissuti, il passaggio del limite K-T (abbreviazione per Cretaceo-Terziario) fu particolarmente traumatico. Cladi con una diffusione cosmopolita si ridussero a base continentale, o locale, molte delle specie e dei generi pi\u00f9 grandi e specializzati di mammiferi. Si estinsero integralmente gli Enantiornithes, che raggruppavano ben pi\u00f9 di met\u00e0 delle specie degli \"uccelli\" (in senso lato) esistenti allora, molto diversificati, e gli Hesperornithes (specializzati nella vita acquatica). In Nord America, nei letti fossili di Hell Creek, per esempio, in corrispondenza del limite K-T met\u00e0 delle specie di multibercolati e tutte quelle note di marsupiali si estinsero. In Asia i multibercolati arrivarono vicini al tracollo, i Deltatheroidea, grossi mammiferi affini ai marsupiali, tra cui si annoveravano alcuni dei pi\u00f9 grandi e specializzati mammiferi del Mesozoico, si estinsero completamente. In ambito continentale le specie che basavano le loro reti trofiche sul materiale in decomposizione subirono un tasso di estinzione relativamente ridotto. Altri fattori di sopravvivenza erano le dimensioni ridotte, la capacit\u00e0 di vivere in ambienti fluviali e le strategie di riproduzione maggiormente tendenti al tipo r (ossia specie che proliferano velocemente, con un gran numero di prole ma nulle cure parentali) rispetto al K (ossia con ridotta prole, ma con lunghe e complesse cure parentali), o comunque con fasi ontogenetiche relativamente rapide.\nIpotesi sull'estinzione.\nLa causa dell'estinzione di fine Cretacico sarebbe da ricondursi all'impatto di un asteroide nel Golfo del Messico 66 milioni di anni fa e dai conseguenti cambiamenti ambientali di quell'evento, come recentemente dimostrato in maniera quantitativa da studi come quelli di Hull \"et al.\" e Chiarenza \"et al.\". Nel passato sono state formulate diverse ipotesi per spiegare questa estinzione di massa.\nIpotesi dell'asteroide.\nNel 1979, il premio Nobel per la fisica Luis \u00c1lvarez, suo figlio Walter e Frank Asaro misurarono in alcuni livelli geologici, risalenti al limite K-T, alcuni campioni di roccia vicino a Gubbio in Italia, pi\u00f9 precisamente presso la gola del Bottaccione, la presenza di una concentrazione insolita di iridio, elemento chimico piuttosto raro sulla Terra ma comune nelle meteoriti. Essi avanzarono, pertanto, l'ipotesi che l'estinzione di massa fosse stata provocata dall'urto con un meteorite.\nSoltanto all'inizio degli anni novanta, venne scoperta un'enorme struttura circolare sotterranea, il cratere di Chicxulub, situata nella penisola dello Yucat\u00e1n, vicino alla cittadina di Chicxulub Puerto, presso M\u00e9rida in Messico. Lo studio di questo cratere ha portato alla conclusione che il meteorite che avrebbe colpito la Terra alla velocit\u00e0 stimata di 30\u00a0km/s, avrebbe avuto un diametro di almeno 10\u00a0km e avrebbe liberato un'energia pari a 10.000 volte quella generabile da tutto l'arsenale nucleare ai tempi della guerra fredda.\nSecondo la rivista \"Le Scienze\", Paul Renne nel 2008 e altri ricercatori dell'Universit\u00e0 della California a Berkeley e del \"Berkeley Geochronology Center\", grazie a una nuova e sofisticata tecnica di datazione argo-argo sono riusciti a ridurre l'incertezza nella misurazione dal 2,5 al 0,25 %. Questo ha permesso di fornire la pi\u00f9 precisa datazione assoluta anche per l'estinzione del Cretaceo, ora stimata in 65,95 milioni di anni fa, con un margine d'errore di soli 40.000 anni.\nUn'altra possibile struttura candidata ad essere la testimonianza dell'impatto di un corpo celeste con la Terra, provocando l'estinzione di fine cretaceo, \u00e8 il cratere di Shiva, localizzato sul fondo dell'Oceano Indiano, a ovest di Mumbai. Il cratere, del diametro di circa 500\u00a0km, sarebbe stato prodotto da un meteorite avente un diametro di circa 40\u00a0km.\nAnalisi geochimiche, svolte in una sequenza argillosa paleogenica, campionata a Kulstirenden in Danimarca, depostasi immediatamente al di sopra del limite K-T, hanno misurato la concentrazione di paleo-molecole organiche (sterani algali, hopani batterici, isotopi di carbonio e azoto) indicando che la produttivit\u00e0 biologica marina riprese in breve tempo dopo l'evento catastrofico, e la produttivit\u00e0 algale primaria, con la fissazione dell'anidride carbonica (CO2), ritorn\u00f2 ad alti livelli probabilmente in meno di un secolo.\nA partire dal 2013, un gruppo di ricerca dell'Universit\u00e0 di Berkeley guidato dal paleontologo Robert De Palma ha effettuato delle analisi relativamente alla formazione delle colline attorno al torrente di Hell Creek nel North Dakota, portando alla scoperta di un sito di inestimabile valore in cui, secondo gli studiosi, si pu\u00f2 capire quanto \u00e8 avvenuto appena dopo l'impatto. Infatti, vi sono ammassati fossili di animali e microrganismi marini, ammoniti, un mosasauro, parecchi insetti, parte di un triceratopo nonch\u00e9 alberi bruciati e conifere. Le colline attorno a Hell Creek si trovavano all'epoca sul limitare del Mare Interno Occidentale, che in quel periodo si stava gi\u00e0 \"chiudendo\". A dimostrazione di quanto fu teorizzato da Luis \u00c1lvarez, l'intero sito \u00e8 disseminato di tectiti, che furono eiettate dall'impatto. Il gruppo di ricerca statunitense sostiene che il sito testimonia un maremoto provocato dalle onde sismiche a seguito dell'impatto, che avvenne a migliaia di chilometri di distanza. La massiccia presenza di tectite conferma la pioggia di lapilli infuocati che era stata supposta da \u00c1lvarez.\nUna ricerca internazionale coordinata dall'universit\u00e0 del Texas ha rivelato come nel cratere i primi micro-organismi ricomparvero ad appena tre anni dall'impatto del meteorite, mentre nelle immediate circostanze la ricreazione di un ecosistema complesso richiese un tempo relativamente breve, circa 30.000 anni. La forza della collisione, pari a quella generata da circa 5 miliardi di bombe atomiche di Hiroshima, compresse le rocce sino a una profondit\u00e0 di circa 20 chilometri: liquefatte a causa della pressione, furono scagliate in aria sino ad un'altezza di 10 chilometri. Una volta ricadute ai bordi del cratere, crearono uno strato di roccia porosa e soffice, ideale per proliferare della vita. Lo studio, partito grazie all'analisi del campione di rocce prelevato sul fondale dal cratere dalla \"Expedition 364\", ha evidenziato inoltre come nella zona dell'impatto la vita abbia riguadagnato terreno in maniera disomogenea: negli angoli pi\u00f9 lontani del cratere, l'ecosistema sembra infatti essersi ripreso completamente dopo 300.000 anni. Peraltro, questa non sarebbe la prima estinzione di massa imputabile alla caduta di un bolide celeste. Secondo alcuni studiosi nel Devoniano, circa 375 - 382 milioni d'anni or sono, 310 milioni d'anni prima dell'evento dello Yucat\u00e1n, un meteorite caduto nell'attuale Nevada avrebbe provocato una vasta estinzione di massa (Estinzione del Frasniano-Famenniano).\nCome corollario all'ipotesi dell'asteroide sono stati effettuati degli studi su dei pesci fossili tramite il super-microscopio della struttura europea per la luce di sincrotrone Esrf (European Synchrotron Radiation Facility) che hanno portato alla scoperta che la catastrofe \u00e8 avvenuta quando nell'emisfero boreale era primavera.\nEruzioni vulcaniche.\nI ricercatori Gerta Keller, Thierry Adatte, Wolfgang Stinnesbeck, Mario Rebolledo-Vieyra, Jaime Urrutia Fucugauchi, Utz Kramar e Doris St\u00fcben, ritengono che l'impatto del meteorite sarebbe avvenuto almeno 300.000 anni prima dell'estinzione dei dinosauri. Secondo loro la fine dei grandi rettili fu causata, invece, da una serie incredibilmente violenta di eruzioni vulcaniche avvenute nel Deccan, una regione dell'India. Queste enormi eruzioni avrebbero provocato quegli sconvolgimenti climatici che determinarono l'estinzione di massa. L'enorme quantit\u00e0 di gas, e altre sostanze emesse dai vulcani, avrebbero provocato, quasi sicuramente, gli effetti che oggi i paleontologi possono osservare nelle rocce sedimentarie risalenti a circa 65 milioni di anni fa. La circostanza che frequentemente si siano ritrovati agglomerati di scheletri di dinosauri intorno a terreni a quei tempi lacustri fa comunque pensare che la causa pi\u00f9 probabile della loro estinzione sia stata una grande e prolungata siccit\u00e0, magari appunto provocata da altri fenomeni inconsueti."}
{"id": "3473005", "revid": "3115", "url": "https://it.wikipedia.org/wiki?curid=3473005", "title": "\u010eanov\u00e1", "text": "\u010eanov\u00e1 (in ungherese \"De\u00e1nfalva\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473009", "revid": "121197394", "url": "https://it.wikipedia.org/wiki?curid=3473009", "title": "Testa di donna", "text": "Testa di donna \u00e8 un affresco staccato frammentario (24x17 cm) di Pisanello, databile al 1431-1432 circa e conservato nel Museo di Palazzo Venezia a Roma.\nStoria.\nL'opera venne acquistata sul mercato privato nel 1922, con l'ipotesi che si trattasse di un frammento dei perduti affreschi di Pisanello e Gentile da Fabriano in San Giovanni in Laterano. Per quanto si tratti di un'ipotesi suggestiva, essa non \u00e8 per\u00f2 verificabile in alcun modo, essendo l'unica traccia superstite di tale ciclo un disegno parziale di Borromini, che accenna appena alle scene.\nIl tratto morbido e soffuso, oltre al ricercato aspetto cortese della principessa, ne fanno sicuramente un prodotto della migliore cultura tardogotica in Italia, ma a lungo si \u00e8 disputato se fosse da riferire a Pisanello o Gentile. Solo negli anni sessanta, col ritrovamento degli affreschi scialbati nel Palazzo Ducale di Mantova si \u00e8 riconosciuta una stringente affinit\u00e0 della dama di Palazzo Venezia con una di quelle che assistono alla battaglia mantovana da un padiglione, di sicura paternit\u00e0 pisanelliana. \nDescrizione e stile.\nIl piccolo frammento rappresenta una testa femminile di profilo, leggermente ruotata verso lo spettatore, con un'elegante acconciatura tipica del primo Quattrocento: la fronte rasata molto alta, le ciocche annodate da nastri e la presenza di una fascia all'altezza dell'attaccatura, mentre piccoli riccioli biondi ricadono lungo le tempie e il collo.\nFinissimo \u00e8 il disegno, accuratamente studiato, che incede sul naso appuntito, sul collo slanciato, sulla misura elegantemente rilassata delle palpebre semichiuse. Appena visibile \u00e8 l'abito azzurrino, in cui si nota l'apertura per la manica intercambiabile."}
{"id": "3473011", "revid": "120715671", "url": "https://it.wikipedia.org/wiki?curid=3473011", "title": "La donna di fiori", "text": "La donna di fiori \u00e8 una miniserie televisiva italiana articolata in sei puntate e centrata sulla figura del tenente Sheridan, ruolo ricoperto da Ubaldo Lay. \u00c8 andata in onda sul Programma Nazionale di domenica in prima serata, dal 19 settembre al 24 ottobre 1965.\nDiretta da Anton Giulio Majano su sceneggiatura di Alberto Ciambricco e Mario Casacci, \u00e8 la prima di una serie di quattro miniserie il cui titolo richiama le figure femminili di un mazzo di carte da gioco.\nTrama.\nIl tenente Sheridan \u00e8 impegnato nella soluzione di un omicidio di cui \u00e8 rimasto vittima un congiunto di un proprietario terriero. Il caso \u00e8 ambientato in California. Al primo omicidio ne seguir\u00e0 poi un secondo. Tutto ruota intorno ai possedimenti terrieri di un colonnello a riposo, possedimenti che fanno gola sia ad un costruttore edile che ad un ex gangster. Si tratta di un giallo molto ben articolato in tutti i particolari, perfetto nel meccanismo e nello svolgimento ed al termine il tenente Sheridan fornir\u00e0 una soluzione finale molto precisa smascherando l'insospettabile assassino.\nInterpreti.\nGli attori sono italiani, di estrazione sia cinematografica che teatrale, come Andrea Checchi, Vittorio Sanipoli e Roldano Lupi. Ubaldo Lay, che interpreta il ten. Sheridan della Squadra Omicidi, \u00e8 il protagonista dello sceneggiato. Le tre protagoniste femminili sono interpretate da Grazia Maria Spina, Antonella Della Porta e Laura Tavanti.\nSigle.\nLa sigla iniziale era \"You Did It, You Did It\" eseguita da Kirk, quella finale \"Donna di fiori\" cantata da Katyna Ranieri"}
{"id": "3473013", "revid": "767487", "url": "https://it.wikipedia.org/wiki?curid=3473013", "title": "Passi di danza su una lama di rasoio", "text": "Passi di danza su una lama di rasoio \u00e8 un film italo-spagnolo del 1973 diretto da Maurizio Pradeaux.\nTrama.\nKathy, una giovane svedese, assiste casualmente, osservando da un cannocchiale del Gianicolo, all'omicidio della ballerina Martinez, senza vedere in faccia l'assassino. Dopo che due testimoni sono stati uccisi, la polizia usa Kathy come esca, ma senza successo. Il suo compagno, Alberto Morosini, viene sospettato dei delitti, perch\u00e9 ci sono prove che il colpevole sia uno zoppo, e lui stesso si \u00e8 da poco infortunato a una gamba. Si ricollega inoltre l'omicidio della Martinez a quello di un'altra ballerina, avvenuto precedentemente con modalit\u00e0 identiche: il serial killer finisce le sue vittime con una lama di rasoio. Parallelamente, anche Lidia Arrighi, giornalista di \"Paese sera\", cerca di giungere alla verit\u00e0. In seguito, la ballerina Magda muore per mano dell'assassino, e stessa sorte tocca a Ines Ferretti, una testimone rintracciata dalla Arrighi.\nLe indagini compiute da Kathy e Morosini nella scuola di danza della Martinez portano a individuare il colpevole, freddato dalla polizia quando Kathy sta per subire il destino delle altre donne. L'omicida \u00e8 Marco, un musicista, fidanzato della Arrighi, il quale compieva i delitti perch\u00e9 ossessionato dalla propria impotenza sessuale, e per non sfogare la vergogna e la paura dell'insuccesso, che ne derivavano, sulla compagna."}
{"id": "3473014", "revid": "767487", "url": "https://it.wikipedia.org/wiki?curid=3473014", "title": "Poliparafenilensolfuro", "text": "Il poliparafenilensolfuro o PPS \u00e8 un tecnopolimero termoplastico per alte prestazioni con notevoli propriet\u00e0 di resistenza agli agenti chimici, alla fiamma ed al vapore acqueo, particolarmente adatto per lo stampaggio ad iniezione.\nPropriet\u00e0.\nNe esistono varie qualit\u00e0, contenenti differenti cariche che ne migliorano sia le propriet\u00e0 inerenti come la resistenza chimica, sia le propriet\u00e0 meccaniche anche a temperature elevate, ad esempio stabilit\u00e0 dimensionale e stampabilit\u00e0, sia le propriet\u00e0 elettriche non influenzate dalla umidit\u00e0.\nUtilizzi.\nIl PPS \u00e8 utilizzato per componenti dell'industria automobilistica, parti elettriche ed elettroniche, componenti di elettrodomestici, corpi e giranti di pompe, valvole ed elettrovalvole specialmente quando sia richiesta resistenza ad agenti chimici, vapore e temperature elevate, nonch\u00e9 a fluidi liquidi e gassosi corrosivi, e numerosi altri impieghi."}
{"id": "3473015", "revid": "729019", "url": "https://it.wikipedia.org/wiki?curid=3473015", "title": "S-Bahn di Erfurt", "text": "La S-Bahn di Erfurt () era un servizio ferroviario locale istituito dalla Deutsche Reichsbahn per collegare i quartieri residenziali a nord della citt\u00e0 con il centro storico.\nFu in esercizio dal 1976 al 1995.\nStoria.\nParallelamente alla costruzione del nuovo quartiere residenziale di Rieth, l'amministrazione cittadina di Erfurt elabor\u00f2 un programma di potenziamento del trasporto pubblico urbano, che comprendeva il prolungamento di alcune linee tranviarie e l'istituzione di un servizio ferroviario urbano (\"S-Bahn\").\nLa linea fu attivata il 13 maggio 1976 e prevedeva un servizio particolarmente concentrato nelle ore di punta, come rinforzo delle tranvie.\nDopo la riunificazione tedesca (1990) il traffico inizi\u00f2 a scemare a causa della concorrenza della motorizzazione privata. Il servizio cess\u00f2 nel 1995.\nPercorso.\nI treni della \"S-Bahn\" partivano dalla \"Hauptbahnhof\" e percorrevano la linea per Nordhausen fino alla stazione di Erfurt-Nord. Qui percorrevano la prima tratta della linea per Nottleben, chiusa al traffico nel 1967 e appositamente riattivata, fino al capolinea di Berliner Stra\u00dfe.\nLa lunghezza totale della linea era di 8,7 kilometri, che venivano percorsi in 13 minuti. Nel 1990, il servizio arriv\u00f2 a contare 13 coppie di treni feriali.\nCuriosamente i biglietti della \"S-Bahn\" non erano integrati con i trasporti pubblici urbani.\nMateriale rotabile.\nSulla linea erano in servizio treni composti da carrozze a due piani, trainate da locomotive gruppo 110."}
{"id": "3473026", "revid": "3115", "url": "https://it.wikipedia.org/wiki?curid=3473026", "title": "Doln\u00fd Kaln\u00edk", "text": "Doln\u00fd Kaln\u00edk (in ungherese \"Als\u00f3k\u00e1lnok\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473028", "revid": "287204", "url": "https://it.wikipedia.org/wiki?curid=3473028", "title": "Dolny Kalnik", "text": ""}
{"id": "3473030", "revid": "124123", "url": "https://it.wikipedia.org/wiki?curid=3473030", "title": "Aristio Fusco", "text": "Biografia.\nSecondo il commento di Pomponio Porfirione alle opere oraziane, Aristio fu un \"excellens grammaticus\" (filologo e grammatico) e uno scrittore di commedie, in particolare \"togatae\". Per Elenio Acrone fu, inoltre, un tragediografo.\nFusco entr\u00f2 gradualmente nel circolo di Mecenate (dal 38 a.C. al 33 a.C. circa) dove conobbe l'ambiente in cui viveva Orazio, con il quale gi\u00e0 da tempo era in amicizia. Nel corso degli anni entr\u00f2 in contatto con Lucio Vario Rufo, Plozio Tucca, Quintilio Varo, Emilio Macro, Caio Melisso, Valgio Rufo, Domizio Marso, Cornelio Gallo, Sesto Properzio e Virgilio.\nViene ricordato proprio da Orazio nelle \"Satire\", nelle \"Epistole\" e nelle \"Odi\"."}
{"id": "3473031", "revid": "857138", "url": "https://it.wikipedia.org/wiki?curid=3473031", "title": "Spantenwagen", "text": "Il termine Spantenwagen definiva una categoria di rotabili per viaggiatori delle Ferrovie Federali Austriache che dopo la seconda guerra mondiale erano stati ricavati dalla conversione di vecchi rotabili con sovrastruttura in legno. \nTale programma fu conseguente alla difficile situazione economica del dopoguerra quando alle esigenze di ricostruzione delle ferrovie e delle infrastrutture emerse la necessit\u00e0 del rinnovamento del parco obsoleto e fatiscente. \nSi procedette quindi alla costruzione di carrozzerie metalliche inserendole nel vecchio carro di acciaio con una struttura di profilati saldati come rinforzi.\nIn seguito alle riconversioni nel 1950 fu disponibile un gran numero di tipi di vetture a due assi e a carrelli sia a scartamento normale che a scartamento ridotto. Le vetture a scartamento normale a due assi con piattaforme aperte vennero messe fuori servizio negli anni ottanta, quelle a carrelli circolarono fino agli anni novanta. Alcune a scartamento ridotto permangono in servizio su alcune ferrovie turistiche. "}
{"id": "3473035", "revid": "923674", "url": "https://it.wikipedia.org/wiki?curid=3473035", "title": "Maurizio Pradeaux", "text": ""}
{"id": "3473041", "revid": "3115", "url": "https://it.wikipedia.org/wiki?curid=3473041", "title": "Dra\u017ekovce", "text": "Dra\u017ekovce (in ungherese \"Drask\u00f3cv\u00f6lgye\") \u00e8 un comune della Slovacchia facente parte del distretto di Martin, nella regione di \u017dilina.\nHa una popolazione di 1000 persone al 26 maggio 2018."}
{"id": "3473042", "revid": "154893", "url": "https://it.wikipedia.org/wiki?curid=3473042", "title": "Non appartenenza", "text": ""}
{"id": "3473043", "revid": "154893", "url": "https://it.wikipedia.org/wiki?curid=3473043", "title": "\u2209", "text": ""}
{"id": "3473044", "revid": "287204", "url": "https://it.wikipedia.org/wiki?curid=3473044", "title": "Drazkovce", "text": ""}
{"id": "3473045", "revid": "149727", "url": "https://it.wikipedia.org/wiki?curid=3473045", "title": "S-Bahn Erfurt", "text": ""}
{"id": "3473047", "revid": "1186766", "url": "https://it.wikipedia.org/wiki?curid=3473047", "title": "Grassi (famiglia)", "text": "I Grassi furono una famiglia chioggiotta, entrata nel patriziato veneziano nel 1718.\nStoria.\nDa sempre dediti ai commerci, i Grassi erano originari di Bologna e si stabilirono a Chioggia attorno al 1230. Nei secoli successivi, parallelamente alla loro ascesa economica, si affermarono anche nella vita pubblica e in particolare a livello ecclesiastico: nel Seicento tre membri della famiglia (Pasquale, Francesco, Antonio) furono vescovi della citt\u00e0 mentre all'inizio del Settecento un quarto (Francesco Andrea Grassi) sal\u00ec alla cattedra di Caorle.\nNel 1646 vennero aggregati alla cittadinanza di Chioggia e nel 1718 ottennero il titolo di patrizi, grazie al consueto esborso di centomila denari a favore delle casse della Serenissima.\nIn questo secolo il nome della famiglia \u00e8 legato alla costruzione di alcune pregevoli opere architettoniche: tra queste, il palazzo Grassi di Chioggia (opera di Andrea Tirali) e, soprattutto, il palazzo Grassi sul Canal Grande, (attribuito a Giorgio Massari). Trasferiti definitivamente in quest'ultima residenza, raggiunsero in questi anni l'apice del prestigio; ne sarebbe seguita, tuttavia, un'improvvisa e rapida decadenza.\nCaduta la Repubblica di Venezia e subentrato il governo austriaco, ai primi dell'Ottocento la famiglia era ridotta ai soli Angelo e Domenico, figli di Giovanni Grassi e Margherita Condulmer (i quali furono confermati nobili con Sovrana Risoluzione dell'11 novembre 1817). A ci\u00f2 si aggiungevano le difficolt\u00e0 finanziarie, sicch\u00e9 nel 1834 Angelo - il fratello \"responsabile\" cui and\u00f2 la gestione del patrimonio - vendette la residenza chioggiotta e nel 1840 il palazzo veneziano.\nPrivo di eredi diretti, lasci\u00f2 buona parte delle sostanze a Giovanni Battista Tornielli, esponente di una famiglia amica."}
{"id": "3473049", "revid": "767487", "url": "https://it.wikipedia.org/wiki?curid=3473049", "title": "Pavlov Cup 2011", "text": "Il Pavlov Cup 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Minsk in Bielorussia 25 aprile al 1\u00ba maggio 2011 su campi in cemento e aveva un montepremi di $25,000.\nVincitori.\nSingolare.\n Ol'ga Alekseevna Pu\u010dkova ha battuto in finale Nade\u017eda Ki\u010denok 6-2, 7-5\nDoppio.\n Ljudmyla Ki\u010denok / Nade\u017eda Ki\u010denok hanno battuto in finale Teodora Mir\u010di\u0107 / Nicole Rottmann 6-1, 6-2"}
{"id": "3473054", "revid": "767487", "url": "https://it.wikipedia.org/wiki?curid=3473054", "title": "Folku\u0161ov\u00e1", "text": "Folku\u0161ov\u00e1 (in ungherese \"Folkusfalva\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473056", "revid": "154893", "url": "https://it.wikipedia.org/wiki?curid=3473056", "title": "\u047e", "text": ""}
{"id": "3473058", "revid": "287204", "url": "https://it.wikipedia.org/wiki?curid=3473058", "title": "Folkusova", "text": ""}
{"id": "3473059", "revid": "154893", "url": "https://it.wikipedia.org/wiki?curid=3473059", "title": "\u047c", "text": ""}
{"id": "3473060", "revid": "117608011", "url": "https://it.wikipedia.org/wiki?curid=3473060", "title": "La donna di quadri", "text": "La donna di quadri \u00e8 una miniserie televisiva italiana, articolata in cinque puntate e centrata sulla figura del tenente Sheridan, interpretato dall'attore Ubaldo Lay.\n\u00c8 andata in onda sul Secondo Programma nella prima serata del venerd\u00ec dal 19 aprile al 17 maggio 1968.\nDelegato alla produzione RAI per questa \"fiction\" era Andrea Camilleri, il futuro 'pap\u00e0' del commissario Montalbano.\nI \"Romanzi delle donne\".\nDiretta da Leonardo Cortese su sceneggiatura di Alberto Ciambricco e Mario Casacci, la \"fiction\" fa parte delle quattro miniserie il cui titolo richiama le figure femminili di un mazzo di carte da gioco. \u00c8 conosciuta anche come serie dei \"Romanzi delle donne\".\nInterpreti.\nIl cast \u00e8 composto da attori italiani di estrazione cinematografica e teatrale.\nUbaldo Lay, che interpreta il ten. Sheridan, \u00e8 il protagonista dello sceneggiato. Le due protagoniste femminili sono interpretate da Olga Villi e Silvia Monelli.\nTrama.\nSheridan \u00e8 qui alle prese con un furto di gioielli e con un correlato caso di omicidio accaduto nel Central Park di New York. Per risolvere il caso, il tenente dovr\u00e0 partecipare ad una crociera su un panfilo che lo porter\u00e0 fino a Capri dove l'inchiesta si concluder\u00e0. La donna di quadri non \u00e8 altro che un quadro che contribuir\u00e0 a far ritrovare i diamanti.\nSigle.\nLa sigla iniziale della serie era \"Uomo solo\" cantata da Nini Rosso quella finale \"Quando la notte\" cantata da Angela Bi"}
{"id": "3473061", "revid": "154893", "url": "https://it.wikipedia.org/wiki?curid=3473061", "title": "\u047a", "text": ""}
{"id": "3473062", "revid": "154893", "url": "https://it.wikipedia.org/wiki?curid=3473062", "title": "\u0478", "text": ""}
{"id": "3473064", "revid": "154893", "url": "https://it.wikipedia.org/wiki?curid=3473064", "title": "\u0476", "text": ""}
{"id": "3473065", "revid": "154893", "url": "https://it.wikipedia.org/wiki?curid=3473065", "title": "\u0474", "text": ""}
{"id": "3473067", "revid": "154893", "url": "https://it.wikipedia.org/wiki?curid=3473067", "title": "\u0470", "text": ""}
{"id": "3473068", "revid": "154893", "url": "https://it.wikipedia.org/wiki?curid=3473068", "title": "\u046e", "text": ""}
{"id": "3473069", "revid": "154893", "url": "https://it.wikipedia.org/wiki?curid=3473069", "title": "\u046c", "text": ""}
{"id": "3473070", "revid": "154893", "url": "https://it.wikipedia.org/wiki?curid=3473070", "title": "\u046a", "text": ""}
{"id": "3473071", "revid": "154893", "url": "https://it.wikipedia.org/wiki?curid=3473071", "title": "\u0468", "text": ""}
{"id": "3473072", "revid": "1573940", "url": "https://it.wikipedia.org/wiki?curid=3473072", "title": "Ovis canadensis sierrae", "text": "Il bighorn della Sierra Nevada (Ovis canadensis sierrae ) \u00e8 una sottospecie di bighorn. I primi tassonomisti classificarono tutti i bighorn dell'area estesa dalla Columbia Britannica alla California meridionale in un'unica sottospecie, \"Ovis canadensis californiana\". Analisi genetiche pi\u00f9 recenti hanno invece dimostrato che gli unici esemplari di \"O. c. californiana\" siano quelli appartenenti ad una piccola popolazione diffusa nelle regioni meridionali e centrali della Sierra Nevada, da cui il nuovo nome \"Ovis canadensis sierrae\".\nBiologia.\nQuesti bighorn abitano le zone della Sierra Nevada situate lungo i confini orientali della California, nelle contee di Tuolumne, Mono, Fresno, Inyo e Tulare. Il loro habitat si estende sulle pendici orientali della catena montuosa, dai 1460 ai 4300 m. Vivono in aree aperte dove il terreno \u00e8 roccioso, scarsamente alberato e caratterizzato da pendici scoscese e canyon. Wehausen ha fornito una dettagliata descrizione dei vari habitat che si incontrano nell'areale di questa sottospecie. I bighorn prediligono i terreni aperti, dove riescono ad individuare meglio i predatori, dai quali fuggono mettendosi al riparo sulle aspre pendici rocciose. Se possibile, evitano le foreste e le boscaglie troppo fitte.\nD'estate quasi tutti i bighorn vivono ad altitudini di 3000-4300 m, in aree subalpine e alpine. In inverno, invece, lasciano le vette e le zone battute dai venti per dirigersi verso le pendici rivolte a sud, dove la neve si scioglie con pi\u00f9 facilit\u00e0, o migrare verso altitudini inferiori (1500 m), nelle steppe di artemisia, per evitare la neve troppo alta e trovare pi\u00f9 foraggio.\nI bighorn della Sierra Nevada sono gregari, ma le dimensioni e la composizione dei gruppi variano in base al sesso e alla stagione. Al di fuori della stagione degli amori maschi e femmine vivono in gruppi separati. Le seconde generalmente rimangono all'interno del gruppo in cui sono nate. I maschi che hanno superato i due anni rimangono distanti dalle femmine e dai maschi pi\u00f9 giovani per la maggior parte dell'anno. Verso la fine dell'autunno e in inverno i gruppi si riuniscono e si concentrano nelle aree pi\u00f9 favorevoli. Gli accoppiamenti avvengono nel tardo autunno, generalmente in novembre e dicembre. I piccoli nascono tra la fine di aprile e i primi di luglio tra pendici scoscese e riparate, al sicuro dai predatori; sulla Sierra Nevada la maggior parte di loro nasce in maggio e giugno. Le femmine con i piccoli spesso occupano i terreni pi\u00f9 impervi, che forniscono una maggior quantit\u00e0 di ripari e rifugi. La speranza di vita dei bighorn della Sierra Nevada, sia nei maschi che nelle femmine, \u00e8 di 8-12 anni.\nI bighorn hanno abitudini prevalentemente diurne. Si cibano soprattutto di erba, ma talvolta mangiano anche piante legnose. La loro dieta, che varia a seconda della stagione e dell'habitat, comprende varie specie di graminacee e di piante erbacee. Ricavano i sali minerali necessari per lo sviluppo delle ossa e dei muscoli dai depositi di sale affioranti dal suolo.\nConservazione.\nIl bighorn della Sierra Nevada \u00e8 stato inserito tra le specie in pericolo il 3 gennaio 2000, in seguito ad una richiesta effettuata il 20 aprile 1999. Nel 1995 questa razza geneticamente distinta di bighorn contava in tutto circa 100 esemplari, distribuiti in cinque aree separate delle regioni meridionali e centrali della Sierra Nevada, ma gi\u00e0 nel 1999 il loro numero era salito a 125. Da allora le condizioni necessarie alla sopravvivenza dell'animale sono divenute sempre pi\u00f9 favorevoli, tanto che nel 2002 i bighorn della Sierra Nevada erano circa 250. Il significativo declino della popolazione, iniziato verso la fine degli anni '80, \u00e8 stato associato alla tendenza di evitare in inverno le quote meno elevate, per paura dell'uomo; i bighorn, cos\u00ec facendo, rimanevano esposti ai rigori dei mesi freddi.\nIl Dipartimento della Natura del Nevada ha stimato che nel 2004 vi fossero 1500 bighorn della California nelle regioni nord-occidentali dello Stato. Tuttavia questa popolazione sembra essere abbastanza distinta geneticamente da quella della Sierra Nevada, tanto che \u00e8 stata classificata pi\u00f9 propriamente tra i bighorn del deserto (\"O. c. nelsoni\")."}
{"id": "3473073", "revid": "154893", "url": "https://it.wikipedia.org/wiki?curid=3473073", "title": "\u0466", "text": ""}
{"id": "3473074", "revid": "767487", "url": "https://it.wikipedia.org/wiki?curid=3473074", "title": "Horn\u00fd Kaln\u00edk", "text": "Horn\u00fd Kaln\u00edk (in ungherese \"Fels\u0151k\u00e1lnok\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473075", "revid": "287204", "url": "https://it.wikipedia.org/wiki?curid=3473075", "title": "Horny Kalnik", "text": ""}
{"id": "3473076", "revid": "818832", "url": "https://it.wikipedia.org/wiki?curid=3473076", "title": "Libro Biscia", "text": "Il Libro Biscia \u00e8 un grosso volume contenente antiche pergamene, per la maggior parte recanti atti giuridici, pertinenti all'abbazia di San Mercuriale. Costituisce una delle fonti storiche pi\u00f9 antiche relative all'abbazia e alla citt\u00e0 di Forl\u00ec.\nDurante i lavori di restauro condotto negli anni '80, si \u00e8 provveduto ad apportare piccole modifiche alla struttura del codice, in particolare sono state sostituite le tavole di legno che ricoprivano il codice ed \u00e8 stata aggiunto un foglio che divide in due sezioni l'intero volume.\nIl Libro Biscia fu redatto tra il XIII ed il XIV secolo ed era racchiuso da due tavole di faggio di 42 cm per 30cm. la tavola anteriore presentava il disegno di una biscia, da cui il nome del volume, effettuato con inchiostro nero su incisione. Sebbene il legno fosse ancora in buone condizioni, a parte i fori lasciati dall'inserzione di alcuni chiodi, ne \u00e8 stata decisa la sostituzione con tavole nuove sempre della stessa dimensione e dello stesso tipo di legno.\nIl libro \u00e8 diviso in due parti distinte (la prima trattante soprattutto il rinnovo di terreni ceduti per enfiteusi, mentre la seconda riguarda la trascrizione diantichi documenti riguardanti l'abbazia di San Mercuriale) e tale distinzione \u00e8 stata accentuata durante il restauro con l'inserimento di un foglio ad evidenziare le due differenti parti.\nIl pi\u00f9 antico documento conservato risale all'894 e riguarda la donazione di tre fondi fatta dall'arcivescovo di Ravenna a Domenico, abate di San Mercuriale.\nI tipi di contratti che vengono riportati nel libro sono sostanzialmente di 5 tipi:"}
{"id": "3473077", "revid": "154893", "url": "https://it.wikipedia.org/wiki?curid=3473077", "title": "\ua65a", "text": ""}
{"id": "3473078", "revid": "154893", "url": "https://it.wikipedia.org/wiki?curid=3473078", "title": "\ua658", "text": ""}
{"id": "3473079", "revid": "154893", "url": "https://it.wikipedia.org/wiki?curid=3473079", "title": "\ua65c", "text": ""}
{"id": "3473080", "revid": "1590893", "url": "https://it.wikipedia.org/wiki?curid=3473080", "title": "San Desiderio (Genova)", "text": "San Desiderio (\"San Dexideiu\" in ligure, anticamente, San Desiderio di Bavari) \u00e8 un quartiere residenziale di 1.973 abitanti del comune di Genova, compreso nel Municipio IX Levante.\nGeografia fisica.\n\u00c8 situato nella parte pi\u00f9 a nord della valle del torrente Sturla, a valle della Serra di Bavari. Comprende i rioni di Pom\u00e0, Canaisa e Premanico. Confina con i quartieri delle Nasche e di Bavari. Le abitazioni non costituiscono un agglomerato unico ma sono raggruppate in rioni.\nStoria.\nAmministrato dall'epoca medievale dalla Repubblica di Genova, dapprima nella podesteria del Bisagno e poi nel successivo capitaneato (1606), fu per secoli sotto la giurisdizione civile e religiosa di Bavari e della sua chiesa parrocchiale.\nCon gli avventi napoleonici di fine settecento, e la conseguente caduta della repubblica genovese in favore della Repubblica Ligure, la comunit\u00e0 di San Desiderio fu inglobata nel dipartimento del Bisagno (1797) con capoluogo San Martino d'Albaro; l'anno successivo fu inserita nel VI cantone di Nervi della giurisdizione del Bisagno e ancora inserita, dal 1803, nel V cantone di San Martino d'Albaro nella I giurisdizione del Centro. A partire dal 1804 divenne frazione del comune di Apparizione, annesso al Primo Impero francese dal 13 giugno 1805 al 1814 nel Dipartimento di Genova.\nAlla caduta di Napoleone Bonaparte il congresso di Vienna del 1814 assoggett\u00f2 il territorio ligure nel Regno di Sardegna (1815). A partire dal 1861 il comune di Apparizione fu parte integrante del neo costituito Regno d'Italia. Dal 1859 al 1926 il territorio fu compreso nel II mandamento di Nervi del circondario di Genova facente parte dell'allora provincia di Genova. Nel 1926 il comune fu soppresso e aggregato nella Grande Genova.\nMonumenti e luoghi d'interesse.\nAree naturali.\nLa zona di San Desiderio \u00e8 ricca di zone boschive . L'area collinare attorno al centro abitato \u00e8 tracciata da sentieri che formano un suggestivo percorso di trekking. Nell'area di Pom\u00e0 \u00e8 presente una grotta conosciuta come \"la grotta dell'eremita\": la leggenda narra che fosse il luogo di preghiera di san Desiderio di Langres, il santo che d\u00e0 il nome alla zona, che amava far visita all'eremita. Molto pittoresco \u00e8 il \"laghetto dei pesci rossi\", un laghetto naturale situato nei pressi della sorgente del torrente Sturla.\nGeografia antropica.\nPom\u00e0.\nLa borgata di Pom\u00e0 sorge nell'antica Valle Ursaria, alle pendici del monte Fasce. Pom\u00e0, data anche la sua posizione notevolmente sopraelevata rispetto al resto del paese, assume le caratteristiche del tipico borgo montano ligure. La zona \u00e8 rimasta quasi totalmente spopolata, ma ospita ancora la chiesa di Sant'Alberto (XVII secolo) e l'antica osteria di Pom\u00e0, recentemente restaurata. La borgata \u00e8 molto frequentata dagli appassionati di trekking, data la sua felice posizione di snodo di antichi sentieri montani che consentono di raggiungere San Desiderio, Bavari e Apparizione.\nPremanico.\nPremanico (\"Premanegu\" in lingua ligure) \u00e8 una borgata di San Desiderio di 78 abitanti, distante circa 12\u00a0km dal centro di Genova e situata a 210 m sul livello del mare. Gli abitanti di Premanico sono detti premanigotti. La borgata ospita una parrocchia autonoma da quella di San Desiderio appartenente all'arcidiocesi di Genova che ha sede nella chiesa di San Lorenzo di Premanico. La festa patronale di sant'Anna ha luogo verso la fine del mese di Luglio. Premanico ospita una vecchia cava (detta la cava di Premanico) dove si estraeva argilla rossa utilizzata nella fabbrica di laterizi Plinthos ormai in disuso.\nInfrastrutture e trasporti.\nMobilit\u00e0 urbana.\nIl quartiere \u00e8 servito dalle linee 86, 86/, 88, 88/ e 686 di AMT Genova e da un servizio integrativo (SI 16) che consente di raggiungere Premanico.\nSport.\nIl quartiere \u00e8 conosciuto a livello provinciale grazie alla presenza di impianti sportivi adibiti al gioco del calcio (a 7, a 9 e a 11) e del tennis. La locale squadra di calcio a 11 \u00e8 il GSD San Desiderio che milita in Prima Categoria."}
{"id": "3473081", "revid": "154893", "url": "https://it.wikipedia.org/wiki?curid=3473081", "title": "\u0464", "text": ""}
{"id": "3473083", "revid": "154893", "url": "https://it.wikipedia.org/wiki?curid=3473083", "title": "\u0462", "text": ""}
{"id": "3473085", "revid": "154893", "url": "https://it.wikipedia.org/wiki?curid=3473085", "title": "\u0460", "text": ""}
{"id": "3473086", "revid": "767487", "url": "https://it.wikipedia.org/wiki?curid=3473086", "title": "Karlov\u00e1", "text": "Karlov\u00e1 (in ungherese \"Tur\u00f3ck\u00e1rolyfalva\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473087", "revid": "84184", "url": "https://it.wikipedia.org/wiki?curid=3473087", "title": "Louis Gasnier", "text": ""}
{"id": "3473089", "revid": "287204", "url": "https://it.wikipedia.org/wiki?curid=3473089", "title": "Karlova", "text": ""}
{"id": "3473090", "revid": "84184", "url": "https://it.wikipedia.org/wiki?curid=3473090", "title": "Louis Joseph Gasnier", "text": ""}
{"id": "3473095", "revid": "11959", "url": "https://it.wikipedia.org/wiki?curid=3473095", "title": "Gazi Chelebi", "text": ""}
{"id": "3473099", "revid": "74801", "url": "https://it.wikipedia.org/wiki?curid=3473099", "title": "Unit\u00e0 periferiche della Grecia", "text": "Le unit\u00e0 periferiche della Grecia () costituiscono la suddivisione territoriale di secondo livello del Paese, dopo le periferie, e ammontano a 74; ciascuna unit\u00e0 periferica comprende a sua volta pi\u00f9 comuni, complessivamente 325.\nLe unit\u00e0 periferiche sono divenute operative il 1\u00ba gennaio 2011, contestualmente all'abolizione delle precedenti 51 prefetture, secondo quanto disposto dalla riforma amministrativa nota come programma Callicrate. Non sono elettive, sono gestite da ufficiali nominati dalle periferie, e ne applicano a livello pi\u00f9 locale le decisioni, confrontandosi coi sindaci del territorio.\nModifiche territoriali.\nDal punto di vista territoriale, le prefetture sono venute a coincidere con le omonime unit\u00e0 periferiche, salvo alcune prefetture che sono state invece scorporate tra pi\u00f9 unit\u00e0 periferiche, come di seguito indicato."}
{"id": "3473100", "revid": "1566286", "url": "https://it.wikipedia.org/wiki?curid=3473100", "title": "La donna di cuori", "text": "La donna di cuori \u00e8 una miniserie televisiva italiana articolata in cinque puntate e centrata sulla figura del tenente Sheridan, interpretato dall'attore Ubaldo Lay.\n\u00c8 andata in onda sul Programma Nazionale nella prima serata del venerd\u00ec dal 24 ottobre al 21 novembre 1969.\nSoggetto.\nDiretta da Leonardo Cortese su sceneggiatura di Alberto Ciambricco e Mario Casacci, la \"fiction\" fa parte delle quattro miniserie il cui titolo richiama le figure femminili di un mazzo di carte da gioco e che talvolta sono indicate come i \"teleromanzi delle donne\".\nTrama.\nL'investigatore dallo \"spolverino\" color ghiaccio \u00e8 impegnato in questa serie nella soluzione di un caso che volge al romantico: si innamora infatti di un'affascinante bruna, impersonata da Emma Danieli e, non a caso, la miniserie \u00e8 intitolata alla 'donna di cuori'. Giungeranno alla polizia delle lettere anonime firmate \"La donna di cuori\". Nell'ultima puntata Sheridan e i suoi collaboratori si trasferiranno in Svizzera dove l'inchiesta avr\u00e0 termine.\nInterpreti.\nIl cast \u00e8 composto da attori italiani di estrazione cinematografica e teatrale.\nUbaldo Lay, che interpreta il ten. Sheridan, \u00e8 il protagonista dello sceneggiato. Le due protagoniste femminili sono interpretate da Emma Danieli e Sandra Mondaini (quest'ultima alle prese con il suo primo ed unico ruolo non comico della sua carriera). Fra gli interpreti anche il celeberrimo Amedeo Nazzari.\nCollocazione.\nLo sceneggiato si svolge nella cittadina di Baia Domizia.\nSigle.\nLa sigla iniziale della serie era \"Centomila violoncelli\" cantata da Italo Janne quella finale \"Whisky\" cantata da Sergio Leonardi"}
{"id": "3473105", "revid": "74801", "url": "https://it.wikipedia.org/wiki?curid=3473105", "title": "Kl\u00e1\u0161tor pod Znievom", "text": "Kl\u00e1\u0161tor pod Znievom (in ungherese \"Zni\u00f3v\u00e1ralja\") \u00e8 un comune della Slovacchia facente parte del distretto di Martin, nella regione di \u017dilina.\nDiede i natali a J\u00e1n Orsz\u00e1gh (1816-1888), figura importante della cultura slovacca nell'epoca del Risorgimento, che a Kl\u00e1\u0161tor pod Znievom fond\u00f2 un liceo slovacco. Diede i natali anche a Alexander Moyzes (1906-1984), compositore di musica sinfonica, strumentale e vocale."}
{"id": "3473106", "revid": "287204", "url": "https://it.wikipedia.org/wiki?curid=3473106", "title": "Klastor pod Znievom", "text": ""}
{"id": "3473114", "revid": "1543377", "url": "https://it.wikipedia.org/wiki?curid=3473114", "title": "Joseph Grinnell", "text": "Effettu\u00f2 numerosi studi sulla fauna della California e introdusse il metodo per registrare le osservazioni sul campo che \u00e8 appunto noto come \"Sistema Grinnell\". Fu il primo direttore del Museo di Zoologia dei Vertebrati dell'Universit\u00e0 della California di Berkeley, dall'istituzione del museo, nel 1908, fino alla morte.\nTra il 1906 e il 1939 fu l'editore della rivista ornitologica \"Condor\", pubblicazione del Club Ornitologico Cooper; scrisse anche molti articoli per riviste scientifiche e ornitologiche e vari libri, tra cui \"The Distribution of the Birds of California\" [La Distribuzione degli Uccelli della California] e \"Animal Life in the Yosemite\" [Vita Animale nello Yosemite]."}
{"id": "3473116", "revid": "1632387", "url": "https://it.wikipedia.org/wiki?curid=3473116", "title": "Liceo classico Vittorio Emanuele III", "text": "Il Liceo Classico Vittorio Emanuele III \u00e8 un istituto superiore di Patti in provincia di Messina.\n\u00c8 composto dalla sezione classica (situata nella sede principale di Via Trieste), dall'annessa sezione scientifica (indirizzo tradizionale e opzione scienze applicate) e liceo linguistico (situate nella sede di contrada Acquafico, inaugurata il 22 Giugno 2018).\nStoria.\nIl Regio Ginnasio apre nell'anno scolastico 1864/'65 con 14 alunni iscritti alla prima classe e 6 alunni iscritti alla seconda classe, nella sede del Seminario. Diventa una scuola laica al servizio della citt\u00e0 di Patti e del suo Circondario dopo la soppressione delle scuole vescovili del Seminario il 27 aprile 1866. Il Regio Ginnasio fu il primo istituto superiore laico attivato nella citt\u00e0 nebroidea.\nL'esigenza della creazione di un istituto laico emerse a seguito della nascita del Regno d'Italia che determin\u00f2 la chiusura e soppressione degli studi presso Istituzioni religiose.\nLe prestigiose scuole ginnasiali e liceali del Seminario Vescovile di Patti, riconosciute nel 1783 dal vicer\u00e9 Domenico Caracciolo come Liceo Regio Nazionale, rilasciavano titoli validi che permettevano agli alunni di accedere agli studi universitari. Esse, infatti, erano frequentate, oltre che dai seminaristi, anche da studenti laici che poi, ben formati nelle varie discipline umanistiche e filosofiche, potevano accedere agli studi superiori universitari.\nIl 16 febbraio 1862 il consiglio comunale di Patti approv\u00f2 una deliberazione rivolta al Ministero della Pubblica Istruzione con la quale si domandava l'istituzione di un Ginnasio e di Scuole Tecniche. Il Regio Ginnasio apre nell'anno scolastico 1864/65 presso i locali dell'ex Convento di S. Francesco e nel 1869 si tent\u00f2 di istituire anche il corso liceale soppresso in Seminario. I risultati, per\u00f2, furono deludenti e nel 1871 il liceo fu chiuso, mentre i corsi ginnasiali furono assicurati, oltre che dal Regio ginnasio, anche dal Convitto Magretti appena fondato presso i locali del Seminario.\nNel 1913/14 viene aperta la prima classe mista.\nNel 1925 la riforma Gentile riafferm\u00f2 il primato dell'istruzione classica e della scuola selettiva, con i decreti varati dal 1925 indirizz\u00f2 l'insegnamento verso l'ideologia di regime,come nuova materia \u00e8 introdotta la Cultura Militare, \u00e8 reintrodotto l'insegnamento della Religione e gli alunni vengono inquadrati nelle associazioni giovanili fasciste.\nNel 1932/33 Il Regio Ginnasio \u00e8 intitolato al sovrano Vittorio Emanuele III.\nIl Regio Liceo Classico fu istituito, dunque, con Regio decreto del 12 settembre 1935; le lezioni vennero avviate appena quattro giorni dopo l'istituzione: il 16 settembre. Esso fu unito al gi\u00e0 esistente Regio Ginnasio mantenendo l'intitolazione e la sede presso l'ex Convento di S. Francesco (appena passato al Demanio regio).\nNel 1960, con nota ministeriale n. 2005 del 30 settembre 1960, pur con notevole ritardo, fu istituita la sezione del Liceo Scientifico presso il Liceo Ginnasio, \"con decorrenza I ottobre, a titolo sperimentale e con funzionamento graduale\", per garantire sul territorio l'offerta di un curriculum che fosse centrato in modo pi\u00f9 specifico sulla formazione scientifica, per completare cos\u00ec il corso degli studi umanistici.\nSi rappresenta che il Liceo classico Vittorio Emanuele III di Patti fa parte di una delle otto scuole che in Italia sono state dedicate a Vittorio Emanuele III \nAttivit\u00e0 scolastiche.\nTindari Teatro Giovani.\nTindari Teatro Giovani \u00e8 una rassegna-concorso teatrale, nata nel 2002 per iniziativa del Liceo, del Comune di Patti e del Servizio Turistico Regionale di Patti e Tindari, che prende il nome dell'antica Citt\u00e0 di Tindari dove ancora oggi si conserva uno dei teatri classici pi\u00f9 antichi e famosi del Mediterraneo.\nLa rassegna, che si colloca tradizionalmente tra la fine di Aprile e la prima met\u00e0 di Maggio, \u00e8 riservata agli istituti scolastici medi superiori che portano sulla scena una rappresentazione teatrale, di autore italiano o straniero, classico o contemporaneo, in lingua italiana, straniera o vernacolo.\nProtagonisti devono essere gli studenti della scuola partecipante, che in un esaltante momento di incontro-confronto, sono testimoni di un impegno culturale individuale e di un lavoro di gruppo.\nLa finalit\u00e0 di Tindari Teatro Giovani \u00e8 quella di offrire uno spazio ed un luogo di cultura alla creativit\u00e0 dei giovani che frequentano i laboratori teatrali delle scuole, facendo rivivere i valori del teatro nella terra tindarina testimone di una classicit\u00e0 intrisa di una feconda pratica culturale che ancora oggi si ripropone, attivando un percorso di rapporti culturali ed umani con le nuove generazioni delle scuole d'Italia.\nL'evento teatrale \u00e8 un momento magico; trasforma i giovani in strumento di conoscenza attiva, li fa comunicare con le loro idee e con il loro corpo, con voce e movimento; li fa diventare interpreti di una complessa realt\u00e0 che non \u00e8 solo finzione, illusione scenica e recitazione; fa valutare con senso critico quanto accade intorno, amore, sogno, incubo; rende leggero un momento culturale che si trasforma anche in divertimento.\nLa manifestazione nel tempo \u00e8 cresciuta: ogni anno registra la partecipazione numerosa ed entusiasta di centinaia di giovani, attori e non. Dal 2006 \u00e8 inserita nel \"Calendario delle manifestazioni di grande richiamo turistico\" della Regione Sicilia e dal 2010 ha il patrocinio e il sostegno della Provincia Regionale di Messina."}
{"id": "3473117", "revid": "154893", "url": "https://it.wikipedia.org/wiki?curid=3473117", "title": "\u0480", "text": ""}
{"id": "3473118", "revid": "154893", "url": "https://it.wikipedia.org/wiki?curid=3473118", "title": "\u0482", "text": ""}
{"id": "3473120", "revid": "1818970", "url": "https://it.wikipedia.org/wiki?curid=3473120", "title": "Pietro Solero", "text": "Biografia.\nPietro Solero nacque a Tonengo di Mazz\u00e8 il 30 novembre 1911 intraprendendo sin da giovane la carriera ecclesiastica, compiendo studi a Pinerolo ed Ivrea per poi essere finalmente ordinato sacerdote nel 1935 venendo destinato a Rosone Piantonetto in Valle Orco.\nGrande appassionato di alpinismo, si distinse negli anni della sua reggenza della parrocchia per le molte escursioni e studi sulle montagne circostanti e in particolare nel complesso del Gran Paradiso, collaborando all'apertura di molte vie ed alla redazione della prima \"Guida al Gran Paradiso\" redatta con gli esperti Andreis, Chabod e Santi. Ottimo fotografo, si guadagn\u00f2 il soprannome di \"Cappellano del Gran Paradiso\" a partire dal 1940 quando venne richiamato al servizio militare come cappellano militare proprio nel reparto degli alpini (battaglioni Edolo, Val Toce e Val d'Orco). In questa veste egli prese parte alla campagna d'Albania e fu poi in Grecia ed in Francia, sostando a lungo in particolare in Savoia e nel Delfinato ove ebbe modo di approfondire i complessi montuosi dell'area.\nDopo l'8 settembre 1943 fu internato per qualche tempo in campo di concentramento per poi essere rilasciato e destinato all'Ospedale Militare di Torino ove mor\u00ec il 19 novembre 1973."}
{"id": "3473121", "revid": "154893", "url": "https://it.wikipedia.org/wiki?curid=3473121", "title": "\u0483", "text": ""}
{"id": "3473125", "revid": "154893", "url": "https://it.wikipedia.org/wiki?curid=3473125", "title": "\u0492", "text": ""}
{"id": "3473126", "revid": "767487", "url": "https://it.wikipedia.org/wiki?curid=3473126", "title": "Ko\u0161\u0165any nad Turcom", "text": "Ko\u0161\u0165any nad Turcom (in ungherese \"Kosty\u00e1n\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473127", "revid": "1566286", "url": "https://it.wikipedia.org/wiki?curid=3473127", "title": "La donna di picche (miniserie televisiva)", "text": "La donna di picche \u00e8 una miniserie televisiva italiana, articolata in cinque puntate e centrata sulla figura del tenente Sheridan, interpretato dall'attore Ubaldo Lay. And\u00f2 in onda sul Programma Nazionale, in prima serata, dal 26 marzo al 6 aprile 1972.\nSerie \"Romanzi delle donne\".\nDiretta da Leonardo Cortese su sceneggiatura di Alberto Ciambricco e Mario Casacci, la \"fiction\" fa parte delle quattro miniserie il cui titolo richiama le figure femminili di un mazzo di carte da gioco e che talvolta sono indicate come i \"teleromanzi delle donne\".\nInterpreti.\nGli attori sono italiani, di estrazione sia cinematografica che teatrale.\nUbaldo Lay, che interpreta il ten. Sheridan, \u00e8 il protagonista dello sceneggiato. Le due protagoniste femminili sono interpretate da Angiola Baggi e Gaia Germani.\nIl riassunto che precedeva le puntate era presentato da Franco Nebbia.\nTrama.\nLa scomparsa di un'avvenente giovane che rappresenta la Spagna alle finali di Miss Mondo \u00e8 al centro del caso che vede protagonista ancora una volta il tenente \"Ezzy\" Sheridan. Ogni concorrente \u00e8 abbinata a una carta da gioco e la ragazza scomparsa \u00e8, non casualmente, la 'Donna di picche'.Sheridan dovr\u00e0 trasferirsi in Spagna per risolvere il caso. L'episodio chiude il ciclo dei \"Romanzi delle donne\" di \"Ezzy\". Nell'ultima puntata de \"La donna di picche\", il popolare investigatore viene colpito da una pallottola, come a simboleggiare l'epilogo della serie di telefilm dedicati al tenente Sheridan.\nSigle.\nLa sigla iniziale era \"Good wishes, good kisses\", composta e cantata da Lally Stott (che compose anche la colonna sonora col suo vero nome, Harold), quella finale era \"Non finisce mai\" cantata da Maria Scicolone"}
{"id": "3473128", "revid": "287204", "url": "https://it.wikipedia.org/wiki?curid=3473128", "title": "Kostany nad Turcom", "text": ""}
{"id": "3473129", "revid": "154893", "url": "https://it.wikipedia.org/wiki?curid=3473129", "title": "\u0498", "text": ""}
{"id": "3473130", "revid": "154893", "url": "https://it.wikipedia.org/wiki?curid=3473130", "title": "\u049a", "text": ""}
{"id": "3473135", "revid": "154893", "url": "https://it.wikipedia.org/wiki?curid=3473135", "title": "\u04a0", "text": ""}
{"id": "3473136", "revid": "154893", "url": "https://it.wikipedia.org/wiki?curid=3473136", "title": "\u04a2", "text": ""}
{"id": "3473144", "revid": "200568", "url": "https://it.wikipedia.org/wiki?curid=3473144", "title": "\u04c0", "text": ""}
{"id": "3473146", "revid": "287204", "url": "https://it.wikipedia.org/wiki?curid=3473146", "title": "Krpe\u013eany", "text": "Krpe\u013eany (in ungherese \"Kerpel\u00e9ny\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473147", "revid": "287204", "url": "https://it.wikipedia.org/wiki?curid=3473147", "title": "Krpelany", "text": ""}
{"id": "3473152", "revid": "200568", "url": "https://it.wikipedia.org/wiki?curid=3473152", "title": "Broken/\u04c0", "text": ""}
{"id": "3473158", "revid": "122815341", "url": "https://it.wikipedia.org/wiki?curid=3473158", "title": "The View (programma televisivo)", "text": "The View (in italiano traducibile come \"Il punto di vista\") \u00e8 un programma televisivo statunitense in onda sulla ABC. La trasmissione \u00e8 stata concepita per essere condotta da un gruppo di sole donne, di diversa et\u00e0, ideologia ed estrazione sociale.\nCreazione.\nDopo la cancellazione del programma \"Caryl &amp; Marilyn: Real Friends\", il palinsesto della ABC si ritrov\u00f2 uno spazio vacante e cos\u00ec l'11 agosto 1997 venne sperimentato un nuovo talk-show ideato dalla nota giornalista Barbara Walters. Come ambientazione del programma venne sfruttato un set lasciato libero dalla soap opera \"The City\", cancellata poco tempo prima.\nDieci giorni dopo l'esordio, la giornalista Caryn James ne scrisse una critica sul New York Times; nella recensione, la James espresse pareri positivi, arrivando a paragonare la trasmissione al Rat pack\".\nOriginariamente era stata prevista una conduzione a quattro: Meredith Vieira, Star Jones e Debbie Matenopoulos erano fisse e di volta in volta Barbara Walters e Joy Behar si alternavano come \"quarta\". Tuttavia la Behar venne promossa a conduttrice fissa e la Walters divenne la quinta presenza. Nell'apertura dell'episodio seguente la voce fuori campo di Barbara Walters pronunci\u00f2 il seguente discorso:\nCast.\nNei suoi quattordici anni di trasmissione, The View ha avuto dieci co-conduttrici. La Walters e la Behar sono le uniche presenti sin dall'inizio dello show e la Behar \u00e8 quella che ha condotto pi\u00f9 puntate.\nEpisodi di rilievo.\nL'abbandono di Star Jones.\nQuando nel 2006, Meredith Vieira annunci\u00f2 che avrebbe abbandonato lo show, venne comunicato che la sua sostituta sarebbe stata l'attrice Rosie O'Donnell. Pochi giorni dopo, si vocifer\u00f2 che anche Star Jones avrebbe lasciato la trasmissione. Secondo queste voci ci\u00f2 sarebbe stato provocato da alcune vecchie divergenze fra la Jones e la O'Donnell: infatti il drastico dimagrimento della prima era stato smascherato dalla seconda come risultato di un intervento di bypass gastrico. Effettivamente poco dopo la Jones annunci\u00f2 in diretta il suo abbandono, ma sment\u00ec che la causa fosse l'arrivo di Rosie O'Donnell e anzi sostenne che la scelta di lasciare la trasmissione non fosse stata una sua decisione. In seguito alla vicenda, Barbara Walters dichiar\u00f2 di essersi sentita tradita dal comportamento della Jones.\nPer occupare il posto di Star Jones si pens\u00f2 all'attrice Sheryl Lee Ralph e all'editrice Gayle King, ma alla fine pi\u00f9 di un anno dopo fu assunta definitivamente la giovane attrice Sherri Shepherd.\nIl periodo O'Donnell.\nCon l'arrivo di Rosie O'Donnell, la trasmissione guadagn\u00f2 una certa popolarit\u00e0 in termini di ascolti, la scenografia fu rivoluzionata e le tematiche affrontate con un approccio diverso.\nSi inizi\u00f2 ad esempio a parlare apertamente di politica: le due comiche (la Behar e la O'Donnell) usarono siparietti e battute per rivolgere critiche all'amministrazione Bush e alla gestione della guerra in Iraq; al liberalismo della O'Donnell si contrapponeva quasi sempre l'ideologia pi\u00f9 conservatrice della Hasselbeck, che invece difendeva l'operato del governo, offrendo agli spettatori dei veri e propri dibattiti.\nIn pi\u00f9 di un'occasione la O'Donnell scaten\u00f2 accese polemiche, come quando a proposito del cristianesimo radicale disse che era pericoloso tanto quanto quello islamico.\nQuasi in ogni puntata, la O'Donnell informava il pubblico delle morti e degli attacchi che si susseguivano in zona di guerra, accusando il resto dei media statunitensi di non esporre adeguatamente tutte le notizie. In un'occasione, parlando delle recenti stime dei civili deceduti, afferm\u00f2: \"Sono morti 655.000 civili iracheni. Chi sono i terroristi? Se voi foste in Iraq e un'altra nazione, gli Stati Uniti d'America, la pi\u00f9 ricca del mondo, invadesse la vostra nazione e uccidesse 655.000 dei vostri cittadini, come ci chiamereste?\". Gran parte dei conservatori insorsero in quanto la O'Donnell aveva paragonato i soldati americani a dei terroristi.\nDopo un'accesa discussione con la Hasselbeck riguardante il tema della guerra, Rosie O'Donnell chiese alla ABC di revocare il suo contratto ad un mese dalla scadenza e la richiesta fu accolta.\nPer sostituire la O'Donnell furono fatti i nomi di Gayle King, Roseanne Barr e Mario Cantone, ma alla fine la spunt\u00f2 Whoopi Goldberg.\nL'arrivo di Whoopi Goldberg.\nLa partecipazione della Goldberg port\u00f2 ulteriore popolarit\u00e0 alla trasmissione, che crebbe in ascolti rispetto all'edizione precedente. Whoopi si dimostr\u00f2 degna \"erede\" della O'Donnell, in quanto pi\u00f9 volte entr\u00f2 in conflitto con la Hasselbeck per via di idee politiche divergenti.\nIl 3 ottobre 2007 fra le due scoppi\u00f2 un'aspra diatriba a causa delle rispettive posizioni in tema di aborto: la Hasselbeck sostenne che molte donne non avrebbero abortito se fosse stato dato loro un fondo finanziario pari a 5000$; la Goldberg si risent\u00ec delle affermazioni della collega e la accus\u00f2 di non essersi trovata mai nelle condizioni di cui parlava, difendendo il diritto di ogni donna a scegliere. La Goldberg fece presente che la decisione di abortire non \u00e8 mai facile e che bisognerebbe mostrare un po' di rispetto verso le donne che scelgono di interrompere una gravidanza.\nIn un'altra occasione le cinque conduttrici si trovarono a discutere dell'uso del termine \"negro\" in seguito ad una frase pronunciata da Jesse Jackson. La Goldberg e Sherri Shepherd, entrambe afroamericane, spiegarono che in un certo senso la parola \u00e8 accettata all'interno della comunit\u00e0 nera e che a prescindere ognuno la utilizza e la interpreta come vuole. La Hasselbeck si disse amareggiata dalle loro opinioni e dichiar\u00f2 in lacrime di sentirsi frustrata per l'uso della parola che viene proposto ad esempio nella cultura hip hop, poich\u00e9 a suo dire essa riporta alla mente un grande dolore e non consente alla civilt\u00e0 di progredire. Qualche giorno pi\u00f9 tardi, ospite al Larry King Live, l'attrice Fran Drescher afferm\u00f2 di aver trovato inopportuno il pianto della Hasselbeck e di non capire il motivo di un tale sconvolgimento emotivo. La stessa Hasselbeck intervenne telefonicamente nel programma ed espresse il suo disappunto per le parole della Drescher.\nElezioni presidenziali statunitensi del 2008.\nNel settembre 2008, The View ritorn\u00f2 nei palinsesti della ABC ormai per la sua dodicesima stagione. Ovviamente la trasmissione si occup\u00f2 principalmente delle imminenti elezioni presidenziali, focalizzandosi soprattutto sulle due figure femminili impegnate nella campagna elettorale: Hillary Clinton e Sarah Palin.\nLe polemiche all'interno del programma si attirarono un notevole interesse anche da parte degli altri mezzi di informazione. Ad esempio l'ospitata del comico Bill Maher caus\u00f2 un certo disagio a Elisabeth Hasselbeck per via delle critiche mosse verso la Palin e per via delle idee agnostiche di Maher, in grande contrasto con la fede cristiana della conduttrice.\nSuccessivamente la Hasselbeck, grande sostenitrice dell'amministrazione Bush, cominci\u00f2 a dare il suo supporto alla campagna di McCain e della Palin; in un'occasione entr\u00f2 in scena con indosso una maglietta da lei disegnata, sulla quale compariva a grandi lettere la scritta \"Great AmeriCain Hero\" (Grande Eroe AmeriCain). La t-shirt della Hasselbeck fece ottenere al programma una pioggia di lamentele e critiche. Successivamente le magliette create dalla Hasselbeck furono messe in vendita per racimolare denaro da devolvere alla campagna di McCain.\nQualche tempo dopo venne fuori la notizia che Sarah Palin avesse speso 150.000 dollari della sua campagna per acquistare capi d'abbigliamento e accessori firmati. La Hasselbeck afferm\u00f2 che tutta l'attenzione dei media nei confronti del guardaroba della Palin fosse sessista.\nPosizioni sui matrimoni gay.\nIl giorno dopo le elezioni presidenziali, The View diede grande spazio all'evento e le conduttrici si trovarono a discutere riguardo ad alcune tematiche sociali come il matrimonio fra persone dello stesso sesso. Riguardo alla California Proposition 8, un referendum abrogativo della legge che consente i matrimoni gay, le quattro conduttrici si scontrarono: la Hasselbeck e la Shepherd si espressero a favore del referendum, difendendo a loro dire una \"definizione biblica del matrimonio\"; la Behar e la Goldberg invece difesero i matrimoni omosessuali e la Goldberg partecip\u00f2 attivamente alla manifestazione contro il referendum svoltasi a New York.\nPolemiche Hasselbeck/Andrews.\nIn una puntata del 2010, mentre le conduttrici parlavano dell'ultimo episodio di \"Dancing with the Stars\" (la versione americana di Ballando con le stelle), la Hasselbeck ironizz\u00f2 sugli abiti troppo sexy della concorrente Erin Andrews. La Andrews, appena poche settimane prima, era stata vittima di un maniaco che l'aveva filmata nuda in un albergo e aveva diffuso le immagini sul web. La Hasselbeck quindi disse scherzando che se fosse stata nei panni dell'uomo, avrebbe aspettato qualche mese in modo da vederla svestita e senza avere problemi con la giustizia. Il partner di danza della Andrews, Maksim Chmerkovskiy, replic\u00f2 in puntata affermando che la Hasselbeck a suo avviso era solo invidiosa e la giudic\u00f2 come \"stupida\" per i suoi commenti.. Quest'ultima si scus\u00f2 nell'episodio seguente di The View, asserendo che con il suo commento non aveva intenzione di offendere la Andrews.\nIl caso Gibson.\nDurante la puntata del 12 luglio 2010, a proposito delle recenti accuse di razzismo nei confronti dell'attore Mel Gibson, la Goldberg afferm\u00f2 che in base alla sua esperienza di amica e collega non se la sentiva di dire che Gibson fosse razzista. Le parole della Goldberg alimentarono la polemica e l'attrice si difese nel corso di un altro episodio, dichiarando che le sue intenzioni non erano quelle di difendere semplicemente l'amico, ma di dare testimonianza della sua esperienza.\nL'intervista a Bill O'Reilly.\nIl 14 ottobre 2010 la trasmissione ospit\u00f2 il commentatore politico di Fox News Bill O'Reilly, noto conservatore. Durante l'intervista, O'Reilly dichiar\u00f2, a proposito della possibile costruzione di una moschea vicino a Ground Zero, che \"i musulmani ci hanno uccisi l'11 settembre\". Joy Behar e Whoopi Goldberg chiesero a O'Reilly di distinguere i musulmani dagli estremisti, ma data la fermezza dell'uomo sulle sue posizioni, le due conduttrici abbandonarono lo studio in segno di protesta.\nPremi e nomination.\nPremio Emmy per il Daytime\nPeople's Choice Awards\nNAACP Image Award"}
{"id": "3473160", "revid": "154893", "url": "https://it.wikipedia.org/wiki?curid=3473160", "title": "\u04d8", "text": ""}
{"id": "3473173", "revid": "154893", "url": "https://it.wikipedia.org/wiki?curid=3473173", "title": "Broken/\u04f6", "text": ""}
{"id": "3473174", "revid": "56620", "url": "https://it.wikipedia.org/wiki?curid=3473174", "title": "Giuseppe Trossi", "text": "Biografia.\nGiuseppe Trossi nacque a La Loggia il 18 dicembre 1889, figlio di Domenico Trossi e di Valentina Cesano. Decisissimo sin dalla giovane et\u00e0 ad intraprendere la carriera ecclesiastica, nel 1906 ottenne l'abito di chierico ed inizi\u00f2 a frequentare il seminario di Chieri e poi quello di San Gaetano a Torino da dove usc\u00ec laureato in teologia il 15 maggio 1913.\nIl 12 ottobre 1913 venne ordinato sacerdote nella cattedrale di Torino per mano del cardinale Agostino Richelmy e venne destinato alla chiesa parrocchiale di Mirafiori dove per\u00f2 rimase sino allo scoppio della Prima Guerra Mondiale. In quel frangente, infatti, venne richiamato alle armi quale tenente cappellano del locale reggimento di alpini rimanendo ferito durante i primi scontri del 1915. Internato come prigioniero degli austriaci nel campo di prigionia di Mauthausen, venne liberato nel 1917 e rimpatri\u00f2 nel 1918.\nIn virt\u00f9 del valore riconosciutogli nell'assistenza durante il primo conflitto mondiale, venne nominato cappellano capo (grado corrispondente a quello di capitano) nella Marina Militare e dal 1926 divenne ispettore generale dei cappellani della marina. Pio XI lo nomin\u00f2 Cameriere Segreto di Sua Santit\u00e0 il 4 aprile 1930 e dal 1946 fu vicario generale militare dell'arcivescovo di Torino. Nominato protonotario apostolico da Pio XII, dal 1955 divenne direttore del collegio dei cappellani di Torino morendo in citt\u00e0 nel 1960."}
{"id": "3473176", "revid": "92723", "url": "https://it.wikipedia.org/wiki?curid=3473176", "title": "Museo Ferrari", "text": "Il Museo Ferrari, chiamato Galleria Ferrari fino all'aprile 2011, \u00e8 un museo di automobili che si trova a circa 300\u00a0m dagli stabilimenti Ferrari di Maranello, vicino a Modena. \u00c8 dedicato alla casa automobilistica del cavallino rampante.\nNon colleziona solamente automobili, ma espone anche premi, fotografie ed altri oggetti storici relativi alla storia dell'automobilismo italiano. L'esibizione introduce anche innovazioni tecnologiche, molte delle quali sono la transizione tra le vetture da competizione e i modelli da strada.\nIl museo \u00e8 stato aperto nel febbraio del 1990, ed una nuova ala \u00e8 stata aggiunta nell'ottobre del 2004. La Ferrari subentr\u00f2 nella gestione del museo nel 1995.\nLa superficie totale \u00e8 ora 2500 metri quadri ed il numero annuale di visitatori del museo \u00e8 di circa .\nL'esibizione \u00e8 per la maggior parte la combinazione di vetture Ferrari da strada e da competizione. Molti di questi esemplari sono diventati icona dell'automobilismo.\nRiproduzione della cittadella.\nVisitando la sala dedicata alla cittadella Ferrari, i visitatori del museo potranno virtualmente entrare nel cuore degli stabilimenti di Maranello dallo storico ingresso di via Abetone Inferiore, lo stesso da cui nel 1947 usc\u00ec la prima Ferrari, la 125 S. La ricostruzione scenografica della struttura interna del viale Enzo Ferrari e delle vie dedicate ai grandi campioni di F1 guida i visitatori attraverso le firme dei pi\u00f9 celebri nomi dell'architettura internazionale. \nSi parte dall'evoluzione della fabbrica dal 1947 a oggi, per arrivare a vedere da vicino, attraverso immagini, video e plastici, gli edifici che compongono la realt\u00e0 della Ferrari. Renzo Piano, Jean Nouvel, Marco Visconti, Massimiliano Fuksas e Luigi Sturchio hanno contribuito alla creazione di un complesso architettonico organico, composto oggi da ambienti caratterizzati individualmente, ma legati da un unico intento generativo.\n\"Trait d'union\" di questo percorso urbanistico-architettonico \u00e8 il programma Formula Uomo, una filosofia che regola la vita e i processi alla Ferrari, mettendo l'individuo, fulcro del rinnovamento aziendale, al centro di tutte le attivit\u00e0, e che si declina in una serie di servizi dedicati alla persona (visite mediche gratuite per la famiglia, libri scolastici per i figli dei dipendenti, palestra e prestiti agevolati, per nominarne alcuni) e ambienti di lavoro eccellenti che hanno come priorit\u00e0 la qualit\u00e0 della vita delle persone. Luminosit\u00e0, climatizzazione, basso impatto ambientale, sicurezza, controllo della rumorosit\u00e0, aree di ristoro e veri e propri giardini anche all'interno degli edifici sono le caratteristiche fondamentali che hanno portato la Ferrari, per estetica, funzionalit\u00e0 degli spazi e qualit\u00e0 dell'ambiente, ad ottenere di recente il premio di Best Place to Work in Europe.\nUn'estetica suggestiva in sintonia a livello urbanistico e nel rispetto dell'ambiente circostante. La Ferrari infatti produce interamente le sue vetture in un unico sito, avvalendosi di risorse rinnovabili e di un impianto fotovoltaico e di Trigenerazione a cui sono dedicati ulteriori approfondimenti in mostra. Grazie ad essi la Casa di Maranello \u00e8 indipendente in termini di energia ed ha potuto abbattere le emissioni di CO2 del 76%.\nLe auto esposte.\nFerrari Enzo (2002).\nDedicata al fondatore dell'Azienda, si inserisce nel filone delle serie speciali, uniche per prestazioni ed esclusive per numero di esemplari. Si tratta di una vettura di eccellenza prodotta in 399 esemplari, sviluppati per un uso stradale, una sintesi dei pi\u00f9 avanzati contenuti tecnologici messi a punto nella Formula 1. Anche il 12 cilindri a V di 65\u00b0 \u00e8 analogo a quello di una F1 in termini di potenza e prestazioni, con 660 CV a 7800 giri/minuto e una velocit\u00e0 massima che supera ampiamente i 350\u00a0km/h. Le accelerazioni sono impressionanti: 3,65 secondi da 0 a 100\u00a0km/h e 9,5 da 0 a 200\u00a0km/h. Il cambio \u00e8 a gestione elettronica e la frizione ha tempi di cambiata ridottissimi (150 millisecondi) a seconda delle modalit\u00e0 di uso impostate direttamente dal pilota, che possono essere di tipo Sport o Race.\nFerrari F1-90 (2003).\nLa sigla della monoposto della stagione 1990 era 641 del progetto del telaio, che viene poi denominata semplicemente F1-90, per continuit\u00e0 rispetto alle monoposto delle stagioni precedenti. Tecnicamente le novit\u00e0 pi\u00f9 evidenti del progetto riguardano le sospensioni a barre di torsione, considerate le migliori disponibili. Alain Prost intanto ha fatto il suo ingresso nel team di Formula 1 e porta a Maranello con la F1-90 la vittoria in Brasile, Messico, Germania e Francia, dove ottenne la centesima vittoria in Formula Uno alla Ferrari.\nModello Millechili.\nIl modello \u201cMillechili\u201d esposto nella sala Formula Uomo \u00e8 una concept car realizzata nel 2007: sintetizza le soluzioni tecnologiche che la Ferrari sta analizzando nell'ottica della continua evoluzione del veicolo nel suo complesso, offrendo indicazioni importanti sui temi chiave che caratterizzeranno le Ferrari di domani.\nLa riduzione del peso \u00e8 uno dei terreni di ricerca costante in Ferrari, poich\u00e9 influenza positivamente non solo la prestazione assoluta, ma anche il piacere di guida e l'efficienza della vettura. Alcune soluzioni tecniche immaginate per la Millechili sono state applicate sui pi\u00f9 recenti modelli di vetture stradali Ferrari, altre sono in fase di applicazione sperimentale, altre ancora vedranno la luce in un futuro pi\u00f9 lontano. \nDal modello \u00e8 derivato anche il nome del laboratorio \u201cMillechili\u201d presso la Facolt\u00e0 di Ingegneria dell'Universit\u00e0 di Modena e Reggio Emilia per lo sviluppo di progetti di ricerca in collaborazione con Ferrari, mirati specificamente alla riduzione del peso delle vetture.\nBasamento Motore 16 Cilindri.\nIl basamento motore viene prodotto nel reparto Fonderia attraverso la fusione di alluminio con il 7% di silicio (a circa 760\u00a0\u00b0C) in conchiglia. Le cavit\u00e0 interne sono realizzate grazie all'utilizzo di anime in sabbia, successivamente eliminate con processi termici. Il pezzo esposto, dal peso di circa 45\u00a0kg, \u00e8 ancora dotato delle cosiddette \u201cmaterozze\u201d, appendici di alluminio risultanti dalla fusione che vengono poi eliminati nelle fasi successive di lavorazione. Dopo la fusione, tutti i pezzi vengono sottoposti a trattamento termico di tempra ed invecchiamento e a diversi controlli dimensionali e di conformit\u00e0 strutturale (raggi X), per poi passare al reparto Lavorazioni Meccaniche Motore.\nAlbero Motore 32 Cilindri.\nL'albero motore esposto, in parte grezzo e in parte finito, evidenzia le lavorazioni cui viene sottoposto nel reparto Lavorazioni Meccaniche Motori. Il tempo di attraversamento del reparto \u00e8 di circa 20 giornate lavorative e prevede varie fasi: lavorazione meccanica, trattamento termico e finitura. Si tratta di operazioni complesse e delicate, in quanto l'albero \u00e8 l'autentica spina dorsale del motore: nell'intero processo di lavorazione questo componente perde circa il 50% del suo peso.\nTestata Motore 64 cilindri.\nIl processo di lavorazione delle testate motore comprende diverse fasi, tra cui il controllo delle tenute (circuiti olio e acqua), il completamento del gruppo punterie, fino all'area di superfinitura. L'operazione robotizzata di piantaggio sede e guida valvola avviene tramite un processo di interferenza termica. La sede valvola viene raffreddata nell'azoto liquido ad una temperatura di \u2013196 \u00b0C, che ne riduce il volume dai 40 ai 60 micron. Allo stesso tempo la testata \u00e8 riscaldata a 160 \u00b0C, con un aumento di volume pari a 0,12-0,15\u00a0mm\u00b2. Il robot inserisce la sede valvola nella testa cilindri; a fine piantaggio la testa viene immersa nell'acqua: lo shock termico rende l'accoppiamento con la sede indissolubile.\nSala Granturismo.\nA soli due anni dalla prima vettura, la Ferrari gi\u00e0 alimentava il mito che sarebbe diventata attraverso la partecipazione alle pi\u00f9 importanti competizioni internazionali e al susseguirsi di successi sportivi. In particolare nel 1949 la prima vittoria alla prestigiosa 24 Ore di Le Mans della 166 MM berlinetta di Luigi Chinetti, il primo importatore Ferrari negli Stati Uniti, port\u00f2 al marchio Ferrari una notoriet\u00e0 internazionale enorme e una visibilit\u00e0 crescente tra gli ambienti del jet set e del cinema. Molti nomi famosi iniziarono a desiderare di possedere e guidare una Ferrari.\nDa qui la nascita del primo modello stradale, la 166 Inter, derivazione dei modelli 166 Sport ma destinato al turismo veloce. Da allora il desiderio di Enzo Ferrari \u00e8 sempre stato quello di produrre vetture che stupissero e affascinassero, realizzando modelli eccezionali per le prestazioni e la loro bellezza, ancora oggi ambiti dai collezionisti, come la 250 Spider California, la 365 GTB/4 \u201cDaytona\u201d, la Dino 246 GT o la 250 Testa Rossa. \n\u00c8 una bellezza che ha incantato personalit\u00e0 di rilievo internazionale come Re Leopoldo del Belgio, il Principe Bernard d'Olanda, lo Shah di Persia, il Re del Marocco; tra gli italiani pi\u00f9 famosi si possono ricordare Gianni Agnelli, Anna Magnani, Roberto Rossellini, insieme ad altre star del cinema e dello spettacolo come Catherine Deneuve, Paul Newman, Frank Sinatra e molti altri ancora. \nNessun personaggio famoso ha saputo resistere alle vetture Ferrari e molti sono diventati clienti devoti gi\u00e0 a partire dagli anni '50. Ancora oggi le Ferrari, oltre che esempi di eccellenza tecnologica e di stile, rappresentano uno status symbol, oggetti di culto e un autentico mito del nostro tempo.\nLe serie speciali e il transfer tecnologico.\nNonostante il crescente successo commerciale e di immagine della produzione stradale, le corse restano per Enzo Ferrari il cuore pulsante della sua attivit\u00e0, fonte di notoriet\u00e0 e di soluzioni tecniche per lo sviluppo dei modelli Granturismo, attraverso il cosiddetto \u2018transfer tecnologico\u2019 che caratterizza ancora oggi le vetture Ferrari e che unisce le due anime dell'Azienda.\nIn particolare le serie speciali, ovvero quei modelli prodotti in un numero limitato di esemplari per i clienti pi\u00f9 esigenti, rappresentano sin dalla loro comparsa nella produzione di gamma (la prima fu la GTO nel 1984) vetture particolarmente innovative e performanti, risultato evidente dell'esperienza Ferrari nelle competizioni e dello sviluppo reso possibile in particolare grazie alla Formula Uno, spesso avanguardia di soluzioni implementate successivamente nei modelli di gamma.\nMotori e modellini della Galleria del Vento\nIl trasferimento di contenuti tecnologici dalla pista alla strada di cui le vetture Granturismo esposte nella sala sono esempi tangibili \u00e8 rappresentato da una lunga serie di motori e di modellini di monoposto Ferrari in scala 1:3 dal 1986 al 1998 utilizzati per i test aerodinamici nella Galleria del Vento.\nManichino Ferrari 250 GTO (1962)\n\u00c8 esposto nella sala un esempio di manichino per la verifica delle forme carrozzeria utilizzato negli anni '50 e '60 negli storici Stabilimenti Scaglietti di Modena, da dove sono uscite alcune fra le pi\u00f9 belle vetture del mondo.\nLe vetture esposte.\nFerrari 166 Inter (1949).\nI modelli 166 Inter sono stati prodotti tra il 1948 e il 1950 ed erano le versioni stradali delle vetture 166 Sport, come ad esempio le 166 MM Barchetta. Di solito la loro carrozzeria era di tipo coup\u00e9, ma quattro esemplari furono realizzati in forma di cabriolet, tre dagli Stabilimenti Farina e uno da Bertone.\nTutti i migliori carrozzieri italiani realizzarono un \"vestito\" per questa serie di modelli, ciascuno secondo la propria interpretazione. Oltre agli Stabilimenti Farina, a Bertone ed alla Carrozzeria Touring (di cui il telaio esposto \u00e8 un esempio), ci furono anche vetture carrozzate da Ghia e Vignale. Ogni vettura era costruita a mano ed il cliente aveva l'opportunit\u00e0 di soddisfare le sue personali esigenze stilistiche, rendendo ogni automobile un esemplare unico. Tra un'auto e l'altra si potevano cogliere numerose differenze di dettaglio, a volte nella griglia del radiatore o magari nella disposizione dei gruppi ottici. Il modello esposto presenta il tettuccio apribile, da cui il nome \u201cAerlux\u201d. Le caratteristiche di artigianalit\u00e0 e di possibilit\u00e0 di personalizzazione sono ancora oggi presenti nelle vetture Ferrari: ogni vettura viene infatti prodotta \u201csu ordine\u201d, in base alle scelte di ciascun cliente.\nFerrari 275 GTB/4 (1967).\nLa 275 GTB4, presentata al Salone di Parigi nel 1966 come evoluzione del modello base, rappresenta una tappa importante nella produzione Ferrari. \u00c8 infatti la prima vettura stradale ad essere spinta dal motore a doppio albero a camme in testa, chiara trasposizione dell'esperienza agonistica alla produzione di serie.\nLa carrozzeria non si discosta da quella della \u201cGTB\u201d e l'unica variante facilmente identificabile \u00e8 la protuberanza sul cofano anteriore, necessaria ad accogliere la batteria dei sei carburatori e relativo filtro d'aria. Grazie alla silhouette estremamente elegante, su disegno Pininfarina realizzato dalla Carrozzeria Scaglietti, la vettura \u00e8 ancora oggi sinonimo di stile e di eleganza \u201cmade in Italy\u201d. D'altro canto la vita stessa della vettura non \u00e8 lunga perch\u00e9 dopo una produzione di circa 350 unit\u00e0 sar\u00e0 sostituita dalla 365 GTB4 \u201cDaytona\u201d.\nDino 206 GT (1967).\nIl nome Dino fu utilizzato per la prima volta sulle vetture Ferrari verso la fine degli anni cinquanta, e designava le monoposto di Formula 1 ed i veicoli della categoria Sport. Dino (Alfredo - N.d.T.) era il nome di battesimo del figlio di Enzo Ferrari, mancato nel 1956. Questa denominazione continu\u00f2 ad essere utilizzata per identificare i veicoli con motore V6 (alla cui progettazione lavor\u00f2 il giovane) e V8 nel corso dei primi anni sessanta. In seguito nel 1965 il modello Sport 166 P con motore centrale, divenuto poi 206 SP e 206 S. In effetti, questa fu la prima vettura a portare sul cofano il marchio \"Dino\" al posto dello stemma Ferrari. La produzione della 206 GT inizi\u00f2 durante il 1968 e si protrasse fino al 1969, quando il propulsore da due litri fu rimpiazzato dall'unit\u00e0 da 2400\u00a0cm\u00b3. Furono. Nel corso del periodo di produzione, durato nove mesi, furono realizzati circa 150 Dino 206 GT, tutte con guida a sinistra. Le vetture di serie furono costruite su un telaio con un passo di 2280mm, realizzato secondo i tradizionali principi della Ferrari: tubolari principali di tipo longitudinale con bracci incrociati e sotto-telai incaricati di supportare i vari elementi del corpo vettura. Per queste vetture che mostravano sul cofano il marchio \"Dino\" fu adottata una nuova sequenza di numerazione con cifre pari, che le distingueva dalle Ferrari stradali prodotte nello stesso periodo: queste ultime, infatti, avevano la sequenza di numerazione con le cifre dispari. I primi prototipi avevano sia i numeri di telaio in cifra pari, come le Ferrari da competizione, sia i numeri di telaio in cifra dispari, come le vetture del Cavallino pensate per un uso stradale.\nFerrari 360 Barchetta (2000).\nLa 360 Barchetta \u00e8 un modello unico di propriet\u00e0 dell'Avvocato Luca di Montezemolo.\nLa vettura gli fu regalata in occasione del suo matrimonio, il 7 luglio del 2000, dall'Avvocato Gianni Agnelli, il quale conferm\u00f2 cos\u00ec la sua passione per le spider speciali.\nLa 360 Modena, trasformata da Pininfarina nella barchetta sogno di ogni collezionista, presenta una meccanica invariata (400 CV del V8-3600) ma parabrezza e finestrini laterali trasformati in un cupolino di protezione, come nelle Sport anni '50 o nelle \"Endurance\" per la 24 ore di Le Mans. Un'auto che, nello spirito, ricorda la prima Ferrari che l'Avvocato Agnelli si era fatto costruire in passato: la 166 MM del 1950 che il Museo ha gi\u00e0 avuto il piacere di ospitare in passato.\nFerrari SA APERTA (2010).\nPresentata al Salone dell'Automobile di Parigi nel 2010, la SA APERTA \u00e8 una serie speciale prodotta in tiratura limitatissima di 80 esemplari. 80 come gli anni della Pininfarina che la Ferrari ha voluto celebrare rendendo omaggio nella sigla anche a Sergio e Andrea che hanno legato il nome della loro azienda ai modelli di pi\u00f9 grande successo della Casa di Maranello.\nLa SA APERTA \u00e8 una vera e propria roadster che consente di vivere en plein air le emozioni offerte dalla tradizionale architettura con propulsore V12 anteriore.\nCon i suoi 670 CV la SA APERTA interpreta lo spirito sportivo della 599, incorporando la tecnologia Ferrari pi\u00f9 avanzata per prestazioni di assoluta eccellenza e il massimo divertimento di guida. Il design sportivo anche degli interni si caratterizza per il ricorso a materiali, trattamenti e colori particolarmente ricercati, che grazie alle infinite combinazioni possibili rendono ogni esemplare della SA APERTA un pezzo unico al mondo.\nFerrari 458 Italia (2009).\nLa nuova Ferrari 458 Italia, berlinetta due posti 8 cilindri a motore posteriore\u2013centrale presentata ufficialmente al Salone Internazionale dell'Auto di Francoforte 2009, \u00e8 una sintesi di innovazione tecnologica, creativit\u00e0, stile, passione. \nUna sintesi che rappresenta il nostro Paese, al quale la Ferrari ha voluto rendere omaggio anche nel nome.\nLa 458 Italia rappresenta un concentrato di innovazione, risultato anche dell'esperienza Ferrari nelle competizioni. Un'esperienza presente non solo in virt\u00f9 di un trasferimento puramente tecnologico, ma anche \"emozionale\" con un forte accento posto sul connubio quasi simbiotico pilota-vettura, concepito proprio per rispondere alle aspettative e alle ambizioni della clientela pi\u00f9 appassionata. Il design, realizzato da Pininfarina, \u00e8 un'ulteriore conferma della profonda cesura che questa nuova vettura crea rispetto al passato. Lo stile si basa su una forma compatta e filante, espressione dei concetti di essenzialit\u00e0, efficienza e leggerezza cui il progetto \u00e8 ispirato.\nQuesta nuova Ferrari rappresenta un ulteriore importante passo verso l'obiettivo di riduzione delle emissioni. Nonostante il sensibile aumento di potenza del nuovo motore rispetto ai V8 precedenti, la 458 Italia \u00e8 omologata con un consumo nel ciclo ECE+EUDC di 13,7 l/100\u00a0km e un valore di emissione di CO2 pari a 320 g/km, il migliore valore nel mercato di riferimento.\nSala delle Vittorie.\nDal 1950 ad oggi, Ferrari \u00e8 l'unica Scuderia ad aver partecipato a tutte le stagioni di Formula Uno, anche nei momenti difficili della massima Formula dell'automobilismo, quando altre case hanno deciso di abbandonare. Da allora, la Scuderia Ferrari ha ottenuto e mantenuto tutti i primati, vincendo ben 15 Titoli Mondiali Piloti e 16 Titoli Mondiali Costruttori. Il Titolo Costruttori fu introdotto nel 1958, e Ferrari lo vinse per la prima volta nel 1961, con la monoposto 156 F1 guidata da Phil Hill, che guadagn\u00f2 anche il Titolo Piloti.\nI trofei.\nA circa un anno di distanza dalla prima gara di Formula Uno a Silverstone nel maggio 1950, nello stesso circuito, in occasione del Gran Premio di Gran Bretagna del 14 luglio 1951, Ferrari ottiene la sua prima vittoria con la monoposto 375 F1 del pilota argentino Froilan Gonzales, detto \"el cabezon\" per la sua grossa testa. \nDa quel primo trofeo a tutto il 2009, Ferrari ha accumulato in Formula Uno ben 233 Gran Premi vinti.\nNella sala sono esposti oltre 110 trofei, patrimonio del museo Galleria Ferrari, a partire dagli anni '50 fino all'ultimo conquistato da Fernando Alonso nel Gran Premio di Spagna 2013, a bordo della Ferrari F138.\nCampioni del Mondo.\nIn 60 anni di storia in Formula 1, hanno corso per la Scuderia Ferrari centinaia di piloti ufficiali e gentlemen drivers.\nNove sono ad oggi in totale i Campioni del Mondo, che abbiamo voluto qui celebrare attraverso i caschi originali, in parte patrimonio del museo e in parte provenienti da collezioni private, esposti accanto al modello della monoposto con cui hanno conquistato il titolo. ***\nI modelli.\nNella vetrina sono esposti anche i modelli in scala 1:12 delle monoposto che hanno ottenuto il Titolo Mondiale, dal 1952 al 1982 (non \u00e8 presente soltanto il modello della 126C3, Campione del Mondo Costruttori nel 1983):\nLe Monoposto dal 1999 al 2008.\nUn altro record assoluto: ben 8 vittorie in 10 anni. Questo il successo pi\u00f9 clamoroso della Scuderia Ferrari dalla sua nascita ad oggi. Un traguardo che abbiamo voluto rappresentare con questa suggestiva panoramica di monoposto che ripercorrono le tappe pi\u00f9 significative di un percorso storico e tecnologico, finora ineguagliato, dal 1999 al 2008.\nFerrari F399 \u2013 Titolo Costruttori 1999.\nNel 1999 e dopo sedici anni la Ferrari torna a vincere il titolo Costruttori. Protagonisti dell'impresa sono Michael Schumacher, Eddie Irvine e Mika Salo. Il finlandese sostituisce per sei gare il pilota tedesco, feritosi in un incidente a Silverstone. Michael, vittorioso ad inizio stagione ad Imola e a Monte Carlo, torna per gli ultimi due Gran Premi per aiutare il team ed Eddie, ancora in lotta per il titolo piloti. L'irlandese, dopo il successo in apertura in Australia, s'impone in Austria, in Germania ed in Malesia ma, cos\u00ec come accaduto nelle due stagioni precedenti, perde il mondiale all'ultima gara, nuovamente a Suzuka e sempre a vantaggio della McLaren di Mika Hakkinen.\nFerrari F1-2000 \u2013 Titolo Piloti e Costruttori 2000.\nLa F1-2000 nacque sulla base concettuale della F399. Fu oggetto di affinamenti aerodinamici, con particolare attenzione alla distribuzione dei pesi e all'abbassamento del baricentro. Il 10 cilindri siglato 049 \u00e8 giunto a toccare gli 810 CV di potenza, divenendo sempre pi\u00f9 leggero e compatto grazie all'impiego di leghe speciali. Schumacher riusc\u00ec fin dall'inizio a sfruttare le qualit\u00e0 della F1-2000 assicurandosi le prime 3 gare della stagione. La parte centrale del Campionato ha visto il pilota tedesco perdere terreno, mentre il suo rendimento \u00e8 divenuto nuovamente eccellente nell'ultima parte del Mondiale, in cui ha conquistato il Titolo Mondiale Piloti grazie a quattro vittorie consecutive, dopo ventuno anni di attesa.\nFerrari F2001 - Titolo Piloti e Costruttori 2001.\nLa filosofia progettuale che ispira la F2001 \u00e8 inedita e le differenze con la F1-2000 sono numerose. Anche a causa delle nuove norme regolamentari viene modificata radicalmente l'aerodinamica, con il muso pi\u00f9 basso, l'ala anteriore pi\u00f9 alta e le pance laterali pi\u00f9 lunghe. Il propulsore, lo 050, \u00e8 portante e montato longitudinalmente, cos\u00ec come il cambio scatolato in titanio. Nella parte posteriore si \u00e8 mantenuta la soluzione degli scarichi a periscopio. La stagione parte subito bene, con l'esordio vincente di Schumacher in Australia e la doppietta a Sepang. Alla fine si contano 9 vittorie che assicurano la vittoria nel Mondiale Costruttori e in quello Piloti.\nFerrari F2002 - Titolo Piloti e Costruttori 2002.\nNonostante l'apparente somiglianza con la F2001, la nuova monoposto F2002 \u00e8 stata completamente riprogettata per ottenere miglioramenti nelle prestazioni: le novit\u00e0 principali non stanno tanto nel motore, evoluzione del gi\u00e0 potente 10 cilindri del 2001, quanto nell'aerodinamica e nella trasmissione. I risultati che la Scuderia Ferrari riesce ad ottenere con questa vettura sono a dir poco sbalorditivi: 15 vittorie su 17 Gran Premi disputati, 9 doppiette e 10 pole position. Il 2002 \u00e8 quindi l'anno del terzo Titolo Mondiale Piloti consecutivo per Schumacher e del quarto Costruttori consecutivo per la Ferrari.\nFerrari F2003-GA Titolo Piloti e Costruttori 2003.\nLa schiacciante superiorit\u00e0 mostrata dalla Scuderia Ferrari e da Michael Schumacher nel corso della stagione 2002 ha indotto la Federazione a introdurre importanti modifiche al regolamento, nel tentativo di livellare i valori in campo e di dar vita a un Mondiale pi\u00f9 combattuto. Le novit\u00e0 pi\u00f9 rivoluzionarie hanno interessato le prove e il sistema di assegnazione dei punti. Le modifiche hanno centrato l'obiettivo: il Mondiale ha visto tre piloti in lotta per la conquista del titolo sino alla fine del Campionato. Grazie a sei vittorie e diversi piazzamenti a podio Michael Schumacher si \u00e8 riconfermato campione del mondo per il quarto anno consecutivo, cos\u00ec come la Scuderia, ancora prima fra i Costruttori.\nFerrari F2004 - Titolo Piloti e Costruttori 2004.\n\u00c8 la cinquantesima monoposto costruita dalla Ferrari per partecipare al Campionato del Mondo di Formula 1.\nIl progetto, contraddistinto dalla sigla 655, rappresenta un'ulteriore evoluzione dei concetti gi\u00e0 espressi nella F2003-GA. Mentre le principali avversarie della Casa di Maranello nella rincorsa al titolo 2004 hanno presentato monoposto dall'aerodinamica decisamente esasperata, la Ferrari F2004, svelata a Maranello il 26 gennaio, \u00e8 apparsa almeno nelle linee esterne come la logica evoluzione della monoposto campione del mondo in carica. \nOltre al muso maggiormente inclinato verso il basso, gli interventi pi\u00f9 significativi hanno riguardato soprattutto la parte posteriore.\nFerrari F2007 - Titolo Piloti e Costruttori 2007.\nLa principale novit\u00e0 del Campionato 2007 riguarda la sicurezza, con l'introduzione di crash test frontali e posteriori pi\u00f9 aggressivi e l'inserimento di una struttura realizzata in materiale composito con funzioni di protezione laterale, all'altezza dei fianchi del pilota. Tali modifiche hanno comportato un aumento del peso della vettura di poco inferiore ai 10\u00a0kg. Il telaio \u00e8 stato profondamente modificato rispetto alla 248 F1 del 2006: il design \u00e8 stato rivisto per alloggiare una nuova sospensione anteriore, le forme delle pance e dei loro imbocchi sono state rivedute in base alle modifiche sul sistema di raffreddamento, che comportano anche uscite dei radiatori sulla parte superiore della carrozzeria. Il passo \u00e8 pi\u00f9 lungo rispetto alla monoposto precedente. Il posteriore della vettura \u00e8 molto pi\u00f9 rastremato, potendo sfruttare la forma particolarmente scavata della parte inferiore della scatola del cambio, realizzata in carbonio. Il cambio, in posizione longitudinale, \u00e8 dotato di un innovativo sistema ad innesti rapidi (sette pi\u00f9 retromarcia). L'originale posizione degli specchietti della precedente monoposto e la disposizione degli scarichi sono rimaste inalterate.\nFerrari F2008 - Titolo Costruttori 2008.\nNel 2008 viene introdotto un nuovo sistema elettronico uguale per tutti i team in gara, denominato SECU (Standard Electronic Control Unit), prodotto dalla MES (McLaren Electronic Systems). Altre novit\u00e0 regolamentari riguardano il cambio, che dovr\u00e0 essere utilizzato per quattro gran premi consecutivi, la sicurezza, con protezioni laterali pi\u00f9 alte nella zona del casco del pilota, e i materiali, con una limitazione nella tipologia dei compositi utilizzabili. Tali novit\u00e0 hanno determinato un aumento del peso della vettura, l'eliminazione di una serie di aiuti nella guida come il controllo della trazione e del motore in frenata, ed una gestione pi\u00f9 semplificata di differenziale, motore e cambiata.\nSala delle Competizioni.\nL'Ufficio di Enzo Ferrari.\nEnzo Ferrari nasce come pilota e collaudatore. La passione per le corse non lo abbandon\u00f2 mai ed \u00e8 per questo che in questa sala dedicata alle competizioni, in cui sono esposte vetture monoposto e Sport, \u00e8 presente la ricostruzione del suo primo ufficio a Modena presso la Scuderia Ferrari che aveva sede in viale Trento Trieste (allora via Ciro Menotti). Fu fondata da Enzo Ferrari nel 1929 per far partecipare i suoi soci alle maggiori competizioni automobilistiche internazionali dell'epoca con vetture Alfa Romeo. Nel 1938 Enzo Ferrari divenne Direttore dell'Alfa Corse, poco prima di fondare la sua prima azienda costruttrice, l'Auto Avio Costruzioni, nel 1940, nella stessa sede di viale Trento Trieste. Dopo la seconda guerra mondiale si trasfer\u00ec a Maranello, dove nel 1947 fond\u00f2 la Ferrari, con lo scopo di costruire vetture da corsa. Nel 1950, quando viene istituito il Campionato del Mondo di Formula 1, comincia un'avventura che durer\u00e0 per 60 anni. Dalla prima stagione, infatti, Ferrari \u00e8 l'unica Scuderia ad avervi partecipato senza interruzione, raggiungendo traguardi ad oggi ineguagliati.\nLe vetture esposte.\nFerrari 125 S (1947).\n\u00c8 la prima vettura Ferrari prodotta con il logo del Cavallino Rampante. Non \u00e8 una monoposto, ma una vettura da competizione con motore 12 cilindri disegnato da Gioachino Colombo. Debutt\u00f2 con Franco Cortese sul circuito di Piacenza nel maggio del 1947 con poco successo (Enzo Ferrari scrisse che si trattava di un \u201cpromettente fallimento\u201d). Due settimane dopo Cortese vinse il Gran Premio di Roma, vicino alle Terme di Caracalla. Furono prodotti solo 3 esemplari tutti andati distrutti. In occasione della celebrazione dei 40 anni di attivit\u00e0, l'Azienda decise di costruire una replica basata sui disegni originali conservati nell'archivio Ferrari, che \u00e8 l'esemplare esposto in Galleria. \u00c8 completamente funzionante ed ha partecipato a numerosi eventi e celebrazioni.\nFerrari 166 F2 (1951).\nNel 1948 venne creata una nuova serie automobilistica, la Formula 2, che all'epoca consentiva solo l'uso dei tradizionali motori aspirati con una cilindrata massima di 2000\u00a0cm\u00b3. Per parteciparvi, Enzo Ferrari costru\u00ec la 166 F2 utilizzando il motore che gi\u00e0 equipaggiava alcune delle 166 sportive precedenti. La 166 F2 debutt\u00f2 il 26 settembre 1948 al Gran Premio di Firenze con Raymond Sommers al volante ottenendo subito la sua prima vittoria e corse sino al 1951 partecipando anche a qualche gara della prima stagione del Campionato di Formula 1 nel 1950.\nFerrari 195 Inter (1950).\nIl modello 195 Inter fu uno sviluppo derivato dalla serie 166 Inter, con un passo leggermente superiore (da 2420\u00a0mm a 2500\u00a0mm) per aumentare lo spazio disponibile nell'abitacolo. Fu prodotto tra il 1950 ed il 1951 con la sequenza di numerazione dispari dei telai tipica delle vetture stradali: per queste automobili, i numeri partono dallo 081S e terminano con lo 0195S. La produzione totale fu di venticinque esemplari e, come per la serie di vetture stradali 166 Inter, anche le 195 furono utilizzate di frequente in attivit\u00e0 agonistiche, sia da parte di amatori sia da parte di professionisti.\nFerrari 750 Monza (1954).\nLa Ferrari 750 Monza \u00e8 una delle pi\u00f9 prestigiose vetture Sport uscite dalla Casa di Maranello. Esord\u00ec alla 1000 chilometri di Monza nel 1954 piazzandosi al primo ed al secondo posto. Il propulsore, con doppio albero a camme in testa, oltre ad una buona potenza sviluppava una coppia molto elevata che rendeva la guida particolarmente redditizia. La carrozzeria di quasi tutti gli esemplari fu realizzata da Scaglietti su disegno di Dino Ferrari. Tra le altre vittorie conseguite, spicca quella ottenuta al Tourist Trophy del 1954 grazie ad una eccezionale prestazione di Hawthorn e Trintignant.\nFerrari 250 GT Berlinetta passo corto (1959).\nPresentata al salone di Parigi nell'ottobre 1959, sintetizza molto bene l'idea dell'automobile stradale che vince le corse. Con poche modifiche (candele pi\u00f9 fredde, gomme racing, roll-bar) si poteva prendere il via su un qualsiasi circuito e lottare per le posizioni di testa della propria categoria. Disegnata da Pininfarina e costruita con la collaborazione di Scaglietti, in principio fu realizzata in alluminio; in seguito quest'elemento fu riservato alle versioni da gara. Consegu\u00ec numerose vittorie e rimane ancora oggi una delle Ferrari pi\u00f9 amate.\nFerrari 512 M (1970).\nInsieme alla Ferrari 512S, di cui \u00e8 una diretta evoluzione, la Ferrari 512M, dove \"M\" sta appunto per modificata, rappresenta un pezzo importante della storia gloriosa delle competizioni sportive internazionali degli anni '60 e '70, alle quali partecipavano le Ferrari della squadra ufficiale, ma anche delle numerose scuderie private.\nDelle venticinque 512S prodotte nel 1970, 15 furono trasformate nella versione M. Sulla base delle esperienze effettuate in gara, furono potenziati i dischi dei freni posteriori e studiate nuove sospensioni.\nIl motore, pi\u00f9 leggero e potente, ricevette nuove testate sempre a 4 valvole per cilindro, che ne migliorarono il rendimento mentre la carrozzeria, in poliestere, fu resa pi\u00f9 affusolata ed aerodinamica. Dopo l'esordio nel 1970 sul circuito di Zeltweg, la 512M prese parte successivamente anche al Mondiale Marche 1971. \nImmediatamente competitiva, fu iscritta per Ickx e Giunti alla gara finale del campionato di Austria del 1970, la 1000 km, all'\u00d6sterreichring e per la prima volta super\u00f2 nella stagione 1970 le Porsche con un margine piuttosto consistente, dimostrando che il divario tecnico esistente fino ad allora era stato finalmente colmato.\nIl telaio qui esposto \u00e8 uno dei 12 esemplari rimasti dei 15 originari.\nFerrari 365 GTB4 Competizione (1971).\nCon la dicitura 365 GTB4 Competizione la Ferrari ha riconosciuto 18 esemplari della berlinetta 365 GTB/4 elaborata per le competizioni e utilizzata dalle scuderie collegate Chinetti, Pozzi, Filippinetti, Swaters, Hoare. La produzione di questi esemplari va dall'aprile del 1971 al giugno 1973. Ci sono varianti nell'allestimento del motore e di conseguenza nelle potenze, che oscillano intorno ai 400 cavalli. In alcuni casi \u00e8 stata applicata una carrozzeria in alluminio, realizzata opportunamente dalla Scaglietti, in altri \u00e8 rimasta quella in acciaio con opportuni alleggerimenti.\nIl nome non ufficiale di Daytona \u00e8 stato dato in ricordo della vittoria della P4 sulla omonima pista americana.\nFerrari 312 T4 (1979).\nLa 312T4, quarta evoluzione della gloriosa serie di vetture con cambio trasversale, pu\u00f2 essere considerata la prima vera monoposto a \u201ceffetto suolo\u201d nella storia della Ferrari. La serie \u00e8 chiamata \u201cT\u201d per la collocazione del cambio in posizione trasversale rispetto all'assale posteriore. Il progettista Mauro Forghieri voleva cos\u00ec ottenere un miglior equilibrio complessivo della vettura in termini di tenuta di strada. Nel 1979 Jody Scheckter vinse il titolo mondiale piloti e il suo compagno di squadra Gilles Villeneuve contribu\u00ec in modo determinante nel riportare il titolo costruttori a Maranello.\nFerrari F1-89 (1989).\nLa principale innovazione tecnica della F1-89 \u00e8 il cambio elettroidraulico, molto atteso e montato sulla monoposto progettata dall'ingegnere John Barnard. Questo tipo di cambio prevedeva per la prima volta su una vettura il comando al volante, in quanto questo veniva dotato di levette, alla destra e alla sinistra del blocco, per salire o scendere di rapporto. Il 1989 \u00e8 l'anno del debutto in Ferrari di Nigel Mansell. Sia il pilota inglese che Gerhard Berger realizzano belle vittorie in Brasile, Ungheria e Portogallo.\nI motori esposti.\nDalla collezione di motori originali di Formula Uno dal 1981 al 2008, patrimonio del museo, sono esposti nella sala alcuni dei pi\u00f9 recenti motori 8 e 10 cilindri montati sulle vetture monoposto della Scuderia Campioni del Mondo dal 1999 al 2008. Tutti i motori Ferrari, anche di Formula Uno, vengono interamente realizzati a Maranello, in particolare quelli da competizione nel Reparto Motori della Gestione Sportiva Ferrari, dove vengono testati in diverse fasi, di sviluppo e appena assemblati, infine montati sulle monoposto.\nBox e muretto.\nNella ricostruzione del box Ferrari di Formula Uno al centro della sala, sono esposte alcune parti smontate della monoposto dello scorso anno, la F60. Prima e dopo ogni Gran premio le vetture vengono montate, smontate e rimontate dai meccanici che controllano ogni singolo componente per la sicurezza del pilota e l'affidabilit\u00e0 della vettura. I meccanici Ferrari sono in grado nel tempo di due ore di montare motore e cambio sul telaio pronto. Il team durante il Pit Stop in gara \u00e8 costituito da 25 meccanici, 6 tecnici e i piloti. \nLa loro priorit\u00e0 \u00e8 quella di sincronizzare i loro sforzi e le loro azioni per garantire il miglior risultato nel minor tempo possibile. Di fronte \u00e8 posizionato il muretto, il centro di controllo delle corse e l'avamposto della telemetria. I computer mostrano e analizzano i dati provenienti dai sensori installati sulle monoposto, sensori che forniscono informazioni su motore, telaio, sospensioni, aerodinamica, gomme, temperatura dell'olio. \nI dati vanno interpretati cos\u00ec da formulare una efficace strategia di gara. I manager e strateghi possono comunicare in tempo reale con i piloti e gli ingegneri.\nLa vetrina dei memorabilia.\nGrazie ad affezionati collezionisti ci \u00e8 possibile esporre anche oggetti originali dei pi\u00f9 amati piloti ufficiali Ferrari, come Villeneuve, Berger, Mansell e Prost. La storia che \u00e8 dietro ai guanti, ai caschi, alle tute e alle scarpe che i piloti hanno indossato durante le gare emozionano i tifosi della Ferrari di quel periodo e continuano ad emozionare i tifosi in visita al museo per la passione sportiva che sprigionano e che vive ancora oggi.\nSala mostre temporanee.\nLe vetture esposte.\nFerrari F40 (1987).\nIn occasione del suo novantesimo compleanno e dei 40 anni di produzione automobilistica, Enzo Ferrari presenta nel 1987 a Maranello la F40, equipaggiata con motore a 8 cilindri di 3000\u00a0cm\u00b3 con due turbocompressori. Con una velocit\u00e0 massima di 324\u00a0km/h e una potenza di 478 CV a 7000 giri/min, la F40 \u00e8 una vettura sensazionale, con prestazioni e contenuti tecnologici estremi, e si colloca perfettamente tra un modello da strada e un'auto da corsa, diventando un vero e proprio oggetto di culto per gli appassionati Ferrari. Il successo commerciale \u00e8 straordinario: era stata pianificata una produzione di 400 esemplari ma, viste le numerose richieste, fino al 1992 ne sono state prodotte nel complesso ben 1.311.\nFerrari 599 XX (2009).\nPartendo dalla 599 GTB Fiorano, di cui la 599 XX conserva la tradizionale architettura transaxle ed il frazionamento del propulsore, i tecnici di Maranello hanno realizzato una vettura estrema esclusivamente concepita per l'utilizzo in Pista. Meccanica ed elettronica concorrono a raggiungere il potenziale richiesto alla vettura, 700 CV a 9000 giri/min. La guida sportiva \u00e8 facilitata dal Virtual Race Engineer, un sistema che visualizza in tempo reale il comportamento della vettura in Pista durante la massima performance. Il risultato \u00e8 una vettura in grado di completare un giro del circuito di Fiorano in 1 minuto e 17 secondi e uno del N\u00fcrburgring, nella classica configurazione Nordschleife di 20,832\u00a0km, in meno di 7 minuti (esattamente 6'58\u201d 16), diventando cos\u00ec l'auto derivata da un modello stradale pi\u00f9 veloce nella storia del circuito tedesco. Grazie all'allestimento spartano dell'interno e all'ampio utilizzo della fibra di carbonio, la 599 XX pesa 1.330\u00a0kg, 250\u00a0kg meno di una 599 di gamma.\nIl Laboratorio Galleria Ferrari Red Campus.\nRealizzato in collaborazione con Shell, il nuovo laboratorio Galleria Ferrari Red Campus, ancora in fase di completamento, \u00e8 uno spazio interattivo dove gli studenti delle scuole medie inferiori e superiori, ma anche gli altri ragazzi in visita al museo con le loro famiglie, possono approfondire alcuni importanti concetti studiati a scuola attraverso simulazioni e giochi.\nAll'interno del laboratorio, \u00e8 presente una postazione di realt\u00e0 aumentata, una tecnologia innovativa in grado di ricostruire virtualmente su uno schermo, attraverso un sofisticato software, un oggetto qualsiasi, per esempio un motore Ferrari, come se fosse veramente nelle nostre mani. A partire dai movimenti e dalle rotazioni applicate dall'utente ad una semplice base collegata alla postazione (una tavoletta rettangolare movibile a 360\u00b0), il software \u00e8 in grado non solo di riprodurre i movimenti dell'oggetto sullo schermo, ma anche di \u2018aumentare\u2019 la realt\u00e0 rappresentata, espandendo contenuti e informazioni, quando l'utente si ferma in corrispondenza di alcuni punti indicati nell'oggetto, che rappresentano aspetti e temi da approfondire.\nIl laboratorio fa parte del programma Galleria Ferrari Red Campus, una serie di moduli didattici diversificati per fascia di et\u00e0 che permettono di approfondire gli ambiti tematici che rendono il processo produttivo dell'azienda Ferrari un modello di eccellenza affascinante per i giovani: innovazione, team, emozione.\nLa Formula Innovazione, il modulo relativo al tema della tecnologia, tratta in particolare gli aspetti tecnici relativi alle prestazioni, allo sviluppo e al controllo della potenza, all'ottimizzazione dei consumi, alla leggerezza, come sfida della riduzione del peso e, quindi, delle emissioni, all'aerodinamica e alla sicurezza.\nLa Formula Team si concentra su uno dei valori fondamentali della Ferrari, in particolare sui concetti di organizzazione e lavoro di squadra, intesi come collaborazione, coinvolgimento e motivazione di tutti per il raggiungimento degli obiettivi comuni, la gestione dell'errore, la responsabilit\u00e0 condivisa per il miglioramento continuo della performance.\nLa Formula Emozione parla dell'identit\u00e0 della Marca e del mito Ferrari, attraverso lo stile, il design, l'architettura e la personalizzazione.\nAtelier e personalizzazione.\nLa vetrina presente nella sala richiama la vetrina dell'Atelier Ferrari all'interno dell'Azienda, una vera haute couture dove i clienti hanno la possibilit\u00e0 di personalizzare le proprie vetture fino a trasformarle in pezzi unici, scegliendo ogni dettaglio fino alle cuciture degli interni in pelle e al colore delle pinze dei freni."}
{"id": "3473178", "revid": "154893", "url": "https://it.wikipedia.org/wiki?curid=3473178", "title": "\u05d0", "text": ""}
{"id": "3473186", "revid": "5695", "url": "https://it.wikipedia.org/wiki?curid=3473186", "title": "\u05d3", "text": ""}
{"id": "3473193", "revid": "486946", "url": "https://it.wikipedia.org/wiki?curid=3473193", "title": "Class News Msnbc", "text": ""}
{"id": "3473196", "revid": "1305772", "url": "https://it.wikipedia.org/wiki?curid=3473196", "title": "Championnat National 2004-2005 (Algeria)", "text": "Il Campionato algerino di calcio 2004-05 \u00e8 stato il 43\u00ba campionato algerino di calcio. Cominciato il 20 agosto, \u00e8 terminato il 13 giugno."}
{"id": "3473197", "revid": "729019", "url": "https://it.wikipedia.org/wiki?curid=3473197", "title": "Amaknak", "text": "Amaknak (in lingua aleutina \"Amaxnax\u0302\") \u00e8 una piccola isola nella baia nord-est dell'isola di Unalaska che appartiene alle isole Fox, nell'arcipelago delle Aleutine; si trova nel mare di Bering ed appartiene all'Alaska (USA). L'isola ha una superficie di 8,5 km\u00b2.\nSu Amaknak si trova il porto di Dutch Harbor che \u00e8 parte della citt\u00e0 di Unalaska, capoluogo dell'isola omonima, e vi risiede la maggior parte degli abitanti.\nA Dutch Harbor venne combattuta una battaglia nel 1942 durante la Guerra del Pacifico tra le truppe dell'Impero Giapponese e le truppe statunitensi. Si \u00e8 trattato di una delle poche battaglie della Seconda guerra mondiale ad essere combattuta sul suolo americano.\nStoria.\nL'isola \u00e8 stata registrata dal tenente Gavriil Sary\u010dev della marina imperiale russa nel 1826. Il nome significa \"luogo di sepoltura\", da \"amaiknag\" che significa \"luogo d'impurit\u00e0\"."}
{"id": "3473198", "revid": "78117569", "url": "https://it.wikipedia.org/wiki?curid=3473198", "title": "Carl Friedrich Roewer", "text": "Biografia.\nNel 1906, dopo aver conseguito la laurea e il dottorato di ricerca in scienze naturali all'Universit\u00e0 di Jena, fu per un anno assistente del biologo e zoologo Ernst Haeckel, gi\u00e0 autore di importanti contributi in campo evoluzionistico e filosofico. Nel 1910, inizi\u00f2 a lavorare come docente di biologia e chimica all'istituto commerciale (\"Oberrealschule an der Dechanatstra\u00dfe\") di Brema, ma il suo interesse rimaneva ancora la zoologia e, in particolare, gli opilionidi dei quali negli anni divenne uno dei maggiori specialisti al mondo, con migliaia di nuovi taxa descritti. Nel 1923, pubblic\u00f2 un primo lavoro fondamentale su questo ordine di aracnidi, \"Die Weberknechte der Erde\" (\"Opilionidi del mondo\"), e nel 1924, il senato di Brema gli confer\u00ec il titolo di Professore.\nNel 1933, fu nominato direttore dell'\u00dcbersee Museum (\"museo d'oltremare\") di Brema, un museo etnografico e di storia naturale dedicato, in particolare, agli aspetti naturalistici, culturali e commerciali delle regioni d'oltremare (Asia, Oceania, Africa e Americhe). In qualit\u00e0 di direttore, svolse un significativo lavoro di modernizzazione delle collezioni gi\u00e0 presenti, ma introdusse anche - in una nuova sezione del museo dedicata alla storia evolutiva umana in chiave razzista chiamata \"Stammesgeschichte und Rassen des Menschen\" (\"Evoluzione e razze degli uomini\") - la tematica ideologica della supremazia della razza ariana propugnata dal nazismo, a cui Roewer aveva aderito proprio in quegli anni prendendo anche la tessera di partito.\nAl termine del secondo conflitto mondiale, la militanza nel Partito Nazista cost\u00f2 a Roewer la perdita della pensione e il sequestro della propria abitazione, ma queste privazioni non interruppero il suo lavoro di ricerca sugli aracnidi: nel 1954 pubblic\u00f2 anche la seconda parte del suo monumentale catalogo dei ragni (\"Katalog der Araneae\"), la cui prima parte era gi\u00e0 stata mandata alle stampe nel 1942.\nOpere.\nRoewer fu autore di numerose pubblicazioni sugli aracnidi e in particolare sugli opilionidi. I suoi contributi pi\u00f9 importanti sono:"}
{"id": "3473200", "revid": "339392", "url": "https://it.wikipedia.org/wiki?curid=3473200", "title": "\u062a", "text": ""}
{"id": "3473201", "revid": "767487", "url": "https://it.wikipedia.org/wiki?curid=3473201", "title": "Coppa Italia Dilettanti 2003-2004", "text": "La Coppa Italia Dilettanti 2003-04 di calcio si disputa tra marzo e maggio 2004, la vincitrice accede direttamente alla Serie D. Nel caso in cui sia gi\u00e0 stata promossa in D per la posizione in classifica nel suo campionato, accede alla Serie D la finalista perdente. Se anch'essa \u00e8 stata gi\u00e0 promossa in D, sar\u00e0 promossa la migliore delle semifinaliste, e se anche la migliore semifinalista \u00e8 gi\u00e0 promossa, ha diritto alla Serie D l'altra semifinalista, e cos\u00ec via.\nFase eliminatoria a gironi.\nLe 19 squadre partecipanti al primo turno (10-17-24 marzo) sono state divise in 8 gironi:\nI giorni sono stati sorteggiati come segue:\nGirone C.\nQualificata/o: \nGirone D.\nQualificata/o: Cannara\nGirone E.\nQualificata/o: \nGirone F.\nQualificata/o: \nGirone H.\nQualificata/o: \nFase a eliminazione diretta.\nQuarti di Finale.\n \n \nSemifinali.\n "}
{"id": "3473207", "revid": "339392", "url": "https://it.wikipedia.org/wiki?curid=3473207", "title": "\ufe97", "text": ""}
{"id": "3473208", "revid": "339392", "url": "https://it.wikipedia.org/wiki?curid=3473208", "title": "\ufe98", "text": ""}
{"id": "3473209", "revid": "339392", "url": "https://it.wikipedia.org/wiki?curid=3473209", "title": "\ufe96", "text": ""}
{"id": "3473212", "revid": "339392", "url": "https://it.wikipedia.org/wiki?curid=3473212", "title": "\u062b", "text": ""}
{"id": "3473213", "revid": "1543377", "url": "https://it.wikipedia.org/wiki?curid=3473213", "title": "Wilhelm Scherer", "text": "Introdusse il metodo positivista nella scienza della letteratura."}
{"id": "3473215", "revid": "339392", "url": "https://it.wikipedia.org/wiki?curid=3473215", "title": "\u1e6e\u0101\u02be", "text": ""}
{"id": "3473219", "revid": "339392", "url": "https://it.wikipedia.org/wiki?curid=3473219", "title": "\ufe9b", "text": ""}
{"id": "3473220", "revid": "339392", "url": "https://it.wikipedia.org/wiki?curid=3473220", "title": "\ufe9c", "text": ""}
{"id": "3473221", "revid": "339392", "url": "https://it.wikipedia.org/wiki?curid=3473221", "title": "\ufe9a", "text": ""}
{"id": "3473222", "revid": "121999674", "url": "https://it.wikipedia.org/wiki?curid=3473222", "title": "Humphrey de Bohun, III conte di Hereford", "text": "Infanzia ed adolescenza.\nNacque nel 1249 circa da Eleonora de Braose, nipote del leggendario Guglielmo il Maresciallo, e da Humphrey di Bohun che mor\u00ec nel 1265 in seguito alle ferite riportate alla battaglia di Evesham in cui aveva combattuto dalla parte dei nobili ribelli.\nSuo nonno, Humphrey di Bohun, II conte di Hereford e I conte di Essex si era all'inizio schierato dalla parte dei baroni, poi, in seguito alla cattura nella battaglia di Lewes del 1264 pass\u00f2 dalla parte del re. Il protrarsi della ribellione del figlio lo port\u00f2 alla decisione di escluderlo dalla successione.\nHumphrey era rimasto orfano di madre due anni dopo la sua nascita, mentre il padre mor\u00ec quando era appena sedicenne. Alla morte del nonno, nel 1275, eredit\u00f2 invece i contadi di Essex ed Hereford, che si andavano ad aggiungere ai possedimenti gallesi ereditati dalla madre. Inizialmente utte le sue propriet\u00e0 rimasero sotto il controllo della corona, a parte la signoria di Brecon che era sotto la custodia di Gilberto di Clare, VII conte di Gloucester e VI di Hertford. Ottenne il pieno possesso dei suoi domini nel 1270, quando comp\u00ec i diciannove anni. La signoria di Brecon, tuttavia, rimase al principe gallese Llywelyn Ein Llyw Olaf ap Gruffydd, che se nera appropriato approfittando dei disordini durante la seconda guerra dei baroni.\nGuerre pubbliche e private nel Galles.\nIl principale obiettivo di Humphrey era quello di riappropriarsi delle terre che aveva perso nel Galles, per questo inizi\u00f2 una guerriglia contro Llywelyn con lo scopo di fiaccarne la resistenza. Quando nel 1272 Enrico III d'Inghilterra mor\u00ec, il figlio Edoardo I d'Inghilterra si trovava alle crociate e fece ritorno solo nel 1274 Llywelyn si rifiut\u00f2 di rendergli omaggio perch\u00e9 vedeva le incursioni di de Bohun come una palese violazione del trattato di Montgomery stipulato da lui stesso con Simone V di Montfort il 29 settembre 1267 e che prevedeva la cessione del castello di Brecon al principe gallese. La controversia fu portata dinnanzi al re, il quale nei primi mesi dell'anno 1277 dichiar\u00f2 guerra a Llywelyn. La partecipazione di de Bohun allo scontro fu ritardata da alcune ribellioni in altri suoi territori gallesi. Si scontr\u00f2 quindi con il principe rivale per riconquistare le terre perdute e spingersi ancora pi\u00f9 a ovest conquistando nuovi territori. Entro il 2 gennaio 1278 la campagna era finitae, alcuni nobili si erano arresi ad Humphrey, ritornato a Brecon. Sempre nel 1278 si rec\u00f2 in pellegrinaggio a Santiago di Compostela.\nNel 1282 il conflitto scoppi\u00f2 di nuovo e non si configur\u00f2 come una mera campagna punitiva, ma piuttosto come una guerra di conquista su larga scala. Inizialmente sembr\u00f2 che il sovrano volesse combattere con un esercito mercenario, mentre i nobili insistevano per essere convocati, sperando di ottenere nuove terre come compenso per il servizio reso; il re non autorizz\u00f2 nessun tipo di ricompensa. De Bohun combatt\u00e9 di nuovo in Galles nel 1294 - 1295 per sedare alcune ribellioni prima di ricongiungersi con il re nel nord del paese.\nInsieme alla guerra ufficiale, Humphrey ne combatt\u00e9 una ufficiosa contro i signori delle Marche gallesi. Nel 1284 il re aveva concesso a un nobile una centena nella regione del Carmarthenshire ed Humphrey pensava che quelle terre gli appartenessero per diritto di conquista, port\u00f2 la disputa dal sovrano che diede ragione al suo rivale. Stessi problemi poco dopo sorsero con Gilberto de Clare, VI conte di Hertford, che contestava la somma di una dote matrimoniale, mentre de Clare sosteneva di non essere mai staro rimborsato del tutto. Quando poi quest'ultimo costru\u00ec un castello a Morlais, che de Bohun reclamava come terra di propria pertinenza, il conflitto arriv\u00f2 al culmine. Questa volta Edoardo I d'Inghilterra si schier\u00f2 con de Bohun, ma lo ammon\u00ec di non approfittarsene. Hertford comp\u00ec ancora diverse spedizioni nelle terre dei de Bohun, che reag\u00ec: il re li convoc\u00f2 a corte e nel gennaio del 1292 e vennero condannati a una multa ed alla confisca di alcune propriet\u00e0, confisca che poi in realt\u00e0 non avvenne. Edoardo I d'Inghilterra non era adirato per la questione in s\u00e9, ma perch\u00e9 due nobili non avevano rispettato le sue disposizioni.\nOpposizione a Edoardo I.\nNel 1294 il re di Francia dichiar\u00f2 decaduta l'autorit\u00e0 inglese sul ducato d'Aquitania. Immediatamente il re progett\u00f2 un'imponente invasione che avrebbe dovuto compiersi con l'ausilio di principi stranieri, con cui si sarebbe stretta un'alleanza, e con l'aiuto dei nobili inglesi che sarebbero stati richiamati in massa. Nel marzo 1297 Edoardo I d'Inghilterra domand\u00f2 al parlamento l'appoggio di tale missione e il maresciallo d'Inghilterra, Roger Bigod, conte di Norfolk rifiut\u00f2 di dare il consenso asserendo che rientrava nelle sue prerogative ricordare che i sudditi del re non erano obbligati a seguirlo in combattimento a meno che non avessero dovuto combattere al suo fianco. Su questo Bigod si riferiva al fatto che il re intendeva attaccare dalle Fiandre, mandando il suo esercito nobiliare in Guascogna. Al momento di tale risoluzione Humphrey non era presente, essendo in viaggio con due delle figlie del re, ma quando torn\u00f2, in luglio, espresse, in qualit\u00e0 di Conestabile d'Inghilterra, il suo appoggio alla mozione di Bigod. Altri nobili si allinearono con loro tutti spinti dallo scontento per il pesante aggravio fiscale che il continuo guerreggiare del re in Francia, Scozia e Galles portava su di loro. Anche l'arcivescovo di Canterbury, Robert Winchelsey li appoggi\u00f2 in virt\u00f9 di una sua perenne disputa con il re circa le tasse che la corona imponeva al clero. De Bohun arriv\u00f2 ad esporsi di persona facendo un discorso pieno di rimostranze al re, riferendosi soprattutto ad una tassa recentemente applicata che i nobili ritenevano illegale, sottoline\u00f2 quelli che a suo parere erano abusi di potere e chiese che venissero restaurate le antiche libert\u00e0 nobiliari.\nEdoardo I d'Inghilterra non sembrava propenso a cedere alle richieste dei nobili, ne questi parevano disposti a fare marcia indietro ed il paese sembr\u00f2 di nuovo sull'orlo della guerra civile. Un evento per\u00f2 catalizz\u00f2 l'attenzione dell'intera nazione, William Wallace ed i suoi uomini avevano sconfitto gli inglesi nella Battaglia di Stirling Bridge nel settembre 1297. I magnati inglesi furono ben disposti ad andare a combattere con il re ora che lo spettro del guerriero scozzese minacciava le loro propriet\u00e0, mentre la guerra in Francia era la mera difesa di possedimenti reali. Il sovrano negozi\u00f2 una tregua con i francesi e acconsent\u00ec a firmare un documento, la Confirmatio Cartarum, che si accorp\u00f2 alla Magna Charta. I nobili furono ben disposti quindi a combattere per il re ed Humphrey partecip\u00f2 come comandante alla Battaglia di Falkirk nel 1298.\nLa morte.\nNel 1275 circa Humphrey si era sposato con Maud di Fiennes e dal matrimonio era nato un figlio, Humphrey de Bohun, IV conte di Hereford, nato attorno al 1276. Nel 1298, il 31 dicembre Humphrey mor\u00ec lasciando i propri domini al figlio ventenne."}
{"id": "3473223", "revid": "585241", "url": "https://it.wikipedia.org/wiki?curid=3473223", "title": "Teorema della farfalla", "text": "In matematica, e in particolare in geometria euclidea, il teorema della farfalla afferma che:\nDimostrazione.\nSiano formula_13 e formula_14 le perpendicolari, condotte da formula_6, rispettivamente a formula_16 e a formula_17. In modo analogo, siano formula_18 e formula_19 le perpendicolari, condotte da formula_7, rispettivamente a formula_21 e a formula_22.\nAdesso, poich\u00e9\nDalle precedenti equazioni, si pu\u00f2 facilmente dedurre che\npoich\u00e9 formula_36 = formula_37\nOra,\nPertanto, possiamo concludere che\nformula_39, ovvero formula_40 \u00e8 il punto medio di formula_41 \nBibliografia.\nH. S. M. Coxeter, S. L. Greitzer, Geometry Revisited, MAA, 1967."}
{"id": "3473224", "revid": "154893", "url": "https://it.wikipedia.org/wiki?curid=3473224", "title": "\u062c", "text": ""}
{"id": "3473225", "revid": "154893", "url": "https://it.wikipedia.org/wiki?curid=3473225", "title": "\ufe9e", "text": ""}
{"id": "3473227", "revid": "154893", "url": "https://it.wikipedia.org/wiki?curid=3473227", "title": "\ufea0", "text": ""}
{"id": "3473229", "revid": "154893", "url": "https://it.wikipedia.org/wiki?curid=3473229", "title": "\ufe9f", "text": ""}
{"id": "3473230", "revid": "339392", "url": "https://it.wikipedia.org/wiki?curid=3473230", "title": "\u0628", "text": ""}
{"id": "3473232", "revid": "339392", "url": "https://it.wikipedia.org/wiki?curid=3473232", "title": "\ufe91", "text": ""}
{"id": "3473233", "revid": "339392", "url": "https://it.wikipedia.org/wiki?curid=3473233", "title": "\ufe92\u0640", "text": ""}
{"id": "3473234", "revid": "339392", "url": "https://it.wikipedia.org/wiki?curid=3473234", "title": "\ufe90", "text": ""}
{"id": "3473236", "revid": "339392", "url": "https://it.wikipedia.org/wiki?curid=3473236", "title": "\ufe92", "text": ""}
{"id": "3473239", "revid": "154893", "url": "https://it.wikipedia.org/wiki?curid=3473239", "title": "\ufea3", "text": ""}
{"id": "3473240", "revid": "154893", "url": "https://it.wikipedia.org/wiki?curid=3473240", "title": "\ufea4", "text": ""}
{"id": "3473241", "revid": "154893", "url": "https://it.wikipedia.org/wiki?curid=3473241", "title": "\ufea2", "text": ""}
{"id": "3473242", "revid": "339392", "url": "https://it.wikipedia.org/wiki?curid=3473242", "title": "\u062e", "text": ""}
{"id": "3473243", "revid": "339392", "url": "https://it.wikipedia.org/wiki?curid=3473243", "title": "\ufea7", "text": ""}
{"id": "3473244", "revid": "339392", "url": "https://it.wikipedia.org/wiki?curid=3473244", "title": "\ufea8", "text": ""}
{"id": "3473245", "revid": "339392", "url": "https://it.wikipedia.org/wiki?curid=3473245", "title": "\ufea6", "text": ""}
{"id": "3473249", "revid": "154893", "url": "https://it.wikipedia.org/wiki?curid=3473249", "title": "\ufeaa", "text": ""}
{"id": "3473250", "revid": "154893", "url": "https://it.wikipedia.org/wiki?curid=3473250", "title": "\u062f", "text": ""}
{"id": "3473252", "revid": "339392", "url": "https://it.wikipedia.org/wiki?curid=3473252", "title": "\u0630", "text": ""}
{"id": "3473254", "revid": "339392", "url": "https://it.wikipedia.org/wiki?curid=3473254", "title": "\ufeac", "text": ""}
{"id": "3473260", "revid": "339392", "url": "https://it.wikipedia.org/wiki?curid=3473260", "title": "\u0631", "text": ""}
{"id": "3473261", "revid": "339392", "url": "https://it.wikipedia.org/wiki?curid=3473261", "title": "\ufeae", "text": ""}
{"id": "3473264", "revid": "119773006", "url": "https://it.wikipedia.org/wiki?curid=3473264", "title": "Madison De La Garza", "text": " Sorellastra da parte di madre di Demi Lovato e presente in molti lavori incentrati principalmente su quest'ultima, De La Garza deve tuttavia la sua fama alla serie TV \"Desperate Housewives\", in cui interpreta il personaggio di Juanita Solis.\nBiografia.\nHa partecipato all'episodio \"Cookie Monster\" della prima serie di \"Sonny tra le stelle\" e ad altri prodotti di Disney Channel in cui era presente anche sua sorella Demi Lovato, tuttavia \u00e8 nota principalmente per il ruolo di Juanita Solis, la figlia di Gabrielle Solis, nella serie TV \"Desperate Housewives:\" De La Garza \u00e8 infatti apparsa in 72 episodi della citata serie TV. Successivamente De La Garza ha preso parte in maniera sporadica ad altre serie televisive ed ai film \"Caged No More\" e \"Mamma, ho scoperto gli gnomi!\". De La Garza \u00e8 inoltre apparsa in alcuni documentari incentrati sulla vita e carriera di sua sorella Demi Lovato, tra cui ' e '. \nOltre all'attivit\u00e0 di attrice, Madison De La Garza ha lavorato anche come sceneggiatrice e regista di cortometraggi. Il suo primo lavoro come sceneggiatrice, Subject 16, \u00e8 stato reso disponibile sul suo account YouTube.\nDoppiatrici Italiane.\nCome attrice \u00e8 stata doppiata da:"}
{"id": "3473265", "revid": "647919", "url": "https://it.wikipedia.org/wiki?curid=3473265", "title": "\u0632", "text": ""}
{"id": "3473266", "revid": "647919", "url": "https://it.wikipedia.org/wiki?curid=3473266", "title": "\ufeb0", "text": ""}
{"id": "3473267", "revid": "154893", "url": "https://it.wikipedia.org/wiki?curid=3473267", "title": "\u0633", "text": ""}
{"id": "3473268", "revid": "154893", "url": "https://it.wikipedia.org/wiki?curid=3473268", "title": "\ufeb3", "text": ""}
{"id": "3473269", "revid": "154893", "url": "https://it.wikipedia.org/wiki?curid=3473269", "title": "\ufeb4", "text": ""}
{"id": "3473270", "revid": "154893", "url": "https://it.wikipedia.org/wiki?curid=3473270", "title": "\ufeb2", "text": ""}
{"id": "3473271", "revid": "1573940", "url": "https://it.wikipedia.org/wiki?curid=3473271", "title": "Heratemita", "text": "Heratemita \u00e8 un genere di ragni appartenente alla famiglia Salticidae.\nCaratteristiche.\nLe femmine hanno un \"bodylenght\" (lunghezza del corpo senza le zampe) maggiore di quello dei maschi, circa 8 millimetri contro 5-7. Il cefalotorace \u00e8 pi\u00f9 largo che lungo, di colore nero, e ricoperto di una rada peluria violacea. Nella parte posteriore del pattern oculare vi sono quattro grandi macchie bianche. L'opistosoma ha forma allungata, con tre strisce bianche longitudinali e anch'esso con poca peluria.\nLe zampe sono esili, di colore nerastro con anulazioni gialle, ad eccezione del primo paio, robusto e con tarso e metatarso giallo vivido. I cheliceri del maschio inizialmente sono paralleli per poi divergere ad angolo retto.\nDistribuzione.\nLe due specie oggi note di questo genere sono diffuse nell'Asia sudorientale: una \u00e8 endemica delle Filippine, l'altra di Sumatra.\nTassonomia.\nA dicembre 2010, si compone di due specie:"}
{"id": "3473272", "revid": "52076", "url": "https://it.wikipedia.org/wiki?curid=3473272", "title": "\u0634", "text": ""}
{"id": "3473273", "revid": "339392", "url": "https://it.wikipedia.org/wiki?curid=3473273", "title": "\ufeb7", "text": ""}
{"id": "3473274", "revid": "339392", "url": "https://it.wikipedia.org/wiki?curid=3473274", "title": "\ufeb8", "text": ""}
{"id": "3473275", "revid": "339392", "url": "https://it.wikipedia.org/wiki?curid=3473275", "title": "\ufeb6", "text": ""}
{"id": "3473276", "revid": "154893", "url": "https://it.wikipedia.org/wiki?curid=3473276", "title": "\ufeb9", "text": ""}
{"id": "3473277", "revid": "154893", "url": "https://it.wikipedia.org/wiki?curid=3473277", "title": "\ufebb", "text": ""}
{"id": "3473278", "revid": "154893", "url": "https://it.wikipedia.org/wiki?curid=3473278", "title": "\ufebc", "text": ""}
{"id": "3473279", "revid": "154893", "url": "https://it.wikipedia.org/wiki?curid=3473279", "title": "\ufeba", "text": ""}
{"id": "3473286", "revid": "767487", "url": "https://it.wikipedia.org/wiki?curid=3473286", "title": "Stanley Okoro", "text": "Carriera.\nClub.\nDopo aver giocato in patria, nel 2010 si trasferisce in Spagna, dove si trasferisce all'Almer\u00eda B.\nNazionale.\nNel 2010 debutta con la Nazionale nigeriana."}
{"id": "3473287", "revid": "481666", "url": "https://it.wikipedia.org/wiki?curid=3473287", "title": "Wallace Worsley", "text": "Biografia.\nNato a Wappingers Falls, nello stato di New York, era un attore teatrale che divent\u00f2 regista cinematografico all'epoca del muto. Nella sua carriera di regista, che dur\u00f2 dieci anni, dal 1918 al 1928, firm\u00f2 29 pellicole, interpretando anche 7 film. Molti dei film che diresse avevano come protagonista Lon Chaney\nVita privata.\nWallace Worsley era sposato con l'attrice Julia M. Taylor da cui ebbe due figli, Paul Worsley e Wallace Worsley Jr., anche lui regista cinematografico,"}
{"id": "3473297", "revid": "92723", "url": "https://it.wikipedia.org/wiki?curid=3473297", "title": "Himitsu Sentai Goranger", "text": "Himitsu sentai Goranger (\u79d8\u5bc6\u6226\u968a\u30b4\u30ec\u30f3\u30b8\u30e3\u30fc), letteralmente \"Lo squadrone segreto Goranger\", \u00e8 una serie televisiva tokusatsu. \u00c8 stato il primo telefilm della serie \"Super sentai\", divenuta nota in occidente grazie ai \"Power Rangers\". La serie \u00e8 stata creata da Sh\u014dtar\u014d Ishinomori, ed \u00e8 stata trasmessa sul canale televisivo giapponese NET (ora TV Asahi) dal 5 aprile 1975 al 26 marzo 1977, per un totale di 84 episodi.\nStoria.\nLa pace nel mondo \u00e8 minacciata dalla nascita di una societ\u00e0 segreta internazionale del male chiamata \"Kuro Jujigun\" (\"Esercito della Croce nera\"). Le Nazioni Unite istituiscono la squadra speciale \"EAGLE\" (\"EArth Guardia LEague\") per combattere la minaccia, distribuendola in varie parti del mondo, designate come \"blocchi\". Uno dei pi\u00f9 grandi \"blocchi\" \u00e8 il Giappone. Per evitare la squadra speciale, il \"Kuro Jujigun\" decide di lanciare un attacco a sorpresa contro il Giappone e invia cinque dei suoi pi\u00f9 pericolosi cyborg di attacco.\nAttraverso il Giappone Kuro Jujigun decima i suoi obiettivi, uccidendo tutti coloro che si oppongono, ma dalle ceneri di queste basi distrutte, cinque giovani reclute miracolosamente sopravvivono e giurano vendetta. A loro il comandante della EAGLE giapponese, Edogawa Kenpachi, fornisce delle speciali tute da battaglia che li rendono capaci di abilit\u00e0 sovrumane. Nasce cos\u00ec lo squadrone Goranger.\nI protagonisti.\n\u00c8 un'organizzazione dedicata alla difesa del mondo dalla minaccia del Kuro Jujigun.\nLa EAGLE \u00e8 stata creata dall'Organizzazione delle Nazioni Unite ed \u00e8 stata incaricata di difendere varie parti del mondo designate come \"blocchi\"(ci sono 10 blocchi nel mondo).\nLa sede giapponese della EAGLE ha sviluppato la speciale tecnologia utilizzata dai Goranger. Le loro tute sono state create per combattere i mostruosi cyborg del Kuro Jujigun.\nI Goranger si trasformano semplicemente gridando \"Go!\" e ruotando su se stessi senza l'ausilio di speciali bracciali utilizzati nelle serie successive. Al fianco delle loro cinture hanno dei mini razzi chiamati chiamati Birdies che usano per volare. Ciascuno dei Goranger ha un'arma diversa.\nPrima di combattere, i Goranger lanciano il loro grido di battaglia \"cinque persone riunite, Goranger!\" (\uff15\u4eba\u63c3\u3063\u3066\u3001\u30b4\u30ec\u30f3\u30b8\u30e3\u30fc\uff01, Gonin sorotte, Gorenj\u0101! ?).\nAlla fine della serie, Daita e Taro scoprono che le iniziali dei nomi di ciascuno formano il nome Cassiopea (\u304b\u30fb\u3057\u30fb\u304a\u30fb\u30da\u30fb\u3042\uff08\u30ab\u30b7\u30aa\u30da\u30a2\uff09, Ka-Shi-O-Pe-A (Kashiopea)?), che \u00e8 la debolezza del Presidente della Croce Nera.\nHa 24 anni ed \u00e8 il fratello minore del capitano della base della EAGLE a Kant\u00f2.\nKaijo venne sottoposto ad allenamenti in strategie e pianificazioni di combattimento sin da giovane, \u00e8 un leader e stratega nato, che mostra un livello di maturit\u00e0 che va oltre i suoi anni. Era anche l'asso della squadra di calcio giapponese della EAGLE nonch\u00e9 un maestro dei travestimenti. Suo fratello mor\u00ec quando Kuro Jujigun attacc\u00f2 la loro base.\nNei panni di Akaranger, Kaijo \u00e8 il leader del gruppo e spesso aiuta gli altri a coordinare gli attacchi combinati della squadra come il Goranger Storm e il Goranger Hurricane.\nLe sue armi sono la pistola laser Silver Shot e la frusta multi uso Red Vute. Akaranger ritorna nel film Gokaiger Goseiger Super Sentai 199 Hero Great Battle, dove dona ai Gokaiger le Goranger Keys Greater Power.\nHa 25 anni. Si stava allenando a Touhoku quando L'Esercito Della Croce Nera attacc\u00f2. \u00c8 il pi\u00f9 maturo dei Goranger, indossa solitamente abiti da cowboy, \u00e8 un abile arciere e pilota e sognava di diventare un pilota di auto da corsa. Come Aoranger, Akira \u00e8 il vice comandante dei Goranger, pilota le aeronavi Varibloom e Varidreen.\nLa sua arma era il potente arco Blue Cherry, che nell'episodio 43 viene rimpiazzato dall'Ultra Blue Cherry che lancia frecce esplosive.\nHa 23 anni. Viene chiamato Dai-Chan da Shinmei, Peggy e Yoko. Daita, campione di Judo, \u00e8 un ingegnere dalla corporatura robusta e dall'animo gioviale reclutato alla base della EAGLE al Kyushu. \u00c8 abile nella meccanica e nella matematica, ma ha delle difficolt\u00e0 a risolvere dei semplici indovinelli. \u00c8 goloso di riso al curry, del quale ordina sempre numerose porzioni. Come Kiranger \u00e8 quello fisicamente pi\u00f9 forte della squadra ed \u00e8 armato del Ki-Sticker, un'asta con un pugno all'estremit\u00e0.\nPossiede anche una radio chiamata YTC che usa per danneggiare circuiti elettronici.\nA met\u00e0 serie, Daita viene promosso a capo della base della EAGLE a Kyushu e rimpiazzato come Kiranger da Daigoro Kumano ma quando quest'ultimo viene ucciso da un cyborg della Croce Nera, Daita ritorna a vestire i panni di Kiranger.\nDaigoro ha sostituito Daita nel ruolo di Kiranger ma \u00e8 stato fra i Goranger per soli 13 episodi prima di essere ucciso.\nHa 18 anni ed \u00e8 una ragazza euroasiatica (suo padre era svizzero mentre la madre era giapponese) assegnata alla base della EAGLE in Hokkaido nella ingegneria della armi specializzata in esplosivi.\nSi veste sempre in modo elegante.\nCome Momoranger, possiede delle armi dall'aspetto femminile: i suoi orecchini a forma di cuore sono delle bombe che prima di lanciare contro i nemici dice sempre \"Siete pronti? Ecco qua!\"(\u3044\u3044\u308f\u306d\u30fb\u30fb\u30fb\u884c\u304f\u308f\u3088\uff01, Ii wa ne? Iku wa yo!), ha anche degli shuriken a forma di cuore, uno strumento chiamato Momo Mirror che usa per confondere i nemici e il Momo Ceceli che serve a rintracciare i nemici.\nHa 17 anni. \u00c8 il membro pi\u00f9 giovane della squadra che si stava allenando alla base EAGLE a Kansai.\n\u00c8 un ragazzo scavezzacollo dal temperamento un po' irascibile.\nCome Midoranger, le sue armi sono il Midorang, un potente boomerang che pi\u00f9 tardi venne potenziato e trasformato nel New Midorang e il Mido Puncher, una fionda che lancia proiettili esplosivi.\nAltri personaggi.\n\u00c8 il comandante del blocco giapponese della EAGLE e dei Goranger. In pubblico, Edogawa \u00e8 anche il proprietario della rosticceria \"Gon\" dove c'\u00e8 l'ingresso segreto della base dei Goranger.\n\u00c8 un Merlo Indiano parlante che fa da mascotte all'omonima rosticceria. Si burla spesso di Daita.\nTalvolta aiutano i Goranger nelle loro missioni.\nL'Esercito Della Croce Nera.\nL'Esercito Della Croce Nera (\u9ed2\u5341\u5b57\u8ecd, Kuro J\u016bjigun) sono gli antagonisti della serie.\nUn'organizzazione criminale internazionale guidata dall'essere extra terrestre conosciuto come Presidente Della Croce Nera; il loro scopo \u00e8 dominare il mondo e schiavizzare l'umanit\u00e0.\nUtilizzano della tecnologia avanzata per creare un'armata di esseri super umani per attaccare la EAGLE e i Goranger.\nUsano anche la magia per potenziare i propri uomini.\nHanno basi in molti paesi del mondo e il loro quartier generale \u00e8 il Castello Della Croce Nera(\u9ed2\u5341\u5b57\u57ce, Kuro J\u016bjij\u014d), una fortezza volante.\nNon poteva essere sconfitto con armi convenzionali, aveva poteri sovrannaturali ed era molto intelligente.\nAll'inizio della serie, teneva il suo volto coperto da un cappuccio bianco e nella seconda met\u00e0 della serie rivela la sua vera identit\u00e0: si tratta di una macchina umanoide che faceva parte del Castello Della Croce Nera.\nNella battaglia finale, era stato quasi sconfitto dal Goranger Hurricane dei Goranger che aveva assunto la forma della costellazione Cassiopea, ma si \u00e8 trasformato nel Castello Della Croce Nera cercando di sfuggire nello spazio.\nI Goranger lo inseguirono e fecero schiantare le loro motociclette nei punti vitali della fortezza e scapparono prima che esplose distruggendo il Presidente Della Croce\nNera.\nUn crudele generale riconosciuto per i suoi successi in Africa, \u00e8 stato mandato in Giappone per eliminare i Goranger, ma la sua natura di codardo gli impedisce di compiere questa missione.\nHa frequentemente duellato con Akaranger.\nVenne definitivamente sconfitto da Akaranger prima con la Spear Whip e poi con il Goranger Storm.\nMaschera di Sole indossa una maschera a forma di sole ed \u00e8 armato di un'asta che emette fiamme.\n\u00e8 vanitoso, orgoglioso e lascia spesso che queste due sue caratteristiche vadano di mezzo nei suoi piani.\nEra virtualmente invincibile grazie alla sua armatura di acciaio ma venne definitivamente sconfitto quando Aoranger comand\u00f2 a distanza il Variblune e le bombe usate per la mossa Goranger Storm esplosero, portando con s\u00e9 sia Temujin che il Variblune.\n\u00e8 un individuo freddo e calcolatore, possiede una fortezza volante chiamata Navarone(\u79fb\u52d5\u8981\u585e\u30ca\u30d0\u30ed\u30fc\u30f3, Id\u014d Y\u014dsai Nabar\u014dn).\nHa l'abilit\u00e0 di sparare missili al napalm dalla cima della sua maschera.\nMor\u00ec quando le Goranger Machines vennero fatte schiantare dentro Navarone, facendolo esplodere).\n\u00e8 un esperto nell'uso della magia ed \u00e8 particolarmente interessato all'astrologia.\n\u00e8 capace di respingere vari attacchi dei Goranger ed era talmente fedele al Presidente Della Croce Nera che si autodistrusse per poter rivelargli il covo dei Goranger.\nSono tutti vestiti di nero.\nSono state create diverse divisioni di Zolders come gli Africa Troops al servizio di Golden Mask.\nGridano spesso \"hoi\" in battaglia.\nI mutanti mascherati\nI mostri della serie, i mutanti mascherati (\u4eee\u9762\u602a\u4eba, Kamen Kaijin) sono membri dell'Esercito Della Croce nera che sono stati potenziati tramite la chirurgia e la cibernetica.\nCiascuno di essi porta una maschera diversa e varie armi che usano contro i Goranger.\nVengono sempre distrutti dai Goranger con la mossa \"Goranger Storm\" o \"Goranger Hurricane\".\nGolden Mask (\u9ec4\u91d1\u4eee\u9762, \u014cgon Kamen?, 1):\nSamurai Mask (\u6b66\u8005\u4eee\u9762, Musha Kamen?, 1-2):\nBronze Mask (\u9752\u9285\u4eee\u9762, Seid\u014d Kamen?, 1, 3):\nJade Mask (\u30d2\u30b9\u30a4\u4eee\u9762, Hisui Kamen?, 1, 4):\nPoison Gas Mask (\u6bd2\u30ac\u30b9\u4eee\u9762, Dokugasu Kamen?, 1, 4-5)\nIron Hoop Mask (\u9244\u8f2a\u4eee\u9762, Kanawa Kamen?, 6)\nCrescent Moon Mask (\u4e09\u30f6\u6708\u4eee\u9762, Mikazuki Kamen?, 7)\nPoison Fang Mask (\u6bd2\u7259\u4eee\u9762, Dokuga Kamen?, 7-8)\nWitch Mask (\u9b54\u5973\u4eee\u9762, Majo Kamen?, 9)\nWing Mask (\u7ffc\u4eee\u9762, Tsubasa Kamen?, 10)\nBoat Ear Mask (\u821f\u8033\u4eee\u9762, Funamimi Kamen?, 11)\nSilver Heat Mask (\u9280\u71b1\u4eee\u9762, Ginnetsu Kamen?, 12)\nHorn Mask (\u89d2\u4eee\u9762, Tsuno Kamen?, 13)\nSkull Mask (\u30c9\u30af\u30ed\u4eee\u9762, Dokuro Kamen?, 14)\nRaibow Mask (\u8679\u4eee\u9762, Niji Kamen?, 15)\nMirror Mask (\u93e1\u4eee\u9762, Kagami Kamen?, 15-16)\nBlack Hair Mask (\u9ed2\u9aea\u4eee\u9762, Kurokami Kamen?, 16-17)\nOne Eyed Mask (\u4e00\u3064\u76ee\u4eee\u9762, Hitotsume Kamen?, 18)\nSword Kamen (\u5263\u4eee\u9762, Tsurugi Kamen?, 19)\nShot Mask (\u7832\u4e38\u4eee\u9762, H\u014dgan Kamen?, 21)\nGear Mask (\u6b6f\u8eca\u4eee\u9762, Haguruma Kamen?, 21-22)\nWire Mask (\u91dd\u91d1\u4eee\u9762, Harigane Kamen?, 22-23)\nRazor Mask (\u30ab\u30df\u30bd\u30ea\u4eee\u9762, Kamisori Kamen?, 23-24)\nEight Eyed Mask (\u516b\u30c4\u76ee\u4eee\u9762, Yatsume Kamen?, 24-25)\nBlue Vein Mask (\u9752\u3059\u3058\u4eee\u9762, Aosuji Kamen?, 26)\nIron Nail Mask (\u9244\u306e\u722a\u4eee\u9762, Tetsunotsume Kamen?, 27)\nIron Comb Mask (\u9244\u30b0\u30b7\u4eee\u9762, Tetsugushi Kamen?, 28)\nDoor Mask (\u6249\u4eee\u9762, Tobira Kamen?, 29)\nMine Mask (\u6a5f\u96f7\u4eee\u9762, Kirai Kamen?, 30)\nIron Tube Mask (\u9244\u30ab\u30f3\u4eee\u9762, Tetsukan Kamen?, 31)\nLarge Hatchet Mask (\u5927\u30ca\u30bf\u4eee\u9762, \u014cnata Kamen?, 32)\nIron Princess Mask (\u9244\u30d2\u30e1\u4eee\u9762, Tetsuhime Kamen?, 33)\nRed Face Mask (\u8d64\u9762\u4eee\u9762, Sekimen Kamen?, 34)\nSteel Mask (\u30b9\u30c1\u30fc\u30eb\u4eee\u9762, Such\u012bru Kamen?, 35)\nWarship Mask (\u8ecd\u8266\u4eee\u9762, Gunkan Kamen?, 36)\nFork Mask (\u30d5\u30a9\u30fc\u30af\u4eee\u9762, F\u014dku Kamen?, 37)\nPirate Mask (\u6d77\u8cca\u4eee\u9762, Kaizoku Kamen?, 38)\nRock Face Mask (\u5ca9\u9762\u4eee\u9762, Iwazura Kamen?, 39)\nIron Basket Mask (\u9244\u30ab\u30b4\u4eee\u9762, Tetsukago Kamen?, 40)\nIron Lion Mask (\u9244\u7345\u5b50\u4eee\u9762, Tetsujishi Kamen?, 41)\nDiamond Mask (\u30c0\u30a4\u30e4\u30e2\u30f3\u30c9\u4eee\u9762, Daiyamondo Kamen?, 43)\nElectricity Mask (\u30a8\u30ec\u30ad\u4eee\u9762, Ereki Kamen?, 44)\nSword Shark Mask (\u5263\u30b6\u30e1\u4eee\u9762, Kenzame Kamen?, 45)\nLocomotive Mask (\u6a5f\u95a2\u8eca\u4eee\u9762, Kikansha Kamen?, 46)\nBird Fang Mask (\u9ce5\u7259\u4eee\u9762, Torikiba Kamen?, 47)\nCamera Mask (\u30ab\u30e1\u30e9\u4eee\u9762, Kamera Kamen?, 48)\nHorn Bone Mask (\u3064\u306e\u9aa8\u4eee\u9762, Tsunobone Kamen?, 49)\nIron Trap Mask (\u9244\u30ef\u30ca\u4eee\u9762, Tetsuwana Kamen?, 50)\nGunman Mask (\u30ac\u30f3\u30de\u30f3\u4eee\u9762, Ganman Kamen?, 51)\nTelephone Mask (\u96fb\u8a71\u4eee\u9762, Denwa Kamen?, 52):\nBaseball Mask (\u91ce\u7403\u4eee\u9762, Yaky\u016b Kamen?, 53)\nBig Ear Mask (\u5927\u8033\u4eee\u9762, \u014cmimi Kamen?, 55)\nFaucet Mask (\u86c7\u53e3\u4eee\u9762, Jaguchi Kamen?, 56)\nCoxcomb Mask (\u30c8\u30b5\u30ab\u4eee\u9762, Tosaka Kamen?, 57)\nParabolic Mask (\u30d1\u30e9\u30dc\u30e9\u4eee\u9762, Parabora Kamen?, 58)\nDeath Bird Mask (\u6b7b\u306e\u9ce5\u4eee\u9762, Shinotori Kamen?, 59)\nMysterious Bivalve Mask (\u5996\u8c9d\u4eee\u9762, Y\u014dgai Kamen?, 60)\nOx Shoe Mask (\u725b\u9774\u4eee\u9762, Gy\u016bgutsu Kamen?, 61)\nRib Mask (\u30a2\u30d0\u30e9\u4eee\u9762, Abara Kamen?, 62)\nTelevision Mask (\u30c6\u30ec\u30d3\u4eee\u9762, Terebi Kamen?, 63)\nClock Mask (\u6642\u8a08\u4eee\u9762, Tokei Kamen?, 64)\nFallen Leaves Mask (\u843d\u8449\u4eee\u9762, Rakuy\u014d Kamen?, 65)\nPinwheel Mask (\u98a8\u8eca\u4eee\u9762, F\u016bsha Kamen?, 66)\nCan Opener Mask (\u30ab\u30f3\u30ad\u30ea\u4eee\u9762, Kankiri Kamen?, 67)\nInjection Mask (\u6ce8\u5c04\u4eee\u9762, Ch\u016bsha Kamen?, 68)\nPineapple Mask (\u30d1\u30a4\u30ca\u30c3\u30d7\u30eb\u4eee\u9762, Painappuru Kamen?, 69)\nTire Mask (\u30bf\u30a4\u30e4\u4eee\u9762, Taiya Kamen?, 70)\nPiano Mask (\u30d4\u30a2\u30ce\u4eee\u9762, Piano Kamen?, 71)\nAnchor Mask (\u30a4\u30ab\u30ea\u4eee\u9762, Ikari Kamen?, 72)\nKendo Mask (\u5263\u9053\u4eee\u9762, Kend\u014d Kamen?, 73)\nGlasses Mask (\u773c\u93e1\u4eee\u9762, Megane Kamen?, 74)\nStove Mask (\u30b9\u30c8\u30fc\u30d6\u4eee\u9762, Sut\u014dbu Kamen?, 75)\nIron Spider Mask (\u9244\u30b0\u30e2\u4eee\u9762, Tetsugumo Kamen?, 76)\nIron Snake Mask (\u9244\u30d8\u30d3\u4eee\u9762, Tetsuhebi Kamen?, 77)\nMammoth Mask (\u30de\u30f3\u30e2\u30b9\u4eee\u9762, Manmosu Kamen?, 78)\nSkate Mask (\u30b9\u30b1\u30fc\u30c8\u4eee\u9762, Suk\u0113to Kamen?, 79)\nIron Tiger Mask (\u92fc\u9244\u864e\u4eee\u9762, Tetsutora Kamen?, 80)\nIron Kettle Mask (\u9244\u30d3\u30f3\u4eee\u9762, Tetsubin Kamen?, 81)\nYo-yo Mask (\u30e8\u30fc\u30e8\u30fc\u4eee\u9762, Y\u014dy\u014d Kamen?, 82)\nDiger Mask (\u30c0\u30a4\u30ac\u30fc\u4eee\u9762, Daig\u0101 Kamen?, 83)\nFilm.\nNOTA: Il film \"JAKQ dengekitai tai Goranger\" \u00e8 un crossover con la serie \"JAKQ dengekitai\".\nAlcuni episodi della serie sono inoltre stati distribuiti al cinema con titoli differenti e un diverso rapporto d'aspetto. Eccone una lista:"}
{"id": "3473298", "revid": "1544245", "url": "https://it.wikipedia.org/wiki?curid=3473298", "title": "Karsan", "text": "Karsan Otomotiv Sanayii ve Ticaret A.\u015e., meglio nota semplicemente come Karsan, \u00e8 una casa automobilistica turca che produce principalmente autobus e furgoni. Partecipa in Industria Italiana Autobus e collabora con Hyundai Motor Company e BMW. \u00c8 quotata presso la Borsa di Istanbul e presso l'OTC Markets Group.\nStoria.\nNata nel 1966 come azienda produttrice di soli veicoli commerciali leggeri, nel 1998 viene acquisita dal gruppo Ko\u00e7.\nGrazie ad una joint venture con la Peugeot Karsan produce furgoni per l'azienda francese, oltre che produrre il modello Ducato per la joint venture FIAT - Tofa\u015f.\nInoltre l'azienda turca si \u00e8 specializzata anche nella produzione di ambulanze, taxi e fuoristrada.\nPossiede una fabbrica anche a Ak\u00e7alar, costruita nel 1998 con un investimento di 70 milioni di dollari USA.\nNel 2007 Karsan stringe un accordo con Renault Trucks (Volvo Group) per la produzione in Turchia dei modelli di autocarro Renault Premium e Renault Kerax al ritmo di 5.000 esemplari l'anno a partire dal 2009. I veicoli, secondo l'accordo, erano assemblati dalla Karsan e venduti attraverso la rete di vendita della Renault Trucks in Turchia e nei paesi confinanti. L'accordo viene sciolto nel 2013, in quanto l'alleanza non raggiunse volumi produttivi significativi e la produzione turca venne trasferita nello stabilimento Renault Trucks di Bourg-en-Bresse.\nNel 2010 Karsan firma un accordo con la BredaMenarinibus per la produzione su licenza nella fabbrica turca di Bursa dei modelli di autobus Vivacity e Citymood e per la vendita diretta in Europa. L\u2019assemblaggio dei primi autobus BredaMenarinibus parte nell\u2019ottobre del 2010.\nNel maggio 2011 il modello V-1 della Karsan \u00e8 stato uno dei tre finalisti (assieme al Ford Transit Connect e al Nissan NV200) per aggiudicarsi il concorso \"Il taxi del futuro\" di New York ed ottenere cos\u00ec l'esclusiva di dieci anni per i taxi della metropoli statunitense; il concorso \u00e8 stato vinto dal modello Nissan.\nIl 15 maggio 2015, per mezzo di un accordo con la Hyundai Motor Company, gi\u00e0 partner di Karsan per la produzione degli autocarri Hyundai HD, parte la produzione del veicolo commerciale Hyundai H350 destinato ad essere esportato globalmente. L\u2019investimento totale \u00e8 pari a 200 milioni di euro di cui 43 milioni a carico della Karsan.\nNel dicembre 2018 Karsan acquisisce il 70% di Industria Italiana Autobus tramite un aumento di capitale. Tuttavia il mese successivo, durante un incontro con il Ministero dello sviluppo economico, la partecipazione in IAA viene ridotta al 20,03%."}
{"id": "3473299", "revid": "767487", "url": "https://it.wikipedia.org/wiki?curid=3473299", "title": "Bello Musa Kofarmata", "text": "Carriera.\nClub.\nGioca dal 2007 nella massima serie nigeriana; in carriera ha giocato complessivamente 8 partite nella CAF Champions League, nella quale ha anche realizzato 2 reti.\nNazionale.\nNel 2007 ha giocato 4 partite senza segnare nei Mondiali Under-20. Nel 2010 debutta con la Nazionale nigeriana."}
{"id": "3473301", "revid": "1573940", "url": "https://it.wikipedia.org/wiki?curid=3473301", "title": "Iona (zoologia)", "text": "Iona \u00e8 un genere di ragni appartenente alla famiglia Salticidae.\nDistribuzione.\nL'unica specie oggi nota di questo genere \u00e8 endemica delle isole Tonga.\nTassonomia.\nA dicembre 2010, si compone di una sola specie:"}
{"id": "3473314", "revid": "767487", "url": "https://it.wikipedia.org/wiki?curid=3473314", "title": "Julius Ubido", "text": "Carriera.\nClub.\nNel 2007 debutta con la maglia dell'Heartland.\nNazionale.\nNel 2011 debutta con la Nazionale nigeriana."}
{"id": "3473319", "revid": "36426", "url": "https://it.wikipedia.org/wiki?curid=3473319", "title": "Villa Torrigiani (Barberino Val d'Elsa)", "text": "Villa Torrigiani si trova in piazza Torrigiani a Vico d'Elsa, frazione di Barberino Val d'Elsa, poco lontano dalla villa Guicciardini di Vico.\nNon va confusa con la Villa Torrigiani di Valdigelata, costruzione ottocentesca situata ai margini del borgo. \nStoria e descrizione.\nLa villa nacque sui resti del castello di Vico, con consistenti lavori in epoca tardo-rinascimentale, forse frutto dell'ampliamento di una residenza minore antecedente. Per via ereditaria fu dei Torrigiani dalla met\u00e0 del Seicento, che ampliarono notevolmente la fattoria, dotandola di annessi ancora esistenti come l'orciaia, il frantoio, la tinaia e le cantine, attorno alla residenza padronale. La famiglia vi risiedeva tuttavia saltuariamente, durante alcuni momenti salienti dell'anno agricolo. La tenuta, al massimo dell'estensione, arrivava a comprendere quaranta poderi per oltre 900 ettari di terreno. \nIl fronte principale della villa-fattoria \u00e8 rivolto verso la piazza, con portale centinato bordato da bozze e protetto da tettuccio sporgente. Vi si aprono tre eleganti finestre in pietra e un orologio, posto all'altezza del primo piano tra altre aperture asimmetriche. \nSul cortile interno affacciano gli altri corpi di fabbrica, la cappella dedicata a san Bernardo (all'interno una \"Crocifissione\" di Giovanni da San Giovanni) e il giardino col torrino merlato, costruito alla fine dell'Ottocento."}
{"id": "3473321", "revid": "125969405", "url": "https://it.wikipedia.org/wiki?curid=3473321", "title": "Williams FW15C", "text": "La Williams FW15C fu la vettura con cui la Williams corse il Campionato del mondo di Formula 1 1993. I piloti erano Damon Hill (0) e Alain Prost (2). Il francese torna in Formula 1 dopo essersi preso un anno sabbatico.\nPer tutte le soluzioni tecnologiche che annoverava (molte di esse abolite a partire dalla stagione successiva) \u00e8 da considerarsi una delle vetture pi\u00f9 avanzate che abbiano mai corso in Formula 1.\nSviluppo.\nRispetto alla precedente FW14B, le nuove vetture della stagione 1993 disponevano da regolamento di pneumatici posteriori pi\u00f9 stretti di quelli dell'anno prima, adottando una misura (325 millimetri di larghezza) che \u00e8 stata utilizzata fino al 2017. Verso met\u00e0 stagione vennero introdotti sulla FW15C alcuni controlli elettronici come il sistema antipattinamento, il quale, dopo il suo ritorno nel 2001, verr\u00e0 chiamato controllo della trazione, e il \"launch control\" in partenza. Damon Hill si ritrov\u00f2 ad utilizzare il numero 0 a causa del ritiro di Nigel Mansell che, dopo aver vinto il titolo nel 1992 lasci\u00f2 la categoria (anche se non definitivamente, visto che disput\u00f2 alcune gare sempre in Williams nel 1994 e poi in McLaren nel 1995) andando a gareggiare in Nordamerica. Una circostanza che si ripet\u00e9 l'anno dopo, dato che questa volta \u00e8 Prost a ritirarsi dopo la vittoria iridata.\nCarriera agonistica.\nStagione.\nIl dominio gi\u00e0 visto nel corso del 1992 si ripresent\u00f2 in tutto e per tutto anche nel 1993 nonostante un inizio sofferto, per via di una McLaren competitiva abilmente guidata da un Ayrton Senna in stato di grazia. Prost vinse in Sudafrica, San Marino, Spagna, Canada, Francia, Gran Bretagna e Germania ed ottenne tre secondi posti nelle ultime tre gare, risultati ai quali si aggiungono le tre vittorie consecutive di Hill in Ungheria, Belgio e Italia. Al termine della stagione il francese conquist\u00f2 il suo quarto titolo e si ritir\u00f2 definitivamente dalla Formula 1. La squadra conquist\u00f2 inoltre il secondo titolo costruttori di fila."}
{"id": "3473322", "revid": "339392", "url": "https://it.wikipedia.org/wiki?curid=3473322", "title": "\ufef4", "text": ""}
{"id": "3473323", "revid": "339392", "url": "https://it.wikipedia.org/wiki?curid=3473323", "title": "\u064a", "text": ""}
{"id": "3473324", "revid": "339392", "url": "https://it.wikipedia.org/wiki?curid=3473324", "title": "\ufef3", "text": ""}
{"id": "3473325", "revid": "339392", "url": "https://it.wikipedia.org/wiki?curid=3473325", "title": "\ufef2", "text": ""}
{"id": "3473328", "revid": "154893", "url": "https://it.wikipedia.org/wiki?curid=3473328", "title": "\u0648", "text": ""}
{"id": "3473329", "revid": "154893", "url": "https://it.wikipedia.org/wiki?curid=3473329", "title": "\ufeee", "text": ""}
{"id": "3473330", "revid": "339392", "url": "https://it.wikipedia.org/wiki?curid=3473330", "title": "\u0647", "text": ""}
{"id": "3473331", "revid": "339392", "url": "https://it.wikipedia.org/wiki?curid=3473331", "title": "\ufeec", "text": ""}
{"id": "3473332", "revid": "339392", "url": "https://it.wikipedia.org/wiki?curid=3473332", "title": "\ufeeb", "text": ""}
{"id": "3473333", "revid": "339392", "url": "https://it.wikipedia.org/wiki?curid=3473333", "title": "\ufeea", "text": ""}
{"id": "3473334", "revid": "154893", "url": "https://it.wikipedia.org/wiki?curid=3473334", "title": "\u0646", "text": ""}
{"id": "3473335", "revid": "154893", "url": "https://it.wikipedia.org/wiki?curid=3473335", "title": "\ufee7", "text": ""}
{"id": "3473336", "revid": "154893", "url": "https://it.wikipedia.org/wiki?curid=3473336", "title": "\ufee8", "text": ""}
{"id": "3473337", "revid": "154893", "url": "https://it.wikipedia.org/wiki?curid=3473337", "title": "\ufee6", "text": ""}
{"id": "3473338", "revid": "536159", "url": "https://it.wikipedia.org/wiki?curid=3473338", "title": "Virgin Blue", "text": ""}
{"id": "3473339", "revid": "154893", "url": "https://it.wikipedia.org/wiki?curid=3473339", "title": "\u0645", "text": ""}
{"id": "3473340", "revid": "154893", "url": "https://it.wikipedia.org/wiki?curid=3473340", "title": "\ufee3", "text": ""}
{"id": "3473341", "revid": "154893", "url": "https://it.wikipedia.org/wiki?curid=3473341", "title": "\ufee4", "text": ""}
{"id": "3473342", "revid": "154893", "url": "https://it.wikipedia.org/wiki?curid=3473342", "title": "\ufee2", "text": ""}
{"id": "3473343", "revid": "486946", "url": "https://it.wikipedia.org/wiki?curid=3473343", "title": "Doge di Genova", "text": ""}
{"id": "3473346", "revid": "120807010", "url": "https://it.wikipedia.org/wiki?curid=3473346", "title": "Portaerei antisommergibile", "text": "Una portaerei antisommergibile (in inglese: \"Anti-Submarine Warfare Carrier\" o \"ASW Carrier\") \u00e8 un tipo di piccola portaerei specializzata nella lotta antisommergibile. Questo tipo di nave nasce durante la guerra fredda come uno sviluppo delle portaerei di scorta utilizzate nel ruolo \"ASW\" nell'Atlantico settentrionale durante la seconda guerra mondiale contro gli u-boot tedeschi.\nRuolo.\nDopo la seconda guerra mondiale, la principale minaccia navale per la maggior parte delle nazioni occidentali era il confronto con l'Unione Sovietica. I sovietici avevano concluso la guerra con una marina inferiore a quelle occidentali e quindi intrapresero la via di un confronto asimmetrico contro la superiorit\u00e0 delle navi di superficie occidentali, investendo pesantemente nei sottomarini, sia per l'attacco (SSK) e sia in seguito negli SSBN. Dagli anni 60, diverse nazioni acquistarono delle portaerei dal surplus di portaerei leggere inglesi e statunitensi, e, facilmente e senza costi eccessivi, utilizzando velivoli anti-sommergibile come l'S-2 Tracker (Stati Uniti, Canada, Australia, Paesi Bassi, Argentina e Brasile) o l'Aliz\u00e9 (Francia e India), permisero a queste navi di continuare ad essere ancora utili, in particolare nel quadro nella NATO e della lotta ASW, anche se i nuovi caccia navali stavano diventando troppo pesanti per essere utilizzati su queste portaerei, progettate durante la seconda guerra mondiale.\nLe \"portaerei antisommergibile\" nascono durante la guerra fredda nella marina statunitense come conversione di alcune portaerei della per specializzarle nella lotta antisommergibile contro i sottomarini della marina sovietica.\nAnche le altre marine della NATO ed in particolare la marina britannica si dotarono di portaerei di questo tipo; la Royal Navy convert\u00ec due portaerei della (la e la ) e realizz\u00f2 le tre della .\nMolte altre marine utilizzarono in questo ruolo portaerei delle classi e .\nNella United States Navy, le portaerei antisommergibile avevano come hull classification symbol CVS che stava per \"Antisubmarine Aircraft (ASW) Carrier\", mentre la Royal Navy e le altre marine che usano il pennant number utilizzano la lettera R che sta per \"portaerei\".\nAltre portaerei, non classificate ufficialmente come \"portaerei antisommegibile\" ma semplicemente come \"portaerei\" o \"portaeromobili\", che per\u00f2 hanno o avevano come ruolo principale la lotta antisommergibile, sono la , la e la .\nUnit\u00e0.\nL'elenco seguente comprende le portaerei antisommergibile classificate come tali nelle marine militari che le impiegavano; nell'elenco non sono ricomprese le \"portaerei di flotta\", le \"navi anfibie\", le \"portaelicotteri\" o le altre \"portaeromobili\"."}
{"id": "3473347", "revid": "154893", "url": "https://it.wikipedia.org/wiki?curid=3473347", "title": "\u0644", "text": ""}
{"id": "3473348", "revid": "154893", "url": "https://it.wikipedia.org/wiki?curid=3473348", "title": "\ufedf", "text": ""}
{"id": "3473349", "revid": "154893", "url": "https://it.wikipedia.org/wiki?curid=3473349", "title": "\ufee0", "text": ""}
{"id": "3473351", "revid": "154893", "url": "https://it.wikipedia.org/wiki?curid=3473351", "title": "\ufede", "text": ""}
{"id": "3473354", "revid": "154893", "url": "https://it.wikipedia.org/wiki?curid=3473354", "title": "\u0643", "text": ""}
{"id": "3473355", "revid": "154893", "url": "https://it.wikipedia.org/wiki?curid=3473355", "title": "\ufedb", "text": ""}
{"id": "3473357", "revid": "154893", "url": "https://it.wikipedia.org/wiki?curid=3473357", "title": "\ufedc", "text": ""}
{"id": "3473358", "revid": "154893", "url": "https://it.wikipedia.org/wiki?curid=3473358", "title": "\ufeda", "text": ""}
{"id": "3473359", "revid": "119075403", "url": "https://it.wikipedia.org/wiki?curid=3473359", "title": "Villa Torrigiani di Valdigelata", "text": "Villa Torrigiani di Valdigelata si trova in via della Villa a Vico d'Elsa, frazione di Barberino Val d'Elsa.\nDa non confondere con la Fattoria Torrigiani, situata nella piazza del paese.\nStoria e descrizione.\nLa villa fu edificata su un poggio appena fuori dal borgo nel 1890-1896, per i Torrigiani che ne fecero un luogo di residenza a discapito della vecchia fattoria, da allora usata come centro direzionale delle attivit\u00e0 agricole. \nSi accede alla villa tramite un vialetto d'accesso, a partire da una rotonda delimitata da siepi in bosso. L'edificio ha la forma di una palazzina neoclassica, con pianta compatta a parallelepipedo e prospetti simmetrici ravvivati da aperture regolari. I tetto \u00e8 a quattro falde e culmina in un torrino-osservatorio. All'interno le sale presentano decorazioni in stile liberty, opera di Galileo Chini. Tutt'intorno si trova un parco romantico."}
{"id": "3473361", "revid": "154893", "url": "https://it.wikipedia.org/wiki?curid=3473361", "title": "\u0642", "text": ""}
{"id": "3473362", "revid": "154893", "url": "https://it.wikipedia.org/wiki?curid=3473362", "title": "\ufed7", "text": ""}
{"id": "3473363", "revid": "154893", "url": "https://it.wikipedia.org/wiki?curid=3473363", "title": "\ufed8", "text": ""}
{"id": "3473364", "revid": "154893", "url": "https://it.wikipedia.org/wiki?curid=3473364", "title": "\ufed6", "text": ""}
{"id": "3473369", "revid": "339392", "url": "https://it.wikipedia.org/wiki?curid=3473369", "title": "\ufed2", "text": ""}
{"id": "3473370", "revid": "339392", "url": "https://it.wikipedia.org/wiki?curid=3473370", "title": "\ufed3", "text": ""}
{"id": "3473371", "revid": "339392", "url": "https://it.wikipedia.org/wiki?curid=3473371", "title": "\u0641", "text": ""}
{"id": "3473374", "revid": "154893", "url": "https://it.wikipedia.org/wiki?curid=3473374", "title": "\u063a", "text": ""}
{"id": "3473375", "revid": "154893", "url": "https://it.wikipedia.org/wiki?curid=3473375", "title": "\ufecf", "text": ""}
{"id": "3473376", "revid": "154893", "url": "https://it.wikipedia.org/wiki?curid=3473376", "title": "\ufed0", "text": ""}
{"id": "3473377", "revid": "154893", "url": "https://it.wikipedia.org/wiki?curid=3473377", "title": "\ufece", "text": ""}
{"id": "3473381", "revid": "154893", "url": "https://it.wikipedia.org/wiki?curid=3473381", "title": "\u0639", "text": ""}
{"id": "3473382", "revid": "154893", "url": "https://it.wikipedia.org/wiki?curid=3473382", "title": "\ufecb", "text": ""}
{"id": "3473383", "revid": "154893", "url": "https://it.wikipedia.org/wiki?curid=3473383", "title": "\ufecc", "text": ""}
{"id": "3473384", "revid": "154893", "url": "https://it.wikipedia.org/wiki?curid=3473384", "title": "\ufeca", "text": ""}
{"id": "3473385", "revid": "339392", "url": "https://it.wikipedia.org/wiki?curid=3473385", "title": "\u0638", "text": ""}
{"id": "3473386", "revid": "339392", "url": "https://it.wikipedia.org/wiki?curid=3473386", "title": "\ufec7", "text": ""}
{"id": "3473387", "revid": "339392", "url": "https://it.wikipedia.org/wiki?curid=3473387", "title": "\ufec8", "text": ""}
{"id": "3473388", "revid": "339392", "url": "https://it.wikipedia.org/wiki?curid=3473388", "title": "\ufec6", "text": ""}
{"id": "3473391", "revid": "339392", "url": "https://it.wikipedia.org/wiki?curid=3473391", "title": "\u0637", "text": ""}
{"id": "3473392", "revid": "339392", "url": "https://it.wikipedia.org/wiki?curid=3473392", "title": "\ufec4", "text": ""}
{"id": "3473393", "revid": "7", "url": "https://it.wikipedia.org/wiki?curid=3473393", "title": "Angela Baggi", "text": ""}
{"id": "3473394", "revid": "339392", "url": "https://it.wikipedia.org/wiki?curid=3473394", "title": "\ufec2", "text": ""}
{"id": "3473395", "revid": "767487", "url": "https://it.wikipedia.org/wiki?curid=3473395", "title": "A Man's Man (film 1923)", "text": "A Man's Man \u00e8 un film muto del 1923 diretto da Oscar Apfel. Il regista aveva gi\u00e0 girato nel 1918 una precedente versione, \"A Man's Man\", film tratto dalla storia di Peter B. Kyne (1880-1957), scrittore e sceneggiatore, autore tra l'altro del romanzo \"Three Godfathers\" da cui John Ford trarr\u00e0 il film \"In nome di Dio\".\nTrama.\nUn giovane avventuriero, John Stuart Webster, si reca nel Centro America per cercarvi l'oro. Viene coinvolto in una rivoluzione e si trova a combattere al fianco di un vecchio amico, Billy Geary. Quando non sono impegnati nei combattimenti, i due si disputano i favori della bella se\u00f1orita Dolores Ruey.\nDistribuzione.\nDistribuito dalla Film Booking Offices of America (FBO), il film usc\u00ec nelle sale cinematografiche USA nel luglio 1923."}
{"id": "3473398", "revid": "154893", "url": "https://it.wikipedia.org/wiki?curid=3473398", "title": "\ufebf", "text": ""}
{"id": "3473399", "revid": "154893", "url": "https://it.wikipedia.org/wiki?curid=3473399", "title": "\ufec0", "text": ""}
{"id": "3473400", "revid": "154893", "url": "https://it.wikipedia.org/wiki?curid=3473400", "title": "\ufebe", "text": ""}
{"id": "3473409", "revid": "767487", "url": "https://it.wikipedia.org/wiki?curid=3473409", "title": "Villa Guicciardini di Vico", "text": "Villa Guicciardini di Vico si trova a Vico d'Elsa, frazione di Barberino Val d'Elsa, non lontano dalla villa Torrigiani.\nStoria e descrizione.\nUna tradizione orale vuole la villa sorta su un antico ospedale per pellegrini in transito tre-quattrocentesco, situato all'interno del castello di Vico. Nel 1701 i Guicciardini di Firenze l'acquistarono dagli Zeffirini di Cortona, rivendendola poi ai Bonsignori di Siena, per poi riacquistarla nel 1860, da Vittoria Bonsignori vedova Brancadori.\nLa dimora originaria si trova a sinistra del corpo di fabbrica principale, riconoscibile per il grande arco bugnato del portale e altre decorazioni in pietra. La parte destra risale all'ampliamento seicentesco, con finestre coi davanzali sorretti da mensole (inginocchiate) e un portale a bozze lisce rialzato di tre gradini.\nL'interno presenta varie decorazioni pittoriche, tra le quali spiccano gli affreschi di Giovanni da San Giovanni nella cappella seicentesca, dedicati alle \"Storie della Vergine\" con vari angioletti (1621). La scala in pietra con balaustra risale all'Ottocento. Sul retro si trova un giardino sorto a ridosso delle mura del castellare, con affaccio panoramico sui numerosi poderi circostanti."}
{"id": "3473410", "revid": "43404472", "url": "https://it.wikipedia.org/wiki?curid=3473410", "title": "\u2014", "text": ""}
{"id": "3473411", "revid": "154893", "url": "https://it.wikipedia.org/wiki?curid=3473411", "title": "\u2015", "text": ""}
{"id": "3473412", "revid": "300067", "url": "https://it.wikipedia.org/wiki?curid=3473412", "title": "Santo Coppa", "text": ""}
{"id": "3473413", "revid": "466539", "url": "https://it.wikipedia.org/wiki?curid=3473413", "title": "Arm\u00e9e r\u00e9volutionnaire fran\u00e7aise", "text": "Con il termine Arm\u00e9e r\u00e9volutionnaire fran\u00e7aise (esercito rivoluzionario francese) ci si riferisce alle forze di terra della Repubblica francese, costituite durante la Rivoluzione dopo la caduta di Luigi XVI e l'inizio della guerra contro le potenze europee dell'Antico regime.\nPotenziate e incrementate numericamente soprattutto durante l'anno II (1794) con l'afflusso dei volontari e la \"leva in massa\", gli eserciti rivoluzionari si fondavano soprattutto sulla accesa motivazione rivoluzionaria e patriottica dei capi e dei soldati, sull'amalgama tra truppe regolari (i \"bianchi\") e i volontari (gli \"azzurri\"), sull'elezione dei capi subordinati, sulla promozione per merito e sulla presenza dei rappresentante in missione che cercavano di esaltare il patriottismo e reprimevano duramente tradimenti, debolezze e codardia.\nDal punto di vista tattico le armate rivoluzionarie, poco disciplinate ma aggressive e con grande spirito offensiva, fondarono i loro successi sull'ordine sparso e sulle cariche alla baionetta in colonne serrate e dimostrarono la loro superiorit\u00e0 sugli eserciti delle potenze monarchiche. Dopo una difficile fase iniziale caratterizzata da disorganizzazione e sfiducia nei vecchi generali, le armate rivoluzionarie, guidate da capi giovani e aggressivi, salvarono la Repubblica, respinsero gli attacchi delle potenze continentali e raggiunsero brillanti vittorie espandendo il potere francese nei Paesi Bassi, in Renania e in Italia.\nStoria.\nFormazione.\nQuando l'\"Ancien R\u00e9gime\" lasci\u00f2 spazio alla monarchia costituzionale prima e alla prima repubblica francese poi, l'intera Francia venne riformata per rispondere ai principi rivoluzionari di \"Libert\u00e9, \u00c9galit\u00e9, Fraternit\u00e9\". La dichiarazione di Pillnitz siglata tra Leopoldo II d'Asburgo-Lorena e Federico Guglielmo II di Prussia spinse la Francia a dichiarare guerra a questi monarchi, facendo subito emergere la necessit\u00e0 di un forte esercito per vincere la guerra. Fu, infatti, proprio l'esercito uno degli elementi pi\u00f9 riformati dalla rivoluzione francese.\nLa quasi totalit\u00e0 degli ufficiali era reclutata, nell'\"Ancien R\u00e9gime\", dall'aristocrazia, pertanto, negli ultimi tempi della monarchia, molti di loro avevano abbandonato i propri reggimenti ed erano emigrati all'estero. Tra il 15 settembre e il 1\u00ba dicembre 1791, ben 2.160 ufficiali disertarono per unirsi alle forze capitanate da Luigi-Giuseppe di Borbone-Cond\u00e9. Gran parte di chi rimase venne imprigionato o ucciso durante il regime del Terrore. Chi scamp\u00f2 a questa sorte venne velocemente promosso a gradi superiori, col risultato che gli ufficiali francesi erano di norma molto pi\u00f9 giovani dei loro colleghi degli eserciti monarchici; tuttavia, alcuni di loro (come Nicolas Luckner, Jean-Baptiste Donatien de Vimeur de Rochambeau e Gilbert du Motier de La Fayette), proprio a causa di queste promozioni lampo, vennero accusati di avere simpatie tra i monarchici francesi e vennero condannati all'esilio o alla pena capitale.\nIl fervore rivoluzionario, accompagnato dalla volont\u00e0 di salvare la prima repubblica, port\u00f2 nell'esercito francese un gran numero di indisciplinati e poco addestrati volontari (molti dei quali erano sanculotti).\nIl regolamento tattico del 1791.\nUfficialmente le armate rivoluzionarie si basarono sul cosiddetto \"regolamento tattico\" del 1791 per eseguire le operazioni militari. Il regolamento, preparato nel decennio antecedente la rivoluzione, prevedeva la combinazione delle tattiche lineari con quelle a colonna, a seconda delle necessit\u00e0 e delle circostanze. Normalmente il fuoco doveva nascere da fanti disposti su tre righe, ma per l'avvicinamento finale era consigliata la formazione in colonna. Queste manovre per\u00f2, per essere eseguite, necessitavano di soldati ben addestrati guidati da capaci ufficiali e sottufficiali, cose che inizialmente erano in difetto nell'esercito rivoluzionario francese e che sul campo ebbero effetti negativi.\nResisi conto dell'impossibilit\u00e0 di continuare a seguire i dettami del regolamento, i comandanti francesi iniziarono ad accostarsi a formazioni pi\u00f9 semplici, come peraltro chiedevano da decenni alcuni teorici. Dopo la sconfitta subita nella guerra dei sette anni, Guibert scrisse un \"saggio generale sulla tattica\" (\"Essai g\u00e9n\u00e9ral de Tactique\"), Bourcet focalizz\u00f2 la sua attenzione sulla formazione degli uomini e sulla guerra in montagna, e Mesnil-Durand propose l'\"ordre profond\", manovra tattica consistente nel combattere in formazioni a colonna e con l'uso privilegiato della baionetta al posto della polvere da sparo. Divenne costante il ricorso alla \"tattica dell'orda\": i tiratori scelti e i veterani, a piedi o a cavallo, venivano mandati in testa all'esercito per schermarne la forza al nemico e per disturbare e demoralizzare quest'ultimo con scaramucce (tecnica sperimentata dal generale La Fayette nella guerra d'indipendenza americana). Terminata l'azione dei tiratori scelti, sarebbe giunta l'ora dei battaglioni \"regolari\", che avevano il compito di costituire la forza d'urto che avrebbe messo in fuga l'esercito avversario con un attacco alla baionetta.\nQuesta combinazione di fucilieri in ordine sparso e cariche di battaglioni incolonnati era ottima per le prime armate rivoluzionarie. Non era richiesto infatti un particolare addestramento e si sfruttava il pi\u00f9 possibile l'ardore rivoluzionario dei soldati.\nComunque sarebbe riduttivo considerare impreparate e armate solo di spirito rivoluzionario le armate francesi degli anni '90 del XVIII secolo. Gli sforzi per migliorare l'addestramento furono numerosissimi, mentre l'emigrazione degli ufficiali nobili apr\u00ec la carriera militare in base al merito, favorendo soprattutto gli ex sottufficiali e gli ufficiali subalterni provenienti dalle file della piccola o piccolissima nobilt\u00e0 provinciale (come Napoleone, per fare un esempio tra molti), che difficilmente avrebbero potuto avere carriere veloci e sicure nel vecchio regime, ma che erano anche decisamente competenti ed appassionati nell'addestramento e nella comprensione delle esigenze dei soldati. Anzi gli ufficiali furono molto pi\u00f9 professionali dei gentiluomini con l'hobby della guerra e del valore tipici della generazione precedente. Infine il vecchio esercito monarchico, uno dei pi\u00f9 grandi d'Europa, non collass\u00f2, persi molti ufficiali (specie superiori) e molti reggimenti stranieri, rimase al suo posto, permettendo un continuo scambio di idee e pratiche tra il vecchio esercito e quello nuovo (un amalgama ante litteram). Anche la milizia e la guardia nazionale furono riorganizzate, in maniera molto differente a seconda delle zone, ma sovente utilizzando veterani delle guerre precedenti e borghesi appassionati (magari in maniera fumosa ed astratta) dei dibattiti sulla tattica del secolo precedente, favorendo l'innovazione e la circolazione di nuove pratiche d'addestramento focalizzate sul soldato come individuo, cittadino, e non pi\u00f9 come numero.\nLa prova del fuoco.\nLa Francia attacc\u00f2 le monarchie europee per prima. Il ministro Charles Fran\u00e7ois Dumouriez propose un'invasione dei Paesi Bassi austriaci ma l'impresa si risolse in una sconfitta per via dell'indisciplina dell'esercito rivoluzionario: in un'occasione i soldati si ammutinarono e uccisero il loro generale, in un'altra misero ai voti gli ordini dei comandanti.\nNell'agosto 1792 un esercito austro-prussiano, guidato da Carlo Guglielmo Ferdinando di Brunswick-Wolfenb\u00fcttel, attravers\u00f2 la frontiera francese marciando su Parigi con l'intento di rimettere al potere Luigi XVI. I soldati austriaci, del Brunswick, dell'Assia e della Prussia sconfissero alcune armate francesi inviate a contrastarli, provocando disordini interni che sfociarono nell'assalto alle Tuileries e nella conseguente caduta della monarchia. Ulteriori tentativi di fermare Carlo Guglielmo Ferdinando non portarono risultati soddisfacenti, e ormai, verso la met\u00e0 di settembre, Parigi sembrava persa. La Convenzione nazionale ordin\u00f2 la fusione delle restanti armate rivoluzionarie sotto la guida di Dumouriez e Kellermann che, il 20 settembre 1792, ottennero una vittoria nella battaglia di Valmy costringendo il loro nemico alla ritirata. Gran parte del merito della vittoria and\u00f2 all'artiglieria francese, tra le migliori d'Europa grazie alle innovazioni introdotte da de Gribeauval.\nLa battaglia di Valmy assicur\u00f2 rispetto all'esercito rivoluzionario francese, che nei successivi dieci anni, sotto il comando di uomini come Moreau, Jourdan, Kl\u00e9ber, Desaix e Bonaparte, intraprese guerre di conquista.\nCarnot e la leva di massa.\nMentre la vittoria di Valmy salv\u00f2 la prima repubblica forzando i nemici dei francesi ad una pausa, Luigi XVI venne ghigliottinato nel gennaio 1793 e la Convenzione dichiar\u00f2 di voler \"esportare la rivoluzione\" oltre i confini francesi, ma Austria, Prussia, Regno di Sardegna, Regno di Napoli, Spagna e Gran Bretagna si unirono nella prima coalizione, inoltre divamp\u00f2 una rivolta in Vandea. Attaccate da vari fronti, le armate rivoluzionarie sembravano al collasso.\nNello stesso periodo Lazare Carnot, deputato della Convenzione, nonch\u00e9 fisico e matematico, venne promosso al Comitato di salute pubblica. Dimostrando grande talento nel rafforzare organizzazione e disciplina, Carnot rivoluzion\u00f2 l'esercito rivoluzionario francese ben conscio della sua inferiorit\u00e0 numerica: il 24 febbraio 1793 infatti decret\u00f2 che ogni dipartimento avrebbe dovuto fornire soldati alla causa rivoluzionaria, e per la met\u00e0 del 1793 l'esercito era costituito da circa 645.000 effettivi. Il 23 agosto 1793, dietro le insistenze di Carnot, la Convenzione diram\u00f2 il seguente proclama ordinando la leva di massa:\nCarnot venne soprannominato \"l'organizzatore della vittoria\". Nel settembre 1794, l'esercito rivoluzionario era cresciuto fino a 1.500.000 unit\u00e0. La leva di massa dette buoni risultati e non fu necessario ripeterla fino al 1797. L'acquisizione di esperienze permise di valutare con attenzione le tattiche in voga e si osserv\u00f2 che non sempre il fuoco dei tiratori scelti e dei cannoni era sufficiente a fiaccare il nemico, che resisteva alle cariche della fanteria. Come soluzione si approd\u00f2 quindi all'ordine misto (\"ordre mixte\"), una combinazione tattica di truppe in colonna con altre disposte in linea.\nNel 1805, l'Arm\u00e9e r\u00e9volutionnaire fran\u00e7aise venne riorganizzata nella Grande Armata.\nComposizione.\nFanteria.\nDissoltosi l'\"Ancien R\u00e9gime\", il sistema di denominazione dei reggimenti venne abbandonato per lasciare il posto alle \"demi-brigade\" composte da due o tre battaglioni, cos\u00ec chiamate per lasciare al passato il termine \"r\u00e9giment\" appartenente al vecchio regime. Nella met\u00e0 del 1793, l'esercito rivoluzionario francese comprendeva 196 \"demi-brigade\" di fanteria. Inizialmente ogni battaglione di linea era basato su tre compagnie di 330 uomini ciascuna, ma in seguito il numero delle compagnie aument\u00f2 a nove, con 150-200 soldati ognuna, e poi a sei. Una \"demi-brigade\" di linea aveva un massimo di 2.500 soldati.\nIn seguito alla pessima prova data sul campo dai battaglioni di volontari, Carnot ordin\u00f2 che in ogni \"demi-brigade\" vi fosse un battaglione di soldati regolari oltre a due di volontari. Queste nuove formazioni, che volevano combinare la disciplina e l'addestramento del vecchio esercito monarchico con l'entusiasmo dei volontari, vennero testate con successo a Valmy nel settembre 1792.\nL'esercito rivoluzionario venne formato da una moltitudine di unit\u00e0 diverse, pertanto non vi era uniformit\u00e0 nelle divise. Veterani con uniformi bianche ed elmetti \"tarleton\" servivano accanto a uomini della guardia nazionale vestiti con giacche blu con contorni rossi e tunica bianca, a loro volta affiancati da volontari in abiti civili contraddistinti dal solo berretto frigio e dalla coccarda coi colori della bandiera francese, quest'ultima unico elemento presente in tutti i soldati. Scarsi rifornimenti fecero s\u00ec che se un'uniforme si rompeva, il soldato doveva sostituirla con abiti propri da civile. Col passare del tempo ogni \"demi-brigade\" adott\u00f2 colori propri e cos\u00ec, nella campagna d'Egitto, l'esercito francese era un caleidoscopio di viola, rosa, verde, rosso, arancione e blu.\nAccanto ai problemi legati alle uniformi, pi\u00f9 grave era la mancanza di armi e munizioni. Ogni tipo di armamento catturato al nemico veniva immediatamente integrato nelle riserve, come accadde alla battaglia di Montenotte del 1796, quando 1.000 francesi senza armi ricevettero altrettanti fucili presi agli austriaci.\nEsistevano anche \"demi-brigade\" di fanteria leggera con gli stessi problemi di uniformit\u00e0 dei reparti di linea. I loro battaglioni avevano sei compagnie, quattro di cacciatori, una di carabinieri e una di volteggiatori, quest'ultima utilizzata di solito per il primo attacco. Una \"demi-brigade\" di fanteria leggera aveva un massimo di 1.000 soldati.\nArtiglieria.\nA supporto della fanteria leggera vi era l'artiglieria, la meno menomata dalla fuga di ufficiali perch\u00e9 molti di loro provenivano dalle classi medie. In questa specialit\u00e0 serv\u00ec anche Napoleone Bonaparte.\nLe varie migliorie apportate dal generale Jean-Baptiste Vaquette de Gribeauval negli anni precedenti la rivoluzione, unite a quelle introdotte dal barone du Teil, fecero dell'artiglieria francese la migliore tra tutte quelle presenti in Europa a quel tempo, come dimostrato a Valmy e a Lodi, nonch\u00e9 nelle future guerre napoleoniche. La carenza di animali da traino obblig\u00f2 i comandanti francesi, fino ai primi anni del 1800, a servirsi di guidatori civili, non del tutto affidabili.\nLe bocche da fuoco erano raggruppate in batterie di otto pezzi. Nel periodo rivoluzionario, alle gi\u00e0 esistenti artiglierie campali e ippotrainate, si affianc\u00f2 l'artiglieria celere.\nCavalleria.\nLa cavalleria risent\u00ec fortemente, in negativo, degli effetti della rivoluzione francese. La maggior parte degli ufficiali era di estrazione aristocratica, pertanto questi abbandonarono la Francia. Addirittura due interi reggimenti, lo \"Hussards du Saxe\" e il \"15\u00e9me Cavalerie (Royal Allemande)\", disertarono per unirsi all'esercito austriaco.\nFacendo da contraltare all'artiglieria, la cavalleria francese era tra le peggiori d'Europa, povera di ufficiali capaci, cavalli ed equipaggiamenti di ogni tipo. Nella met\u00e0 del 1793 vi erano sulla carta 26 reggimenti di cavalleria pesante (per azioni d'urto), 2 di carabinieri, 20 di dragoni (utili per appoggiare da vicino la fanteria), 18 di cacciatori a cavallo (\"Chasseurs \u00e0 cheval\") e 10 di ussari. Nella realt\u00e0 questi reggimenti avevano la met\u00e0 della loro forza nominale. In ogni caso, diversamente dalla fanteria dove i vecchi reggimenti monarchici vennero rinforzati con volontari per formare nuove \"demi-brigade\", la cavalleria mantenne intatta la configurazione in reggimenti per tutto il periodo rivoluzionario e napoleonico. Ad esempio, il \"Regiment de Chasseurs d'Alsace\" (sorto nel 1651), venne rinominato \"1er R\u00e9giment de Chasseurs\" nel 1791, nome che rimase immutato fino allo scioglimento del reparto, avvenuto dopo la sconfitta di Waterloo. Un reggimento era in teoria composto da quattro squadroni ognuno dei quali si articolava in due compagnie di 116 cavalieri, pertanto un reggimento era forte di circa 900 cavalieri. Tuttavia, durante la prima repubblica francese, la forza reale era di 200-300 uomini.\nGenio, servizi sanitari e logistici.\nIl genio militare era molto sviluppato gi\u00e0 all'epoca della monarchia, con gli uomini capaci di costruire ponti e strade. L'espansione dell'esercito, tuttavia, gener\u00f2 una scarsit\u00e0 di genieri nelle varie armate: Bonaparte e la sua armata d'Italia, ad esempio, nel 1796 avevano solo 2.000 genieri a fronte dei teorici 3.300. Materiale per costruire ponti, comprese le barche, erano insufficienti, e in generale i genieri dovevano improvvisare per svolgere alcuni lavori.\nServizi logistici e medici erano praticamente inesistenti, fatto che caus\u00f2 non poche diserzioni ma che abitu\u00f2 i soldati francesi a vivere sfruttando le risorse del territorio in cui si trovavano, garantendo all'esercito una velocit\u00e0 che non sarebbe stata possibile con i carriaggi al seguito."}
{"id": "3473415", "revid": "36426", "url": "https://it.wikipedia.org/wiki?curid=3473415", "title": "Fattoria Torrigiani", "text": ""}
{"id": "3473420", "revid": "282579", "url": "https://it.wikipedia.org/wiki?curid=3473420", "title": "Kalakala", "text": ""}
{"id": "3473436", "revid": "43404482", "url": "https://it.wikipedia.org/wiki?curid=3473436", "title": "\u2013", "text": ""}
{"id": "3473440", "revid": "339392", "url": "https://it.wikipedia.org/wiki?curid=3473440", "title": "\ufe94", "text": ""}
{"id": "3473442", "revid": "154893", "url": "https://it.wikipedia.org/wiki?curid=3473442", "title": "\u0644\u0627", "text": ""}
{"id": "3473447", "revid": "297059", "url": "https://it.wikipedia.org/wiki?curid=3473447", "title": "Variable Specific Impulse Magnetoplasma Rocket", "text": ""}
{"id": "3473448", "revid": "52076", "url": "https://it.wikipedia.org/wiki?curid=3473448", "title": "\u0652", "text": ""}
{"id": "3473450", "revid": "154893", "url": "https://it.wikipedia.org/wiki?curid=3473450", "title": "\u0651", "text": ""}
{"id": "3473452", "revid": "36426", "url": "https://it.wikipedia.org/wiki?curid=3473452", "title": "Villa Capponi di Marcialla", "text": ""}
{"id": "3473453", "revid": "52076", "url": "https://it.wikipedia.org/wiki?curid=3473453", "title": "\u064f", "text": ""}
{"id": "3473455", "revid": "154893", "url": "https://it.wikipedia.org/wiki?curid=3473455", "title": "\u0650", "text": ""}
{"id": "3473456", "revid": "486946", "url": "https://it.wikipedia.org/wiki?curid=3473456", "title": "\u064e", "text": ""}
{"id": "3473457", "revid": "36426", "url": "https://it.wikipedia.org/wiki?curid=3473457", "title": "Villa Capponi di Petrognano", "text": ""}
{"id": "3473459", "revid": "767487", "url": "https://it.wikipedia.org/wiki?curid=3473459", "title": "Osas Okoro", "text": "Carriera.\nClub.\nDopo aver giocato nel Bayelsa United, nel 2010 si trasferisce all'Heartland.\nNazionale.\nNel 2011 debutta con la Nazionale nigeriana."}
{"id": "3473460", "revid": "300067", "url": "https://it.wikipedia.org/wiki?curid=3473460", "title": "Aubrey Coleman", "text": "Carriera.\nCollege.\nHa iniziato a giocare a basket molto tardi, infatti fino all'high school praticava mezzofondo e crosstraining. La sua carriera collegiale inizia al Southwest Mississippi Community College, per poi passare alla Houston University, dove nelle due stagioni seguenti part\u00ec sempre titolare e terminando la stagione da senior come miglior marcatore della NCAA, a oltre 25 punti per partita.\nNBA.\nLa carriera NBA di Aubrey Coleman inizia dopo aver terminato il college, prendendo parte al Porthsmouth Invitational Tournament, guadagnandosi successivamente la chiamata per la Summer League di Las Vegas con i New Orleans Hornets, dove nelle 5 gare giocate termin\u00f2 con 11 punti e 3 rimbalzi di media.\nTurchia.\nLa prima stagione da professionista vede Aubrey Coleman impegnato in Turchia, con la maglia dell'Aliaga Petkim, realizzando oltre 16 punti e 4 rimbalzi di media a partita. Per motivi personali rescinde il proprio contratto nel dicembre del 2010.\nD-League.\nNel gennaio del 2011 firma per gli Austin Toros, appartenente alla D-League, concludendo la stagione a 13 punti e 4,5 rimbalzi di media.\nItalia.\nIl 28 aprile 2011 firma per la Pallacanestro Biella. Chiamato per salvare la squadra dalla retrocessione in A2, nelle tre partite disputate contribuisce in maniera rilevante alla salvezza della propria squadra, grazie anche a una media di 20 punti nelle tre gare disputate. Il 19 maggio 2011 prolunga il suo contratto per la stagione 2011-2012.\nIl 16 luglio 2013 viene ingaggiato dalla Pallacanestro Varese.\nRepubblica Ceca.\nIl 6 agosto 2012 firma per il \u010cEZ Nymburk."}
{"id": "3473466", "revid": "767487", "url": "https://it.wikipedia.org/wiki?curid=3473466", "title": "Le donne di Mandingo", "text": "Le donne di Mandingo \u00e8 un film pornografico del 1990 diretto da Mario Bianchi (con lo pseudonimo di Jim Reynolds) ed interpretato da Moana Pozzi e Ilona Staller.\nIl titolo inglese del film \u00e8 \"Passionate Love\", quello portoghese invece \u00e8 \"As Mulheres de Mandingo\".\nTrama.\nCicciolina decide di aprire una casa d'appuntamento (la \"Casa del Piacere\") nella villa dei genitori di Miss Pomodoro. Quest'ultima infatti per attirare nuovi clienti attaccher\u00e0 vari biglietti per tutto il paese. Le avventure di Cicciolina, Moana e Miss Pomodoro proseguono grazie a tre clienti fissi (Eric Price, Ron Jeremy, Andre Allen) ed una ragazza che non riesce ad avere rapporti sessuali.\nQuando le tre decideranno di fare una vacanza in Brasile, Cicciolina porter\u00e0 con s\u00e9 alcuni clienti.\nCuriosit\u00e0.\nIl film viene citato in una puntata del 2005, dedicata a Ilona Staller, del programma televisivo svedese \"High Chaparall\"."}
{"id": "3473468", "revid": "400694", "url": "https://it.wikipedia.org/wiki?curid=3473468", "title": "D\u00e9tournement", "text": ""}
{"id": "3473483", "revid": "93556", "url": "https://it.wikipedia.org/wiki?curid=3473483", "title": "Curva a farfalla (trascendentale)", "text": "La curva della farfalla \u00e8 una curva piana trascendente scoperta da Temple H. Fay. La curva \u00e8 data dalle seguenti equazioni parametriche:\nO dalla seguente equazione polare:"}
{"id": "3473488", "revid": "1632387", "url": "https://it.wikipedia.org/wiki?curid=3473488", "title": "Midnight Oil", "text": "I Midnight Oil (noti anche con il nomignolo di The Oils tra i loro fan), sono un gruppo rock australiano originario di Sydney, che ha iniziato a suonare nel 1972 con il nome di \"Farm\". La formazione originale includeva il batterista Rob Hirst, il bassista Andrew James e il tastierista/chitarrista Jim Moginie.\nIl cantante Peter Garrett stava studiando all'Universit\u00e0 Nazionale Australiana di Canberra, quando rispose a un annuncio per un provino con i Farm, e nel 1975 il gruppo inizi\u00f2 ad andare in tour sulla costa orientale del paese. Verso la fine del 1976 Garrett si trasfer\u00ec a Sydney per completare i propri studi di giurisprudenza, e i Farm cambiarono il proprio nome in Midnight Oil estraendolo a sorte tra altre alternative su un biglietto messo in un cappello.\nUn ruolo importante per il gruppo lo svolse il loro manager Gary Morris, capace di negoziare contratti favorevoli con gli organizzatori dei tour e con le case discografiche e di tamponare le critiche della stampa specializzata. Nel 1977 al gruppo si un\u00ec il chitarrista Martin Rotsey e i Midnight Oil fondarono una propria etichetta discografica, la Powderworks, con la quale pubblicarono l'omonimo album di debutto nel novembre del 1978 e il singolo \"Run by Night\" nel dicembre successivo. Nel 1980 il bassista James dovette abbandonare il gruppo per problemi di salute e venne sostituito da Peter Gifford, che a sua volta fu poi sostituito da Bones Hillman nel 1987. Il gruppo ha avuto una carriera lunga e importante, diventando famoso per le sue energiche sonorit\u00e0 hard-rock, per le intense esibizioni dal vivo e per le prese di posizione politiche, soprattutto in favore di cause come il movimento anti-nucleare, l'ambientalismo e il sostegno agli aborigeni australiani.\nTredici dei loro album sono entrati nella classifica australiana delle prime dieci posizioni di vendita, mentre della top ten dei singoli hanno fatto parte \"Power and the Passion\", \"The Dead Heart\", \"Beds Are Burning\" e \"Blue Sky Mine\". Oltre a riscuotere un successo commerciale, \"Power and the Passion\" e \"Beds Are Burning\" nel 2001 sono state inserite dalla Australasian Performing Right Association (APRA) nella lista delle 30 canzoni australiane pi\u00f9 belle di tutti i tempi.\nNel dicembre 2002 Garret annunci\u00f2 di aver intenzione di dedicarsi maggiormente alla propria attivit\u00e0 politica e i Midnight Oil finirono cos\u00ec per sciogliersi. Il gruppo tuttavia si riform\u00f2 per tenere due concerti a Canberra, in preparazione della loro esibizione su uno dei due palchi del grande concerto di beneficenza \"Sound Reliefs\" che si \u00e8 tenuto nel 2009 in sostegno delle vittime degli incendi del \"Black Saturday\" e delle alluvioni del Queensland.\nI Midnight Oil hanno vinto nella loro carriera undici premi ARIA, oltre ad essere stati introdotti nella ARIA Hall of Fame nel 2006. Il giorno della loro introduzione il presidente dell'ARIA Denis Handlin ha definito i Midnight Oil come delle autentiche leggende che hanno mostrato la via per realizzare una musica autenticamente australiana potente, senza compromessi, piacevole e destinata a durare nel tempo.\nNel 2010 il loro album \"Diesel and Dust\" \u00e8 stato scelto come il migliore di sempre nel libro \"The 100 Best Australian Albums\" di Toby Creswell, Craig Mathieson e John O'Donnell.\nI Farm: 1972\u20131976.\nNel 1971, il batterista Rob Hirst, il bassista Andrew James e il tastierista/chitarrista Jim Moginie iniziarono a suonare insieme. Dal 1972 cominciarono a farsi chiamare \"Farm\", e suonavano cover di Cream, Creedence Clearwater Revival e Led Zeppelin. Dopo aver pubblicato un annuncio in cui dicevano di cercare un nuovo elemento per il gruppo scelsero Peter Garrett (ex-Rock Island Line) come nuovo cantante e suonatore di synth, introducendo nel loro repertorio brani progressive rock di Focus, Jethro Tull e Yes oltre a materiale di loro composizione. Garrett era studente alla Australian National University di Canberra, cos\u00ec i Farm potevano essere solo un gruppo con un'attivit\u00e0 part-time; Suonavano per la comunit\u00e0 di surfisti che si ritrovava a nord di Sydney e nel 1976 andarono in tour sulla costa orientale dell'isola. Verso la fine del 1976 Garrett si trasfer\u00ec a Sydney per completare i propri studi di giurisprudenza e cos\u00ec i \"Farm\" poterono diventare un gruppo a tempo pieno e cambiarono il nome in Midnight Oil, nome scelto estraendo un biglietto da un cappello che conteneva anche le alternative \"Television\", \"Sparta\" e \"Southern Cross\". Il nome Midnight Oil era ispirato alla canzone di Jimi Hendrix \"Burning of the Midnight Lamp\".\n1976\u20131981.\nDopo il cambio di nome, il gruppo inizi\u00f2 a sviluppare un'aggressiva sonorit\u00e0 punk rock-hard rock, che incontrava il gusto del pubblico dei locali dove si esibivano, seguace del genere Pub rock. Nel 1977 si un\u00ec al gruppo il chitarrista Martin Rotsey e i Midnight Oil, con il loro manager Gary Morris, fondarono una propria etichetta discografica, la Powderworks. Nel giugno 1978 registrarono il loro primo omonimo album all'Alberts Studio di Sydney, con il supporto del produttore Keith Walker, che lavorava alla locale stazione radio della 2JJ; il disco fu pubblicato dalla Powderworks nel novembre 1978 e raggiunse la 43\u00aa posizione della classifica di vendita australiana. In dicembre usc\u00ec anche il loro primo singolo, \"Run by Night\", che per\u00f2 riscosse poco successo arrivando al massimo alla 100\u00aa posizione nella classifica dei singoli. Il gruppo si stava costruendo uno zoccolo duro di fan, inizialmente concentrati a Sydney, ma che poi si espanse anche in altre citt\u00e0 australiane grazie alle frequenti esibizioni dal vivo del gruppo, che in un anno fece oltre 200 concerti. Diventarono celebri per le loro potenti esecuzioni, basate sui due chitarristi Moginie e Rotsey, sull'impeto ritmico del batterista Hirst e sulla grande presenza scenica dell'altissimo e calvo Garrett come cantante principale.\nL'album \"Midnight Oil\" per\u00f2 deluse alcuni critici in quanto non riusciva a catturare l'essenza delle loro potenti esibizioni dal vivo, presentando una sonorit\u00e0 senza particolari pretese e un cantato da parte di Garrett che suonava piuttosto artificioso e poco sincero. Il loro secondo album \"Head Injuries\", pubblicato dalla Powderworks nell'ottobre 1979, venne prodotto dall'ex membro dei Supercharge Laszek Karski. Univa una solida sonorit\u00e0 rock con fraseggi in stile progressive e faceva risaltare molto di pi\u00f9 la forza e la crescita musicale del gruppo. L'album verso la met\u00e0 del 1980 raggiunse la 36\u00aa posizione della classifica e vinse un disco d'oro.\nNell'aprile 1980 il bassista e cofondatore del gruppo Andrew James fu costretto all'abbandono per problemi di salute e fu sostituito da Peter Gifford (ex-Huntress, Ross Ryan Band). L'uscita dell'EP \"Bird Noises\", a sua volta prodotto da Karski e che raggiunse la 28\u00aa posizione della classifica dei singoli, aument\u00f2 l'interesse del pubblico nei confronti dei Midnight Oil. Il terzo album, \"Place without a Postcard\", pubblicato nel novembre 1981 dalla CBS Records, fu registrato nel Sussex con l'aiuto del produttore inglese Glyn Johns (The Rolling Stones, The Who).\nLa registrazione fu negativamente caratterizzata da contrasti sul piano creativo tra Johns e il gruppo, che non fu del tutto soddisfatto del risultato ottenuto. Johns aveva un accordo con la A&amp;M Records, che chiese ai Midnight Oil di ritornare in studio per registrare del nuovo materiale adatto per la pubblicazione di un singolo negli Stati Uniti, ma questi rifiutarono e decisero di rientrare in Australia. \"Place without a Postcard\" raggiunse la 12\u00aa posizione della classifica australiana degli album e i singoli che ne furono estratti, \"Don't Wanna be the One\" e \"Armistice Day\", a loro volta entrarono nella Top 40 australiana.\nIl rapporto con i fan, l'industria musicale e i media.\nFortemente indirizzata, da preoccupazioni di tipo commerciale, a trattare solo artisti di sicuro successo e fenomeni pop pensati per un pubblico di adolescenti, verso la met\u00e0 degli anni settanta l'industria musicale australiana dedicava ben poca attenzione alla maggior parte dei gruppi che suonavano o si ponevano in maniera non convenzionale. Nonostante il forte sostegno dell'emittente radio alternativa di Sydney Double Jay e della Triple J che la sostitu\u00ec, i Midnight Oil all'inizio della loro carriera erano praticamente ignorati dalle principali stazioni radio australiane. Il manager Morris si fece una reputazione da duro e divent\u00f2 famoso per la sua abitudine di escludere dagli spettacoli critici e giornalisti, a cui in genere veniva concesso l'ingresso gratuito, che avessero scritto recensioni negative. Verso la met\u00e0 degli anni ottanta lo scrittore e critico Bruce Elder descrisse su un quotidiano la loro musica come \"xenofoba e di ristrette vedute\", dichiarando che i Midnight Oil erano:\nCome ritorsione Morris mise permanentemente al bando Elder dagli spettacoli dei Midnight Oil. Lo scrittore in seguito ritratt\u00f2, parlandone come dell'unica band riuscita a sviluppare un autentico suono australiano.\nLa freddezza dei rapporti tra i Midnight Oil e il sistema mediatico musicale tradizionale fece s\u00ec che il gruppo diventasse molto popolare tra i giovani e si creasse la reputazione di band non disposta a compromessi con l'industria musicale. All'inizio degli anni ottanta il gruppo venne ingaggiato per comparire in una puntata della celeberrima trasmissione televisiva australiana della ABC \"Countdown\", ma il giorno dello spettacolo venne improvvisamente cancellato dalla scaletta. A \"Countdown\" gli artisti, nelle esibizioni \"dal vivo\", dovevano eseguire i propri brani in playback ma i Midnight Oil e Morris avevano insistito per suonare davvero e imporre alla produzione la supervisione del loro ingegnere del suono; nessuna delle due parti fu disposta a fare un passo indietro. Secondo il produttore di \"Countdown\" Michael Shrimpton, il gruppo arriv\u00f2 in ritardo alle prove e, a causa della scaletta molto piena e del badget ristretto la regola era che a chi fosse arrivato in ritardo non era pi\u00f9 concesso di apparire in trasmissione: per questo venne detto ai Midnight Oil che quel giorno non sarebbero andati in onda. Come risposta il gruppo dichiar\u00f2 che non avrebbe mai pi\u00f9 partecipato alla trasmissione, una promessa che mantennero. Il 19 luglio 1987 il conduttore di \"Countdown\" Molly Meldrum, alla sua ultima conduzione, si ras\u00f2 a zero il capo per imitare Garrett, dichiarando il proprio dispiacere per il fatto che i Midnight Oil non fossero mai comparsi in trasmissione.\nI fan del gruppo erano attratti dall'atteggiamento di contrapposizione tipo \"noi e loro\" dei Midnight Oil e la loro lealt\u00e0 verso le idee e la musica della band era molto forte. Il rock politicamente impegnato dei Midnight Oil era qualcosa di completamente nuovo per la scena musicale australiana e Peter Garrett fu presto considerato uno dei cantanti pi\u00f9 carismatici e diretti del paese.\nL'ascesa verso la fama: 1982\u20131985.\n\"10 to 1\".\nIl gruppo sfond\u00f2 definitivamente in Australia, ottenendo anche la notoriet\u00e0 a livello internazionale nel 1982, con la pubblicazione di \"10, 9, 8, 7, 6, 5, 4, 3, 2, 1\", che comprendeva anche i singoli \"Power and the Passion\" e \"Read about It\". L'album raggiunse il 3\u00ba posto della classifica australiana mentre \"Power and the Passion\" l'8\u00b0 di quella dei singoli. Il disco conteneva anche brani politicamente impegnati come \"US Forces\" - che denunciava l'interferenza dell'esercito americano nelle politiche di altri paesi - e \"Short memory\", una critica della repressione sociale del sistema imperialista. \"10 to 1\" fu registrato a Londra e prodotto dall'inglese Nick Launay, che in precedenza aveva lavorato con artisti come The Jam, XTC, Peter Gabriel, Public Image Ltd., Gang of Four e The Birthday Party.. Launay in quel periodo lavor\u00f2 anche a altri importanti dischi di artisti australiani come \"The Swing\" degli INXS, \"The Pleasure Of Your Company\" dei Models e \"Seance\" dei The Church.\nL'album, che rimase presente nella classifica australiana per ben 171 settimane, rendeva bene l'energia che il gruppo sprigionava dal vivo ed era inoltre pi\u00f9 azzardato e radicale dei loro lavori precedenti. La loro ascesa fu sottolineata da una serie di concerti, tenuti all'uscita del disco, al Capitol Theatre di Sydney, uno dei quali venne ripreso e registrato per essere poi pubblicato nel 2004 nel DVD \"Best of Both Worlds\". In questo periodo i Midnight Oil tennero anche i loro primi concerti al di fuori dell'Australia, dal momento che l'album fu pubblicato negli USA - dove entr\u00f2 nella \"Billboard\" 200 - dalla Columbia Records e nel Regno Unito, dove usc\u00ec con etichetta CBS.\n\"Red Sails in the Sunset\".\nI Midnight Oil si dedicarono a vari concerti di beneficenza con obiettivi politici, organizzando tra l'altro nel 1983 il concerto \"Stop the Drop Nuclear Disarmament\" che ricevette il premio \"Media Peace\" delle Nazioni Unite A \"10 to 1\" segu\u00ec nell'ottobre 1984 \"Red Sails in the Sunset\", registrato in Giappone e nuovamente prodotto da Launay. Il disco rimase per quattro settimane al primo posto della classifica di vendita australiana, ed entr\u00f2 nella \"Billboard\" 200 statunitense. Singoli estratti dall'album vennero lanciati sia negli USA che nel Regno Unito, ma non riscossero particolare successo. Oltre a mostrare una straordinaria abilit\u00e0 tecnica, il gruppo continuava ad affinare le proprie sonorit\u00e0 e ad esplorare le tematiche della politica, del consumismo, del militarismo, della guerra nucleare e dell'ambientalismo. La copertina dell'album, realizzata dall'artista giapponese Tsunehisa Kimura, mostrava un fotomontaggio in cui Sydney, sia la citt\u00e0 sia il porto, era devastata e ridotta a un fumante cratere dopo un immaginario attacco nucleare\nAlle elezioni federali del 1984 Garrett si candid\u00f2 per un seggio al senato nelle file del Nuclear Disarmament Party (NDP); ottenne il 9.6% dei voti, un discreto risultato ma non sufficiente a garantirgli l'elezione dato che la soglia era fissata al 12.5%\nNell'aprile dell'anno successivo il cantante, insieme ad altri 30 membri del partito, usc\u00ec dal congresso nazionale e abbandon\u00f2 l'NDP, sostenendo che era stato infiltrato da un gruppo trotzkista.\nNonostante la mancata elezione Garrett era per\u00f2 ormai diventato un personaggio pubblico pienamente riconosciuto.\nIl concerto a Goat Island per la Triple J.\nNel gennaio 1985 i Midnight Oil si esibirono nel concerto \"Oils on the Water\", tenuto sulla Goat Island nel porto di Sydney per festeggiare il decennale dell'emittente Triple J, al quale assistette un numero ristretto di spettatori che avevano vinto il biglietto grazie a un apposito concorso radiofonico. Il concerto venne ripreso, trasmesso in contemporanea dalla ABC-TV e dalla Triple J e quindi pubblicato su supporto video, che in seguito venne rimasterizzato e inserito nel DVD \"Best of Both Worlds\" del 2004.\nIl successo internazionale e l'attivismo politico: 1985\u20132002.\n\"Diesel and Dust\".\nNel dicembre 1985 i Midnight Oil pubblicarono con la CBS/Columbia \"Species Deceases\", un EP di quattro tracce prodotto da Fran\u00e7ois Kevorkian che rimase al primo posto della classifica australiana dei singoli per sei settimane. \"Species Deceases\", che conteneva il brano \"Hercules\", vedeva un ritorno alle loro precedenti, molto accese, sonorit\u00e0 pub rock. Nel 1986 trascorsero diversi mesi impegnati nel \"Blackfella/Whitefella tour\" dell'outback australiano insieme ai gruppi indigeni Warumpi Band e Gondwanaland, suonando in remote comunit\u00e0 aborigene e assistendo in prima persona alle dure condizioni di vita e sanitarie cui erano costrette tali popolazioni. Il tour venne criticato da alcuni giornalisti in quanto si trattava di un evento occasionale e non di un tentativo a lungo termine di costruire un ponte tra le due comunit\u00e0. Il gruppo per\u00f2 rimase galvanizzato dall'esperienza e fece del tour la base del suo nuovo album \"Diesel and Dust\", pubblicato nel 1987 e prodotto da Warne Livesey. Il tema centrale del disco era la necessit\u00e0 che gli australiani bianchi riconoscessero le ingiustizie perpetrate in passato verso la nazione aborigena, e il bisogno di riconciliazione tra i due gruppi. Prima dell'uscita dell'album Peter Gifford lasci\u00f2 il gruppo in quanto riteneva eccessivo il numero di concerti tenuto e programmato; venne sostituito da Bones Hillman, che in precedenza era stato membro dei The Swingers.\n\"Diesel and Dust\" rimase per sei settimane al primo posto della classifica australiana degli album, raggiungendo nel 1988 la 21\u00aa posizione della \"Billboard 200\", e la 19\u00aa nella classifica britannica degli album.\n\"Beds Are Burning\", estratto dall'album, divent\u00f2 il loro singolo di maggior successo internazionale e raggiunse il 6\u00ba posto della classifica in Australia, il 17\u00b0 della \"Billboard\" Hot 100, e il 6\u00b0 della classifica britannica. Anche \"Put Down that Weapon\" entr\u00f2 nella classifica dei singoli australiana, mentre \"Dreamworld\" fece parte della classifica speciale di Billboard \"Mainstream Rock Tracks\" arrivando inoltre alla 16\u00aa della \"Modern Rock Tracks\".\nAlla cerimonia di consegna dell'annata 1988 degli ARIA Music Awards, assegnati dalla Australian Recording Industry Association, i Midnight Oil vinsero i premi per la miglior copertina per \"Diesel and Dust\" e quelli per la miglior canzone e il miglior singolo entrambi con \"Beds Are Burning\". Durante la cerimonia vi fu una lite tra Morris, che ritirava i premi per conto del gruppo, e il presentatore di \"Countdown\" Ian Meldrum, che conduceva la serata: Meldrum rimprover\u00f2 a Morris il fatto di fare dichiarazioni politiche dal palco, mossa che giudicava inopportuna.\nVi furono alcune polemiche riguardo \"Diesel and Dust\" e il tentativo dei Midnight Oil di spiegare i problemi degli aborigeni a un pubblico di bianchi urbanizzati, e venne posto un interrogativo, \"Chi ha il diritto di raccontare la storia di chi?\" Il testo di \"The Dead Heart\" raccontava la storia della colonizzazione dal punto di vista degli aborigeni, ma alcuni critici osservarono che il brano si limitava a perpetuare il mitico stereotipo del \"\"buon selvaggio\". \"The Dead Heart\" era stata scritta accettando una richiesta degli organizzatori della cerimonia del 1985 durante la quale agli aborigeni veniva riconsegnato il diritto di prendersi cura di Ulu\u1e5fu; i Midnight Oil inizialmente avevano cercato di rifiutare suggerendo di far esibire un gruppo di aborigeni, ma gli organizzatori insistettero in quanto la presenza del gruppo avrebbe permesso di raggiungere un pubblico pi\u00f9 ampio nei centri urbani del paese. I Midnight Oil chiesero comunque che tutte le royalty del brano andassero alle comunit\u00e0 aborigene. Inoltre due gruppi aborigeni, Warumpi Band e Gondwanaland, andarono in tour con loro.\nDopo il tour negli Stati Uniti del 1988, per lanciare \"Diesel and Dust\", fatto insieme all'altro gruppo australiano Yothu Yindi, i Midnight Oil parteciparono alla realizzazione dell'album \"Burning Bridges\" insieme ad altri artisti come Paul Kelly, Scrap Metal, Coloured Stone, Hunters &amp; Collectors, James Reyne, The Saints, Crowded House, INXS e Yothu Yindi. I proventi del disco furono donati alla National Coalition of Aboriginal Organisations.\nDal 1989 al 1993 e dal 1998 al 2002 Garrett fu il presidente della Australian Conservation Foundation, mentre dal 1993 al 1998 fece parte del Consiglio internazionale di Greenpeace. Nel 1990 i Midnight Oil tennero un concerto improvvisato all'ora di pranzo di fronte al quartier generale della Exxon a New York dietro a uno striscione che recitava \"\"Midnight Oil Makes You Dance, Exxon Oil Makes Us Sick\" per protestare contro l'inquinamento ambientale provocato dalla Exxon Valdez l'anno precedente.\n\"Blue Sky Mining\".\nNel marzo 1990 venne pubblicato dalla CBS/Columbia \"Blue Sky Mining\", ancora prodotto da Livesey, che raggiunse la prima posizione della classifica australiana degli album. Il disco rimase al primo posto per due settimane, ed entr\u00f2 tra i primi cinque in Svezia, Svizzera e Norvegia Raggiunse inoltre la 20\u00aa posizione della \"Billboard\" 200 e la 28\u00aa della classifica britannica. I contenuti dell'album erano ancora pi\u00f9 espliciti e provocatori, il singolo \"Blue Sky Mine\" descrive gli effetti dell'esposizione all'amianto che portarono alla tragedia della miniera di Wittenoom. Dal disco fu estratto anche un secondo singolo, \"Forgotten Years\".\nNel 1990 a Sydney, mentre i Midnight Oil si prendevano una pausa, Hirst si un\u00ec al chitarrista Andrew Dickson, al batterista Dorland Bray dei Do-R\u00e9-Mi, al chitarrista Leszek Karski e al bassista degli Hoodoo Gurus Rick Grossmann per formare un progetto collaterale chiamato Ghostwriters. La formazione del gruppo nel corso degli anni \u00e8 variata considerevolmente e solo Hirst e Grossmann ne hanno fatto sempre parte, pur continuando a restare attivi anche nei loro gruppi originari. I Ghostwriters hanno pubblicato gli album \"Ghostwriters\" (1991), \"Second Skin\" (1996), \"Fibromoon\" (1999) e \"Political Animal\" (2007).\nAll'edizione dei premi ARIA del 1991 i Midnight Oil vinsero il premio per il \"miglior gruppo\" e \"miglior copertina\", \"miglior video\" e \"album dell'anno\" per \"Blue Sky Mining\". Morris, che ritir\u00f2 i premi per conto del gruppo, fu criticato per aver parlato dal palco della cerimonia per oltre venti minuti.\nNel giugno 1992 usc\u00ec il loro album dal vivo \"Scream in Blue\", prodotto da Keith Walker, che conteneva materiale tratto dai concerti tenuti tra il 1982 e il 1990, tra cui \"Progress\" registrato durante il concerto-protesta contro la Exxon.. L'album raggiunse il terzo posto della classifica australiana, entr\u00f2 tra i primi cinquanta in Austria, Svezia e Svizzera e comparve anche nella \"Billboard\" 200.\n\"Earth and Sun and Moon\".\nL'album \"Earth and Sun and Moon\", prodotto da Nick Launay, venne pubblicato nell'aprile 1993; anche questo disco ottenne il plauso della critica e il successo internazionale, raggiungendo il 2\u00ba posto della classifica ARIA, entrando tra i primi venti in Svezia e Svizzera, tra i primi cinquanta della \"Billboard\" 200, e tra i primi trenta della classifica britannica. Il testo del singolo \"Truganini\" affrontava varie tematiche tra cui \"l'ultima aborigena tasmaniana originale\", il modo in cui fu trattato l'artista aborigeno Albert Namatjira, la discussione sull'aspetto della bandiera australiana e il dibattito sul repubblicanesimo. Il \"Tasmanian Aboriginal Centre\", che rappresenta pi\u00f9 di 7.000 tasmaniani moderni, promosse il boicottaggio del singolo in quanto a loro giudizio perpetuava il mito \"bianco\" dell'estinzione degli aborigeni di Tasmania, mentre in realt\u00e0 loro esistevano ancora e il loro legame con la terra degli avi \u00e8 ancora forte. Morris rispose \"Il mio suggerimento a questa gente \u00e8 di smetterla di darsi la zappa sui piedi e lasciare che un gruppo come i Midnight Oil parli all'Australia bianca a vantaggio dell'Australia nera\". Voci critiche sostennero che Morris sottovalutava la capacit\u00e0 degli aborigeni di auto-rappresentarsi e allo stesso tempo sovrastimava il potere dei Midnight Oil come ambasciatori della causa sminuendo i loro errori; alcuni attivisti aborigeni d'altra parte vedevano dei benefici nel fatto che i Midnight Oil tenessero le loro istanze sotto la luce dei riflettori, consentendo loro di avere un'audience maggiore. Nonostante tutte queste polemiche \"Truganini\" raggiunse il decimo posto della classifica australiana dei singoli, il decimo delle \"Mainstream Rock Tracks\" e \" Modern Rock Tracks\" di \"Billboard\", ed entr\u00f2 tra i primi trenta della classifica britannica.\nNel 1993 il gruppo prese parte al festival musicale \"Another Roadside Attraction\" che si teneva in Canada, collaborando con The Tragically Hip, Crash Vegas, Hothouse Flowers e Daniel Lanois alla realizzazione del singolo \"Land\" fatto per protestare contro il disboscamento eccessivo nella Columbia Britannica.\nDa \"Breathe\" a \"Capricornia\".\n\"Breathe\" fu pubblicato nel 1996, con la produzione di Malcolm Burn; l'album mostrava uno stile pi\u00f9 rilassato e naturale, con delle sonorit\u00e0 che si potevano quasi definire sommesse e riservate a confronto dei precedenti lavori del gruppo. Raggiunse il 3\u00ba posto della classifica ARIA, entrando inoltre tra i primi 40 in Svizzera e Nuova Zelanda I Midnight Oil ritornarono in vetta alla classifica ARIA nel 1997, grazie alla raccolta \"20,000 Watt R.S.L.\" pubblicata dalla Sony Music, che conquist\u00f2 quattro dischi di platino. Anche i loro ultimi album, \"Redneck Wonderland\" del 1998, \"The Real Thing\" del 2000 e \"Capricornia\" del 2002, realizzato grazie alla riunione con il produttore Warne Livesey, entrarono tutti tra le prime dieci posizioni della classifica australiana.\nL'esibizione ai Giochi olimpici del 2000 a Sydney.\nI Midnight Oil portarono nuovamente alla ribalta il problema della riconciliazione tra bianchi e aborigeni durante la loro esibizione alla cerimonia di chiusura dei giochi olimpici di Sydney del 2000, Il Primo ministro John Howard proprio quell'anno aveva provocato polemiche con il suo rifiuto di accettare una riconciliazione simbolica scusandosi con gli aborigeni australiani e gli appartenenti alla generazione rubata. I Midnight Oil durante la cerimonia eseguirono il loro brano pro-riconciliazione \"Beds Are Burning\" salendo sul palco con la scritta \"SORRY\" (It. Scusa) stampata in maniera vistosa sui loro abiti come forma di richiesta di perdono agli aborigeni per le sofferenze patite durante l'insediamento dei bianchi e per ricordare la questione a Howard, che era presente tra il pubblico allo stadio. Il gruppo si era in precedenza consultato con i loro compagni di tour Yothu Yindi e con altri attivisti aborigeni decidendo di porre in questo modo la protesta all'attenzione di tutto il mondo.\nLo scioglimento e la riunione.\nIl 2 dicembre 2002 Garrett rese nota la propria decisione di lasciare i Midnight Oil per concentrarsi nuovamente sulla carriera politica. Alle elezioni federali australiane del 1984 il cantante si era candidato per un seggio al Senato con il Nuclear Disarmament Party, perdendo di stretta misura. Alle elezioni del 2004 invece venne eletto nella circoscrizione di Kingford Smith sotto la bandiera del Partito Laburista Australiano e venne scelto come ministro ombra per il cambiamento climatico, l'ambiente, il patrimonio culturale e l'arte. Il 29 novembre 2007 il Primo ministro Kevin Rudd nomin\u00f2 Garrett ministro dell'ambiente, del patrimonio culturale e ambientale e delle arti. Rieletto alla consultazione del 2010 Garrett \u00e8 stato in seguito nominato Ministro della pubblica istruzione, dell'infanzia e della giovent\u00f9 dal nuovo Primo ministro Julia Gillard.\nGli altri membri del gruppo continuarono a lavorare insieme, ma non sotto il nome di Midnight Oil, cos\u00ec la carriera della band ebbe termine.\nCon alle spalle una sola prova improvvisata, la sera prima al Manly-Warringah Leagues Club, il gruppo, Garrett incluso, si riun\u00ec per suonare il 29 gennaio 2005 al concerto di beneficenza WaveAid organizzato per raccogliere fondi in favore delle vittime del maremoto dell'oceano Indiano del 2004. Al concerto, che si tenne al Sydney Cricket Ground, parteciparono anche artisti come Powderfinger, Silverchair, Nick Cave, John Butler Trio, Finn Brothers e altri.\nIl 29 ottobre 2006 i Midnight Oil sono stati introdotti nella ARIA Hall of Fame e il presidente dell'ARIA li descrisse cos\u00ec:\nRob Hirst nel discorso di accettazione del premio, ringrazi\u00f2 la sua famiglia, i compagni del gruppo e il sostegno di tutti gli australiani. Lament\u00f2 per\u00f2 il fatto che mentre la guerra del Vietnam aveva ispirato alcune delle pi\u00f9 belle canzoni di protesta mai scritte, molto poche di queste erano state realizzate per l'invasione dell'Iraq.\nNel novembre di quell'anno venne pubblicata un'altra raccolta, \"Flat Chat\", che raggiunse il 21\u00ba posto della classifica ARIA degli album.\nAlcune voci che volevano un'apparizione dei Midnight Oil sul palco di Sydney del concerto Live Earth del 2007 si rivelarono false.\nLa seconda riunione del 2009.\nIl 14 marzo 2009 i Midnight Oil, nuovamente riuniti e con Garrett, furono gli artisti di punta tra quelli che si esibirono al concerto di beneficenza Sound Relief a Melbourne. Il concerto, che si tenne al Melbourne Cricket Ground, fu organizzato per raccogliere fondi in favore delle vittime degli incendi del bush del 2009 nello Stato di Victoria.\nInsieme ai Midnight Oil salirono sul palco di Melbourne anche Augie March, Bliss n Eso with Paris Wells, Gabriella Cilmi, Hunters &amp; Collectors, Jack Johnson, Kasey Chambers &amp; Shane Nicholson con Troy Cassar-Daley, Kings of Leon, Liam Finn, Crowded House, Jet, Paul Kelly, Split Enz e Wolfmother.\nPrima del \"Sound Relief\" i Midnight Oil avevano tenuto due concerti di \"riscaldamento\" a Canberra il 12 e 13 marzo, chiamati \"Up Close In The Capital\". Entrambi gli spettacoli registrarono il tutto esaurito. Voci che volevano che le scalette di questi spettacoli sarebbero state censurate si rivelarono senza costrutto e il gruppo esegu\u00ec alcuni dei suoi brani pi\u00f9 politicizzati come \"US Forces\", \"When The Generals Talk\", \"The Dead Heart\", \"Blue Sky Mine\", e \"Read About It\".\nIn un'intervista concessa a Channel V prima del \"Sound relief\", Hirst scherzando ha detto che gli piacerebbe che i Midnight Oil si riunissero per ragioni diverse dai disastri naturali."}
{"id": "3473492", "revid": "72396", "url": "https://it.wikipedia.org/wiki?curid=3473492", "title": "Eleanor Thom", "text": "Sebbene nata in Inghilterra, si considera totalmente scozzese, dato che i suoi genitori discendono da rom scozzesi stabilitisi a Elgin nel Moray tra gli anni 1920 e 1950. Ha raccontato la loro storia nel suo primo libro, intitolato \"The Tin-Kin\", che ha vinto il Premio \"Scottish First Book of the Year\" nel 2009.\nNel 2008 le \u00e8 stato conferito il \"Robert Louis Stevenson Fellowship\" per aver iniziato a scrivere un suo secondo romanzo."}
{"id": "3473494", "revid": "287204", "url": "https://it.wikipedia.org/wiki?curid=3473494", "title": "Maja Erkic", "text": ""}
{"id": "3473496", "revid": "767487", "url": "https://it.wikipedia.org/wiki?curid=3473496", "title": "Thankgod Ike", "text": "Carriera.\nClub.\nInizia la sua carriera nell'Heartland, squadra della sua citt\u00e0 natale; in carriera ha giocato 11 partite in CAF Champions League, segnando anche 4 gol.\nNazionale.\nNel 2010 debutta con la Nazionale nigeriana."}
{"id": "3473501", "revid": "110157", "url": "https://it.wikipedia.org/wiki?curid=3473501", "title": "Vilano", "text": "Vilano \u00e8 una frazione del comune di Cantiano in provincia di Pesaro e Urbino.\n\u00c8 situata a 555 m s.l.m.\nOgni estate a Vilano ha luogo la festa della Madonna della Neve.\nStoria.\nLa frazione fu teatro della battaglia di Vilano, un episodio della Resistenza che si verific\u00f2 il 25 marzo 1944: sulle montagne che sovrastano Cantiano un gruppo di partigiani fu ingaggiato in uno scontro con le truppe nazi-fasciste. I primi, nonostante l'inferiorit\u00e0 numerica (un'ottantina contro cinquecento), costrinsero i secondi alla ritirata."}
{"id": "3473507", "revid": "36426", "url": "https://it.wikipedia.org/wiki?curid=3473507", "title": "Piero Capponi", "text": ""}
{"id": "3473512", "revid": "36426", "url": "https://it.wikipedia.org/wiki?curid=3473512", "title": "Ludovico Capponi juniore", "text": ""}
{"id": "3473516", "revid": "1573940", "url": "https://it.wikipedia.org/wiki?curid=3473516", "title": "Hyalinobatrachium pellucidum", "text": "Hyalinobatrachium pellucidum (), nota anche come rana di vetro, \u00e8 un anfibio anuro appartenente alla famiglia Centrolenidae.\n\u00c8 cos\u00ec chiamata per la sua pelle, che \u00e8 trasparente a causa della mancanza di pigmento, a tal punto da permettere di scorgere i suoi organi interni.\nDistribuzione e habitat.\n\u00c8 endemica dell'Ecuador. Il suo habitat naturale \u00e8 costituito da foreste umide tropicali o subtropicali.\nConservazione.\nLa specie \u00e8 considerata prossima alla minaccia (\"Near Threatened\") per la scomparsa del proprio habitat, nonostante alcuni programmi scientifici di conservazione contribuiscano a salvaguardarla."}
{"id": "3473517", "revid": "767487", "url": "https://it.wikipedia.org/wiki?curid=3473517", "title": "Abdulwasiu Showemimo", "text": "Carriera.\nClub.\nDopo aver giocato con varie squadre di club, nel 2008 si trasferisce al Kano Pillars.\nNazionale.\nNel 2011 debutta con la Nazionale nigeriana."}
{"id": "3473519", "revid": "298055", "url": "https://it.wikipedia.org/wiki?curid=3473519", "title": "Pete Campbell (personaggio)", "text": ""}
{"id": "3473526", "revid": "767487", "url": "https://it.wikipedia.org/wiki?curid=3473526", "title": "A Man's Man (film 1918)", "text": "A Man's Man \u00e8 un film muto del 1918 diretto da Oscar Apfel.\nTratto da una storia seriale di Peter B. Kyne, pubblicata dal \"Red Book Magazine\" dall'agosto 1916 al febbraio 1917, il soggetto venne ripreso dallo stesso regista nel 1923, per un film intitolato sempre \"A Man's Man\".\nTrama.\nUn giovane avventuriero, John Stuart Webster, si reca nel Centro America per cercarvi l'oro. Viene coinvolto in una rivoluzione e si trova a combattere al fianco di un vecchio amico, Billy Geary. Quando non sono impegnati nei combattimenti, i due si disputano i favori della bella se\u00f1orita Dolores Ruey.\nProduzione.\nIl film fu il primo film prodotto dalla Paralta Plays Inc. sotto la supervisione di Robert Brunton. La produzione del film inizi\u00f2 il 4 giugno 1917.\nDistribuzione.\nIl film usc\u00ec nelle sale cinematografiche statunitensi nel gennaio 1918, distribuito dalla W.W. Hodkinson.\nDate di uscita.\nIMDb\nAlias"}
{"id": "3473529", "revid": "1632387", "url": "https://it.wikipedia.org/wiki?curid=3473529", "title": "F\u00f6dd F\u00f6rlorare", "text": "F\u00f6dd F\u00f6rlorare \u00e8 il settimo album del gruppo musicale black metal svedese Shining, pubblicato il 25 maggio 2011 dall'etichetta discografica Spinefarm Records."}
{"id": "3473541", "revid": "287204", "url": "https://it.wikipedia.org/wiki?curid=3473541", "title": "Valdeberto di Luxeuil", "text": "Discepolo di San Colombano, succedette a sant'Eustasio come abate di Luxeuil verso il 629, divenendo cos\u00ec il terzo abate di Luxeuil.\nBiografia.\nLa vita di Valdeberto ci \u00e8 parzialmente nota dalla sua biografia redatta dal monaco di Luxeuil Adso da Montier-en-Der nel X secolo.\nNato in una famiglia nobile nella regione della Brie verso il 595, era figlio di un signore franco appartenente al popolo dei Sigambri, duca di Ponthieu e visconte di Meaux.\nDopo aver seguito la carriera delle armi, decise di spogliarsi di tutti i suoi beni e si present\u00f2 verso il 620 ad Eustasio di Luxeuil, secondo abate di Luxeuil e successore del monaco irlandese san Colombano, fondatore dell'abbazia, annunciandogli che desiderava fuggire il mondo e porsi al servizio di Cristo.\nPreferendo la vita solitaria quella comunitaria del monastero e con il consenso di Eustasio, egli si ritir\u00f2 in una grotta nella foresta della valle del fiume R\u00f4ge, nelle vicinanze di una sorgente (ove oggi \u00e8 sito il comune di de Saint-Valbert). Egli visse col\u00e0 alcuni anni in meditazione e preghiera. Questo periodo fu tuttavia interrotto per compiere una missione in aiuto di Cagnoaldo e di sua sorella Santa Fara, per aiutarli a fondare l'abbazia di Faremoutiers.\nVerso il 629, allorch\u00e9 egli rientr\u00f2 nella grotta della foresta, i monaci di Luxeuil, che conoscevano le sue qualit\u00e0 morali ed intellettuali, andarono a cercarlo per chiedergli di prendere il posto di Sant'Eustasio, da poco deceduto, alla guida del monastero, cosa che egli fece per i quarant'anni a seguire.\nSotto la sua amministrazione, nel corso della quale egli aggiunse alla regola di San Colombano quella di San Benedetto, la comunit\u00e0 di Luxeuil si svilupp\u00f2 e si diffuse: furono creati pi\u00f9 di trenta monasteri ed alla sua morte la sola abbazia di Luxeuil contava circa 600 monaci.\nCulto.\nLe sue spoglie furono seppellite a cura di san Miguet, vescovo di Besan\u00e7on nella cripta della chiesa di San Martino a Luxeuil. \nLa sua Memoria liturgica fu fissata per il 2 maggio, suo \"dies natalis\".\nLa sua tomba divenne un'importante meta di pellegrinaggio, avendo la fama di Valdeberto superata quella di san Colombano, suo predecessore. La presenza delle sue reliquie permise la preservazione della chiesa nel 731, allorch\u00e9 l'abbazia fu distrutta dai saraceni. Fu anche salvaguardata la conservazione del \"lectionarium gallicanum\" (o Lezionario di Luxeuil), un prezioso manoscritto del VII secolo.\nAnche l'eremitaggio di san Valdeberto divenne luogo di pellegrinaggio molto popolare. Andato in rovina nel XX secolo, fu poi restaurato a cura dell'Associazione degli Amici di San Colombano e dal 1960 divenne nuovamente visitabile. Esso costituisce una delle rare vestigia di quell'epoca in Francia."}
{"id": "3473547", "revid": "106456", "url": "https://it.wikipedia.org/wiki?curid=3473547", "title": "San Valdeberto di Luxeuil", "text": ""}
{"id": "3473548", "revid": "339392", "url": "https://it.wikipedia.org/wiki?curid=3473548", "title": "Vai, leone bianco", "text": ""}
{"id": "3473550", "revid": "126257", "url": "https://it.wikipedia.org/wiki?curid=3473550", "title": "Carburatore quadricorpo", "text": ""}
{"id": "3473551", "revid": "126257", "url": "https://it.wikipedia.org/wiki?curid=3473551", "title": "Carburatore tricorpo", "text": ""}
{"id": "3473552", "revid": "287204", "url": "https://it.wikipedia.org/wiki?curid=3473552", "title": "Alex Gray (scrittrice)", "text": "Ha studiato letteratura inglese e filosofia all'Universit\u00e0 di Strathclyde ed \u00e8 stata insegnante fino agli anni novanta. Si \u00e8 poi dedicata alla scrittura a tempo pieno. \u00c8 una dei membri del trio giallista \"Femmes Fatales\", insieme a Alanna Knight e Lin Anderson.\nAlex Gray ha due figli e attualmente vive a Bishopton, nel Renfrewshire."}
{"id": "3473555", "revid": "121573098", "url": "https://it.wikipedia.org/wiki?curid=3473555", "title": "Total Commander", "text": "Total Commander \u00e8 un file manager ortodosso (OFM, Orthodox File Manager) scritto per i sistemi operativi Windows, Windows CE, Windows Mobile e Android. Il programma \u00e8 inoltre compatibile con GNU Linux tramite Wine anche se nel corso degli anni sono state sviluppate versioni alternative espressamente per i sistemi Linux. Total Commander pu\u00f2 essere reso \"portatile\", cio\u00e8 pu\u00f2 essere inserito in memorie USB ed essere lanciato senza necessit\u00e0 di installazione.\nL'applicazione \u00e8 sviluppata da Christian Ghisler in Delphi 2 per la versione a 32 bit e in Delphi 1 per la versione a 16 bit, compatibile anche con Windows 3.1.\nLa versione per Windows \u00e8 shareware: gli utenti possono scaricare l'applicazione gratuitamente, ma devono registrarsi o eliminarla entro 30 giorni. La versione non registrata ricorda all'utente di registrarsi ogni volta che si avvia, ma conserva la piena funzionalit\u00e0 anche dopo il periodo di prova di 30 giorni.\nCaratteristiche.\nFunzioni integrate.\nTotal Commander \u00e8 un file manager con numerose funzioni interne; tra le caratteristiche incluse nell'applicazione, oltre alle normali funzionalit\u00e0 di gestione file (copia, rinominazione, cancellazione, ecc.) vi sono ad esempio: un client FTP integrato, la possibilit\u00e0 di confrontare file e cartelle e di navigare in file di archivio (RAR, ZIP, ecc.) come fossero altrettante cartelle. Sono inoltre presenti il versatile \"Strumento multi-rinomina\" dei file, con supporto alle espressioni regolari, un visualizzatore universale di testo e di immagini ed un riproduttore multimediale di file audio e video.\nPlug in.\nIl programma \u00e8 estensibile tramite plugin appositamente scritti e ha la capacit\u00e0 di associare i programmi esterni per la visualizzazione o la modifica dei file. Molti plugin sono liberamente disponibili, tra i quali vi sono quelli che permettono il trattamento di formati di compressione pi\u00f9 disparati o la visualizzazione di file in formati particolari come ad esempio immagini ISO che possono essere visualizzate, modificate o masterizzate direttamente da Total Commander.\nAccesso a file system.\nTotal Commander, oltre a consentire l'accesso alle normali partizioni Windows, con un particolare plugin permette agli utenti di accedere anche alle eventuali partizioni ext2/ext3 e ReiserFS presenti sullo stesso computer. Per le macchine dual boot con Windows e Linux, Total Commander permette quindi di accedere ai file memorizzati nella partizione di Linux durante l'esecuzione di Windows.\nStoria.\nTotal Commander \u00e8 nato nel settembre 1993 col nome di Windows Commander, come rifacimento per il sistema operativo Windows dell'allora famoso Norton Commander, che nella sua versione per MS-DOS, era ai tempi lo standard \"de facto\" dei file manager. Del Norton Commander, oltre a ricordarlo nel nome, replicava numerose caratteristiche, quali i due pannelli (sinistro e destro) con la lista dei file e delle cartelle, la disposizione dei menu, i tasti funzione e la riga di comando sulla parte bassa dello schermo. Alcune di queste caratteristiche, come la possibilit\u00e0 di selezionare i file con il tasto destro del mouse, non sono propriamente standard di Windows, per questo \u00e8 possibile configurare l'applicazione in modo che si conformi completamente a Windows distaccandosi dal modo di funzionamento dell'applicazione ispiratrice.\nNel 2002, Total Commander ha preso il suo nome definitivo dopo che agli sviluppatori giunse una comunicazione dell'ufficio legale di Microsoft che ricordava che il termine Windows era un marchio registrato da Microsoft. Non vi furono minacce legali, ma Christian Ghisler prefer\u00ec comunque cambiare il nome in Total Commander, che tra l'altro, svincolando l'applicazione dal termine \"Windows\" avrebbe permesso di sviluppare pi\u00f9 facilmente versioni anche per altri sistemi operativi.\nNel corso degli anni, l'applicazione si \u00e8 evoluta di pari passo con il sistema operativo Windows, prima con la versione a 32 bit ed il supporto ai nomi lunghi propri di Windows 95, fino alle versioni che sfruttano le funzionalit\u00e0 a 64 bit di Windows 7, Windows 8, Windows 8.1 e Windows 10."}
{"id": "3473556", "revid": "3115", "url": "https://it.wikipedia.org/wiki?curid=3473556", "title": "Lask\u00e1r", "text": "Lask\u00e1r (in ungherese \"Laszk\u00e1r\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473562", "revid": "287204", "url": "https://it.wikipedia.org/wiki?curid=3473562", "title": "Laskar", "text": ""}
{"id": "3473563", "revid": "172343", "url": "https://it.wikipedia.org/wiki?curid=3473563", "title": "Jerry Guscott", "text": ""}
{"id": "3473565", "revid": "301422", "url": "https://it.wikipedia.org/wiki?curid=3473565", "title": "Windows Commander", "text": ""}
{"id": "3473566", "revid": "599013", "url": "https://it.wikipedia.org/wiki?curid=3473566", "title": "Marco Benassi", "text": ""}
{"id": "3473571", "revid": "92723", "url": "https://it.wikipedia.org/wiki?curid=3473571", "title": "Pietro Branchina", "text": "Biografia.\nFiglio di due contadini, Nicol\u00f2 e Grazia Di Fazio, dimostr\u00f2 da bambino inclinazione verso la musica, che impar\u00f2 da autodidatta fino ad essere capace a circa 11 anni di accompagnare all'organo i riti liturgici nelle chiese della citt\u00e0 natale. \nPrimo suo maestro di musica fu il concittadino Vincenzo Cacia. L'allora parroco, don Salvatore Petronio Russo, lo fece entrare presso il seminario arcivescovile di Catania a spese della curia cittadina. Studi\u00f2 filosofia e teologia, ma prosegu\u00ec gli studi musicali (armonia) con il maestro Filippo Tarallo gi\u00e0 compositore e organista del duomo di Catania.\nNel 1896 fu nominato direttore musicale di cappella del seminario, e form\u00f2 una \"schola cantorum\" che annoverava circa 50 voci. \nNel 1903 a Narni ricevette l'ordinazione sacerdotale.\nIn occasione della messa per i funerali di papa Leone XIII (morto nel 1903), furono eseguiti nella Cattedrale di Sant'Agata, a Catania, alcuni inni di sua composizione. Il cardinale arcivescovo Giuseppe Francica-Nava de Bondif\u00e8 lo invi\u00f2 a proprie spese a Roma per seguire i corsi di studio all'Accademia di Santa Cecilia, dove nel 1904 consegu\u00ec il diploma di magistero in canto gregoriano. Suoi maestri furono Riccardo Storti, il barone Rodolfo Kanzler (figlio del gen. Hermann di Pio IX), Bolzi. Divenne amico inoltre di Lorenzo Perosi. \nSi trasfer\u00ec quindi a Padova, dove studi\u00f2 presso l'Istituto musicale sotto la guida di Luigi Bottazzo, conseguendo i diplomi di armonia, contrappunto, composizione ed organo.\nNel 1905 due sue composizioni furono pubblicate dalla rivista statunitense \"Santa Cecilia\" e nel 1907 partecip\u00f2 al \"Referendum dei 30 maestri\" dell'\"Associazione italiana di Santa Cecilia\", per la riforma musicale della musica sacra e liturgica varata con decreto da Pio X del 22 novembre 1903. \nNello stesso anno torna in Sicilia ed \u00e8 nominato direttore musicale della cappella di San Giovanni Battista a Ragusa.\nNel 1910 \u00e8 l'organista principale del duomo di Siracusa; dal 14 al 16 agosto presiede a Palermo la Prima Adunanza Regionale Sicula. \nFu eletto vice presidente della Commissione diocesana per la musica sacra e quindi venne nominato presidente dell'Associazione siciliana per la musica sacra.\nIl 4 febbraio 1920 fu eletto prevosto-parroco della chiesa matrice collegiata di Adrano.\nDal 1937 al 1945 ebbe l'incarico di direttore dell'Istituto San Michele di Acireale e poi di padre spirituale nello stesso istituto della Congregazione dell'oratorio dei padri filippini.\nCollabor\u00f2 ai periodici \"Musica Sacra\" di Milano - retta e fondata da i pi\u00f9 ferventi promotori della riforma liturgico-musicale, Guerrino Amelli e Jacopo Tomadini -, \"Santa Cecilia\" di Torino, \"Bollettino ecclesiastico\" di Catania, e pubblic\u00f2 diversi articoli storici, dottrinali e polemici sulla musica sacra, soprattutto in rapporto alla necessit\u00e0 della riforma desiderata dal \"motu-proprio\" di papa Pio X. Pubblic\u00f2 inoltre una biografia di Luigi Bottazzo per la casa editrice milanese A. Bertarelli.\nMor\u00ec ad Adrano l'11 febbraio del 1953 ed in occasione dei solenni funerali nella Chiesa madre, la Schola cantorum da lui fondata a Catania esegu\u00ec molti suoi brani e la sua \"Missa Pro Defunctis\".\nComposizioni.\nPietro Branchina ha composto pi\u00f9 di 400 opere pubblicate da diverse case editrici musicali italiane (Milano, Bergamo, Bari, Catania) e straniere (Olanda, Spagna, Stati Uniti, Argentina, Brasile). Tra esse ne ricordiamo solo alcune:"}
{"id": "3473572", "revid": "767487", "url": "https://it.wikipedia.org/wiki?curid=3473572", "title": "Le\u017eiachov", "text": "Le\u017eiachov (in ungherese \"L\u00e9zsa\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473574", "revid": "287204", "url": "https://it.wikipedia.org/wiki?curid=3473574", "title": "Leziachov", "text": ""}
{"id": "3473577", "revid": "1514393", "url": "https://it.wikipedia.org/wiki?curid=3473577", "title": "Ligabue (film)", "text": ""}
{"id": "3473578", "revid": "767487", "url": "https://it.wikipedia.org/wiki?curid=3473578", "title": "The Goddess of Lost Lake", "text": "The Goddess of Lost Lake \u00e8 un film muto del 1918 diretto da Wallace Worsley.\nProduzione.\nIl film fu prodotto da Robert Brunton e da Louise Glaum (il cui nome, come produttrice, non appare nei titoli), per la sua compagnia, la Louise Glaum Organization, associata alla Robert Brunton Productions. Le scene in esterni furono girate al Big Bear Lake e al Pinecrest Resort nelle San Bernardino Mountains.\nDistribuzione.\nIl film usc\u00ec nelle sale cinematografiche USA il 14 ottobre 1918, distribuito dalla W.W. Hodkinson."}
{"id": "3473580", "revid": "123732306", "url": "https://it.wikipedia.org/wiki?curid=3473580", "title": "Gianvito Martino", "text": "Biografia.\nGianvito Martino ha conseguito la laurea in medicina e chirurgia presso l'Universit\u00e0 degli Studi di Pavia nel 1987. Nel 1991 ha ottenuto la specializzazione in Neurologia presso la stessa universit\u00e0. Nel 1990 \u00e8 stato \"visiting scientist\" presso il Dipartimento di Neurologia del Karolinska Institute (Stoccolma, Svezia). Dal 1991 al 1992 ha ricoperto il ruolo di \"research associate\" presso il Dipartimento di Neurologia dell'Universit\u00e0 di Chicago (Chicago, IL, USA).\nDal 1992 al 1997 ha lavorato come \"senior scientist\" all'Unit\u00e0 di Neuroimmunologia dell\u2019IRCCS Ospedale San Raffaele. Presso lo stesso istituto, ricopre dal 1997 il ruolo di direttore dell'Unit\u00e0 di Neuroimmunologia. Dal 2008 al 2016, \u00e8 stato direttore della divisione di Neuroscienze e dal 2016 ha assunto la carica di direttore scientifico dell\u2019IRCCS Ospedale San Raffaele.\nDal 2015 \u00e8 professore ordinario di Biologia applicata presso l\u2019Universit\u00e0 Vita-Salute San Raffaele.\n\u00c8 stato prima Segretario Scientifico (dal 1998 al 2003) e poi Presidente (2009-2012) dell\u2019Associazione Italiana di Neuroimmunologia (AINI). Nel 2000, ha fondato la European School of Neuroimmunology (ESNI) e nel 2012 la Global Schools of Neuroimmunology (GSNI). All'interno della International Society of Neuroimmunology (ISNI), ha assunto il ruolo di Advisory Board Member dal 2000 al 2010, di Vice-Presidente dal 2010 al 2012, e di Presidente dal 2012 al 2014. \u00c8 stato membro del comitato scientifico del European Committee for Treatment And Research in Multiple Sclerosis (ECTRIMS), della Fondazione Italiana Sclerosi multipla (FISM), della Multiple Sclerosis International Federation (MSIF), e della UK Multiple Sclerosis Society. \u00c8 membro del Peer Review College della Wellcome Trust (UK) e panel member dell\u2019European Research Council (CER).\nDal 2009 al 2017, \u00e8 stato Professore Onorario presso la Queen Mary University di Londra (UK). Dal 2016 \u00e8 Scientific Panel Member dell\u2019European Research Council (ERC). Dal 2017 \u00e8 membro del Comitato Scientifico della Fondazione Scienza e Fede (STOQ) presso il Pontificio Consiglio della Cultura della Citt\u00e0 del Vaticano. Dal 2017 \u00e8 membro dello Steering Group del BNCT - project \u201cNeurotechnology and Society - dell\u2019Organisation for Economic Co-operation and Development (OECD). Nel 2017 \u00e8 stato nominato Presidente del Comitato Tecnico Scientifico della Fondazione Regionale per la Ricerca Biomedica (FRRB) della Regione Lombardia.\n\u00c8 autore di oltre 250 articoli originali e capitoli di libri (h-index, 66; i10-index: 161; citazioni, 15,008) pubblicati sulle pi\u00f9 prestigiose riviste internazionali.\nAttivit\u00e0 di ricerca.\nIl contributo scientifico di Gianvito Martino riguarda soprattutto i meccanismi molecolari e cellulari che stanno alla base dei processi di difesa e riparazione che avvengono nel sistema nervoso centrale (SNC). Nella sua carriera ha fatto scoperte con implicazioni nel campo della sclerosi multipla (SM) e delle malattie immuno-mediate del SNC.\nInizialmente ha focalizzato il suo interesse sullo studio dei mediatori solubili dell\u2019infiammazione dimostrandone gli effetti bimodali (sia favorevoli che dannosi) sul sistema nervoso centrale: tali studi hanno contribuito a spiegare come queste molecole partecipano al processo patogenetico infiammatorio che sta alla base della SM cos\u00ec come di altre malattie immuno-mediate del SNC. I suoi lavori sono stati pubblicati sulle principali riviste scientifiche internazionali (\"Annals of Neurology\" 1989-1991-1992, \"Proceedings of National Academy of Sciences USA\" 1994-1996, \"Journal of Immunology\" 1999, \"Journal of Experimental Medicine\" 1999). Sulla base di questi risultati ha sviluppato nuovi approcci terapeutici in grado di stimolare gli effetti di neuroprotezione di alcune molecole-chiave.\nUno di questi \u00e8 basato sull\u2019utilizzo di strumenti di terapia genica in grado di veicolare le molecole protettive nel SNC aumentandone cos\u00ec l\u2019efficacia terapeutica e riducendone i potenziali effetti collaterali. Dato che la somministrazione sistemica di molecole anti-infiammatorie in pazienti affetti da patologie infiammatorie del SNC ha una limitata efficacia terapeutica per la presenza della barriera emato-encefalica, \u00e8 stato sviluppato un sistema di veicolazione basato su vettori virali ingegnerizzati con geni che codificano per molecole anti-infiammatorie e che entrano nel SNC attraverso il cosiddetto percorso ependimale-leptomeningeo (\"Gene Therapy\" 2000-2001-2004-2007-2008-2012, \"Human Gene Therapy\" 1998-1999, \"Journal of Immunology\" 2001, \"Trends in Immunology\" 2001). Questa strategia \u00e8 tuttora considerata una delle modalit\u00e0 con cui potenzialmente trattare i disturbi neurologici infiammatori non controllabili dalle comuni terapie immunosoppressive somministrate per via sistemica.\nMartino ha anche promosso l'idea che i disturbi cronici infiammatori e degenerativi del SNC potrebbero derivare da meccanismi di riparazione difettosi piuttosto che da eventi patogenetici incontrollabili, suggerendo che sarebbe importante indagare gli eventi molecolari e cellulari che determinano tali difetti di riparazione per sviluppare nuove e pi\u00f9 efficaci terapie per le malattie neurologiche (\"Lancet Neurology\" 2004). Seguendo questa ipotesi, pi\u00f9 recentemente il suo gruppo di ricerca ha dimostrato che le cellule staminali neurali possono essere usate come trattamento di malattie quali la SM non tanto per sostituire le cellule difettose, quanto per riparare i meccanismi difettosi alla base della malattia. Si \u00e8 infatti dimostrato come le cellule staminali adulte neurali possono promuovere la riparazione del tessuto cerebrale danneggiato - sia in roditori che in primati non umani - secernendo fattori neurotrofici e immunomodulatori (Nature 2003, Nature 2005, Nature Review Neuroscience 2006, Proceedings National Academy of Sciences USA 2006, Nature Cell Biology 2007, Brain 2008, PLoS Medicine 2009, Nature Review Neurology 2010, Nature Neuroscience 2012, Journal of Neuroscience 2016, Journal Clinical Investigation 2017).\nPi\u00f9 di recente, il gruppo di Gianvito Martino ha dimostrato che anche le cellule staminali embrionali - derivate da cellule della pelle riprogrammate in cellule staminali pluripotenti indotte (iPSCs) - possono essere efficacemente utilizzate come arma terapeutica in modelli animali di SM (Nature Communications 2013, Journal of Clinical Investigation 2015). Tutti questi studi hanno portato all'avvio di uno studio di Fase I, il primo del suo tipo al mondo, che prevede l\u2019utilizzo di cellule staminali neurali fetali in pazienti con sclerosi multipla progressiva; la sperimentazione \u00e8 iniziata il 26 maggio del 2017 (ad oggi sono stati gi\u00e0 trapiantati 6 pazienti).\nIn riconoscimento del ruolo chiave svolto nello sviluppo di terapie a base di cellule staminali nella SM, ha guidato un panel di esperti di fama internazionale provenienti da tutto il mondo che ha definito le linee guida per l\u2019uso di queste cellule nella SM. Questo sforzo \u00e8 stato approvato e sponsorizzato dalle maggiori associazioni nazionali - cio\u00e8 Australia, Canada, Francia, Italia, Regno Unito, USA - e dalla Multiple Sclerosis International Federation (MSIF) (Nature Review Neurology 2010).\nAttivit\u00e0 di divulgazione scientifica.\nGianvito Martino \u00e8 stato tra i fondatori dell\u2019associazione per la cultura SINAPSI - associazione \"no profit\" finalizzata alla divulgazione della cultura scientifica - di cui ha ricoperto la carica di Presidente dall\u2019anno della sua fondazione, 1999, fino al 2008.\n\u00c8 stato tra i fondatori dell\u2019Associazione BergamoScienza di cui \u00e8 tutt\u2019ora membro del comitato direttivo e presidente del comitato scientifico. L\u2019associazione BergamoScienza \u00e8 un\u2019associazione \"no profit\" finalizzata alla divulgazione della scienza e che dal 2003 organizza il festival della scienza \u2018BergamoScienza\u2019.\nHa scritto per varie testate giornalistiche - quali il Corriere della Sera, Il Sole 24 Ore, La Stampa - ed ha partecipato come relatore a numerose manifestazioni di divulgazione scientifica nazionali ed internazionali.\nLa sua attivit\u00e0 divulgativa si \u00e8 poi concretizzata nella pubblicazione di vari libri tra i quali \u2018\"Il cervello.\" \"La scatola delle meraviglie\u2019\" (2008), \u2018\"La medicina che rigenera. Non\" \"siamo nati per invecchiare\u2019\" (2009), \u2018\"Identit\u00e0 e mutamento. La biologia in bilico\u2019\" (2010), libro vincitore del Premio Fermi Citt\u00e0 di Cecina 2011 per la divulgazione scientifica, \u2018\"Il cervello gioca in difesa: storie di cellule che pensano\" (2013)\u2019, libro vincitore del 1\u00ba Premio per la Divulgazione Scientifica dell\u2019Associazione Italiana del Libro, \"\u2018In crisi d\u2019identit\u00e0. Contro natura o contro la natura?\" (2014)\u2019, \u2018\"Le forme della vita, scienza e bellezza nella mente dei Nobel\" (2014)\u2019, e \"\u2018Il cervello tra cellule ed emozioni (2017)\u2019\"."}
{"id": "3473582", "revid": "1573940", "url": "https://it.wikipedia.org/wiki?curid=3473582", "title": "Silvestro Chiesa", "text": "Biografia.\nAllievo del pittore genovese Luciano Borzone, Chiesa fu un esponente della scuola barocca del capoluogo ligure. Mor\u00ec a causa dell'epidemia di peste che colp\u00ec Genova nel 1657.\nDi Chiesa ci \u00e8 giunta una sola tela di certa attribuzione , \"Il beato Gioacchino Piccolomini risana un fanciullo epilettico\", esposta nel museo di Palazzo Bianco, a Genova."}
{"id": "3473583", "revid": "767487", "url": "https://it.wikipedia.org/wiki?curid=3473583", "title": "Lipovec (\u017dilina)", "text": "Lipovec (in ungherese \"Lamosfalva\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473585", "revid": "3115", "url": "https://it.wikipedia.org/wiki?curid=3473585", "title": "Necpaly", "text": "Necpaly (in ungherese \"Necp\u00e1l\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473587", "revid": "1522738", "url": "https://it.wikipedia.org/wiki?curid=3473587", "title": "Hikaru Usada", "text": ""}
{"id": "3473589", "revid": "110157", "url": "https://it.wikipedia.org/wiki?curid=3473589", "title": "Winter Dance Party", "text": "Il Winter Dance Party \u00e8 stato un tour invernale cominciato il 23 gennaio 1959 di The Big Bopper, Ritchie Valens, Buddy Holly &amp; The Crickets, Dion and the Belmonts e Frankie Sardo.\nA causa della morte di The Big Bopper, Buddy Holly e Ritchie Valens nell'incidente aereo nei pressi di Clear Lake in Iowa il 3 febbraio 1959 il tour venne continuato con dei cantanti diversi e si concluse il 15 febbraio 1959.\nIl tour predeva 24 tappe, quasi tutte nel Midwest degli Stati Uniti d'America con tappe negli stati di Minnesota, Wisconsin, Iowa, Illinois, Kentucky e Ohio.\nDate e tappe.\nDate e tappe con The Big Bopper, Buddy Holly, Ritchie Valens &amp; The Crickets, Dion and the Belmonts e Frankie Sardo:\nDate e tappe con Ronnie Smith &amp; The Crickets, Fabian &amp; Frankie Avalon, Jimmy Clanton, Dion and the Belmonts e Frankie Sardo:\nNOTE: Nella data del 3 febbraio 1959 si esibirono Bobby Vee &amp; The Shadows, Dion and the Belmonts e Frankie Sardo."}
{"id": "3473592", "revid": "319329", "url": "https://it.wikipedia.org/wiki?curid=3473592", "title": "Rub\u00e9n P\u00e9rez Moreno", "text": ""}
{"id": "3473593", "revid": "773636", "url": "https://it.wikipedia.org/wiki?curid=3473593", "title": "Nemzeti Bajnoks\u00e1g I 1955", "text": "Ledizione 1955 del Nemzeti Bajnoks\u00e1g I vide la vittoria finale del Bp. Honv\u00e9d, che conquist\u00f2 il suo quinto titolo.\nCapocannonieri del torneo furono Zolt\u00e1n Czibor e Ferenc Machos, entrambi del Bp. Honv\u00e9d, con 20 reti."}
{"id": "3473596", "revid": "287204", "url": "https://it.wikipedia.org/wiki?curid=3473596", "title": "Daniel Moreno Fernandez", "text": ""}
{"id": "3473597", "revid": "3115", "url": "https://it.wikipedia.org/wiki?curid=3473597", "title": "Nol\u010dovo", "text": "Nol\u010dovo (in ungherese \"Nolcs\u00f3\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473599", "revid": "287204", "url": "https://it.wikipedia.org/wiki?curid=3473599", "title": "Nolcovo", "text": ""}
{"id": "3473600", "revid": "810736", "url": "https://it.wikipedia.org/wiki?curid=3473600", "title": "Il bambino che guardava le donne", "text": "Il bambino che guardava le donne \u00e8 un libro scritto da Giampaolo Pansa. Narra di uno strano triangolo d'amore nel secondo dopoguerra: Giuseppe, troppo giovane, Carmen, la fascista e Attilio, l'ebreo.\nTrama.\n\u00c8 il Natale del 1947 quando Giuseppe, undici anni, si introduce nel misero abbaino dove vive Carmen con la scusa di portarle in regalo dei mandarini. Ispirato da precoci fantasie erotiche le si avvicina, vuole toccarla, anche se Carmen ha il doppio della sua et\u00e0 e porta addosso un marchio infamante: dicono che sia stata una repubblichina di quelle cattive, feroce ausiliaria nell'esercito di Sal\u00f2. Giuseppe non capisce bene certe cose, ma sa che nella sua citt\u00e0, Casale Monferrato, molti ebrei sono scomparsi nel nulla: il medico, il sarto, la vedova dell'antiquario, il preside della scuola e molti altri. A complicare il tutto arriva Attilio, studente di chimica, ex partigiano ed ebreo scampato ad Auschwitz. E accade che, contro ogni logica, Carmen e Attilio siano attratti l'una dall'altro in un rapporto impossibile, violento, doloroso: troppo brucianti le pene sofferte da entrambi e troppo vicini i fantasmi dei campi di sterminio, che di tanto in tanto riaffiorano alla mente. Giuseppe sta a guardare il compiersi di un destino che gli sembra totalmente sbagliato. Ma sorprendentemente tutto ha un senso: questo romanzo, ambientato nel dopoguerra, inizia e si conclude nell'autunno del 1998 con la voce narrante dell'avvocato De Filippis, il quale conosce molto bene tutta la storia fino alla fine. A lui, bambino divenuto oramai uomo, spetta l'obbligo di ricordare; anche per quelli che non ci sono pi\u00f9."}
{"id": "3473601", "revid": "767487", "url": "https://it.wikipedia.org/wiki?curid=3473601", "title": "Cl\u00e1sica de Almer\u00eda 2010", "text": "La Cl\u00e1sica de Almer\u00eda 2010, venticinquesima edizione della corsa e valida come prova del circuito UCI Europe Tour 2010 categoria 1.1, fu disputata il 28 febbraio 2010 su un percorso totale di 178,2\u00a0km. Fu vinta dall'olandese Theo Bos al traguardo con il tempo di 4h22'53\".\nPartenza con 100 ciclisti di cui 91 portarono a termine la gara."}
{"id": "3473602", "revid": "154893", "url": "https://it.wikipedia.org/wiki?curid=3473602", "title": "\u00b1", "text": ""}
{"id": "3473604", "revid": "767487", "url": "https://it.wikipedia.org/wiki?curid=3473604", "title": "Podhradie (\u017dilina)", "text": "Podhradie (in ungherese \"Szucs\u00e1nyv\u00e1ralja\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473607", "revid": "1361571", "url": "https://it.wikipedia.org/wiki?curid=3473607", "title": "Autoritratto in miniatura", "text": "Autoritratto in miniatura \u00e8 un piccolo dipinto a olio della pittrice cremonese Sofonisba Anguissola dipinto intorno al 1556 e montato su un medaglione nello stesso periodo.\nLa scelta di questo piccolo formato \u00e8 dovuta alla conoscenza con le opere del famoso miniaturista Giulio Clovio.\nDescrizione.\nLa miniatura presenta l'autoritratto a mezzobusto di Sofonisba, abbigliata nel suo consueto e austero abito color morello e pettinata con i capelli raccolti in una treccia, avvolta intorno alla testa. Con le mani regge un tondo con un complesso monogramma che porta le lettere che compongono il nome di suo padre Amilcare: ACEILMR. Intorno al monogramma c'\u00e8 questa iscrizione, dipinta a lettere capitali latine: \u00abSOPHONISBA ANGUSSOLA VIR(GO) IPSIUS MANU EX (S)PECULO DEPICTAM CREMONAE\u00bb. \nIl ritratto \u00e8 dipinto a punta di pennello, su uno sfondo verde antico. La fisionomia del volto \u00e8 tipica degli autoritratti di Sofonisba Anguissola: grandi occhi neri e sporgenti, bocca piccola e carnosa, pettinatura e abbigliamento austero e adatto alla ragazza di buona famiglia, che presenta se stessa come una vergine, ed \u00e8 istruita e di ben educata. Il colletto rialzato, alla veneziana, \u00e8 aperto e lascia intravedere il bianco della camicia.\nNella minimale dimensione del cammeo, il corpo della giovane - specchio trasparente dell'anima - scompare dietro al tondo del monogramma del padre, probabile destinatario del dipinto, cui Sofonisba si sente debitrice, perch\u00e9 le ha dato la possibilit\u00e0 di studiare pittura presso Bernardino Campi. La verginit\u00e0, di cui ella fa vanto, era considerata un requisito fondamentale per una donna, prima del matrimonio. Impercettibili segni di vitalit\u00e0 nelle mani, la dolcezza e la morbidezza dell'incarnato accompagnano e sostengono la trama del rapporto affettivo nei confronti del padre e preannunciano una disposizione verso l'introspezione psicologica che sar\u00e0 sempre una caratteristica distintiva di Sofonisba Anguissola. Un altro \"Autoritratto\", datato 1554, si conserva a Vienna."}
{"id": "3473611", "revid": "1437331", "url": "https://it.wikipedia.org/wiki?curid=3473611", "title": "Pr\u00edbovce", "text": "Pr\u00edbovce (in ungherese \"Prib\u00f3c\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473614", "revid": "287204", "url": "https://it.wikipedia.org/wiki?curid=3473614", "title": "Pribovce", "text": ""}
{"id": "3473615", "revid": "729019", "url": "https://it.wikipedia.org/wiki?curid=3473615", "title": "Sagaris", "text": "Sagaris \u00e8 la parola che in greco antico indica la scure d'arcione utilizzata dalle popolazioni nomadi che abitavano le steppe euro-asiatiche e l'altopiano dell'Iran: Saka, Sciti, Medi, Persiani, Parti, Kushan, Tocari e Mossineci. Stando a diversi autori greci (Diodoro Siculo, Strabone ecc.), la \"sagaris\" sarebbe stata arma d'elezione anche delle leggendarie Amazzoni.\nCostruzione.\nI reperti archeologici, soprattutto iconografici, in nostro possesso, descrivono la \"sagaris\" come un'ascia d'armi dal manico lungo 70-80 cm e la testa piccola, con lama di scure da una parte e \"penna\" a becco di piccone dall'altra.\nAlcuni ritrovamenti (teste di martello invece che lame di scuri) porterebbero a supporre che il termine \"sagaris\" venisse utilizzato dai greci per indicare non un'arma specifica ma una tipologia di armi bianche d'arcione aventi forma pi\u00f9 o meno simile in uso ai cavalieri della steppa.\nStoria.\nLa \"sagaris\" pu\u00f2 ad oggi essere considerato l'archetipo da cui svilupparono le varie armi bianche d'arcione del maturo Medioevo europeo. Non a caso, gi\u00e0 gli autori del Rinascimento (es. il bavarese Giovanni Aventino, autore del \"chronicon\" \"Annales Bojorum\") indicarono nelle Amazzoni gli inventori della scure d'arcione, diffusasi in Europa partendo dalle steppe orientali.\nSeppur veicolata alla nostra memoria da fonti greche, nella cultura ellenica la \"sagaris\" fu sempre arma barbara, non greca, brandita da guerrieri provenienti da una realt\u00e0 bellica \"aliena\" dominata non dalle forze di fanteria pesante ma dalla cavalleria. Numerosi storici dell'Antica Grecia e dell'Impero romano, confermano l'uso della scure d'arcione nota come \"sagaris\" da parte delle popolazioni della steppa eurasiatica e dall'altopiano dell'Iran: Saka, Sciti, Medi, Persiani, Parti, Kushan, Tocari e Mossineci, le origini dei quali sono sempre fatte risalire alle Amazzoni, donne guerriere il cui esercito era composto prevalentemente da forze di cavalleria leggera armata di arco composito ed ascia.\nDai nomadi della steppa, la \"sagaris\" pass\u00f2 in dotazione alla cavalleria pesante dell'Impero persiano che se ne serv\u00ec per gli scontri nelle mischie. Narrando la vita di Alessandro Magno, lo storico Plutarco ci informa che, durante la Battaglia del Granico (334 a.C.), il Macedone rischi\u00f2 di essere ucciso proprio da un colpo di scure vibratogli dal satrapo persiano Spitridate:\nSuccessivamente, la \"sagaris\" pass\u00f2 in dotazione ai catafratti, la cavalleria pesante persiana nata dal sincretismo culturale dell'Impero di Alessandro mescolante caratteristiche degli \"hetairoi\" macedoni e della cavalleria sogdiana di Dario III."}
{"id": "3473620", "revid": "767487", "url": "https://it.wikipedia.org/wiki?curid=3473620", "title": "Rakovo", "text": "Rakovo (in ungherese \"Nagyr\u00e1k\u00f3\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473621", "revid": "154893", "url": "https://it.wikipedia.org/wiki?curid=3473621", "title": "\u02a3", "text": ""}
{"id": "3473623", "revid": "1305772", "url": "https://it.wikipedia.org/wiki?curid=3473623", "title": "Aermacchi Ala Verde", "text": "L'Ala Verde \u00e8 una motocicletta costruita dall'Aermacchi dal 1959 al 1972.\nIl contesto e l'evoluzione.\nLa moto nasce come versione sportiva dell\"'Ala Azzurra\" 250\u00a0cm\u00b3. A tal fine il motore, il classico monocilindrico orizzontale Aermacchi derivato da quello della poco apprezzata \"Chimera\", \u00e8 potenziato a 16\u00a0CV dai 13,7 dell'Ala Azzurra attraverso un carburatore da 24 mm (anzich\u00e9 da 22), rapporto di compressione incrementato e valvola di aspirazione maggiorata. Il motore, dotato di cambio a quattro rapporti, \u00e8 montato a sbalzo su un telaio in tubo d'acciaio e lamiera, altra caratteristica delle moto costruite alla Schiranna.\nNuova l'estetica, caratterizzata da un serbatoio di foggia poco convenzionale con una \"gobba\" verso la sella, sellone con codino, manubrio basso e ruote da 17\". La Casa dichiarava una velocit\u00e0 massima di 140\u00a0km/h. L'Ala Verde fu piuttosto gradita dalla clientela, che ne apprezzava la tenuta di strada, la velocit\u00e0, il consumo e i freni; punti deboli si rivelarono il comando del cambio a bilanciere e la tendenza, in piega, a toccare l'asfalto.\nNel 1963 l'Aermacchi, partecipata da tre anni dall'Harley-Davidson, lanci\u00f2 sul mercato la seconda serie dell'Ala Verde, che si distingueva dalla versione originale per diverse modifiche meccaniche (lubrificazione potenziata, frizione a quattro dischi anzich\u00e9 a tre, impianto elettrico rinnovato, forcellone rinforzato) ed estetiche (cambiano il manubrio, le cassette laterali e lo scarico). Si rese disponibile come optional il cambio a 5 rapporti.\nIl 1967 fu l'anno della nascita della terza serie dell'Ala Verde. La monocilindrica varesina sub\u00ec un nuovo restyling, in seguito al quale cambiarono il serbatoio (peraltro simile al precedente), i parafanghi, la sella, gli attacchi del faro e la forcella. Le ruote passarono a 18\", riducendo il pericolo di toccare in curva.\nDel 1970 \u00e8 l'arrivo dell'ultima serie dell'Ala Verde. In quell'anno cambi\u00f2 la grafica del serbatoio, l'impianto elettrico (incluso il blocchetto dei comandi) e i parafanghi. Il motore \u00e8 potenziato a 18\u00a0CV, ha di serie il cambio a 5 marce e la frizione ha cinque dischi. Cambia anche la ruota anteriore, che passa a 19\".\nLa produzione dell'Ala Verde cess\u00f2 nel luglio 1972. Il ruolo di moto sportiva nella gamma Aermacchi fu preso dalla \"350 TV\"."}
{"id": "3473624", "revid": "154893", "url": "https://it.wikipedia.org/wiki?curid=3473624", "title": "\u028e", "text": ""}
{"id": "3473626", "revid": "154893", "url": "https://it.wikipedia.org/wiki?curid=3473626", "title": "\u02a4", "text": ""}
{"id": "3473627", "revid": "154893", "url": "https://it.wikipedia.org/wiki?curid=3473627", "title": "D\u0361\u0292", "text": ""}
{"id": "3473628", "revid": "767487", "url": "https://it.wikipedia.org/wiki?curid=3473628", "title": "Ratkovo", "text": "Ratkovo (in ungherese \"V\u00e1gratk\u00f3\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3473629", "revid": "154893", "url": "https://it.wikipedia.org/wiki?curid=3473629", "title": "\u02a6", "text": ""}
{"id": "3473631", "revid": "154893", "url": "https://it.wikipedia.org/wiki?curid=3473631", "title": "T\u0361s", "text": ""}
{"id": "3473633", "revid": "154893", "url": "https://it.wikipedia.org/wiki?curid=3473633", "title": "\u02a7", "text": ""}
{"id": "3473634", "revid": "154893", "url": "https://it.wikipedia.org/wiki?curid=3473634", "title": "T\u0361\u0283", "text": ""}
{"id": "3473636", "revid": "287204", "url": "https://it.wikipedia.org/wiki?curid=3473636", "title": "Nemzeti Bajnoks\u00e1g I 1954", "text": "Ledizione 1954 del Nemzeti Bajnoks\u00e1g I vide la vittoria finale del Bp. Honv\u00e9d, che conquist\u00f2 il suo quarto titolo.\nCapocannoniere del torneo fu S\u00e1ndor Kocsis del Bp. Honv\u00e9d con 33 reti."}
{"id": "3473637", "revid": "154893", "url": "https://it.wikipedia.org/wiki?curid=3473637", "title": "\u02aa", "text": ""}
{"id": "3473639", "revid": "154893", "url": "https://it.wikipedia.org/wiki?curid=3473639", "title": "\u02b0", "text": ""}
{"id": "3473640", "revid": "154893", "url": "https://it.wikipedia.org/wiki?curid=3473640", "title": "\u02b2", "text": ""}
{"id": "3473642", "revid": "49994996", "url": "https://it.wikipedia.org/wiki?curid=3473642", "title": "\u0299", "text": ""}
{"id": "3473643", "revid": "154893", "url": "https://it.wikipedia.org/wiki?curid=3473643", "title": "\u0295", "text": ""}
{"id": "3473644", "revid": "1543377", "url": "https://it.wikipedia.org/wiki?curid=3473644", "title": "Denise Mina", "text": "Il primo romanzo di Denise Mina - \"The Field Of Blood\" - \u00e8 stato prodotto dalla BBC come film televisivo per il 2011 con gli attori Jayd Johnson, Peter Capaldi e David Morrissey.\nBiografia.\nA causa della professione paterna di ingegnere, Denise Mina ha cambiato 21 residenze in 18 anni, da Parigi a L'Aia, Londra, Scozia e Bergen. Mina lasciato la scuola a sedici anni e si \u00e8 messa a lavorare in svariate capacit\u00e0, come barista, cameriera e cuoca. Prima di frequentare l'universit\u00e0 dopo i vent'anni, \u00e8 stata infermiera ausiliaria per gli anziani e malati terminali.\n\u00c8 stato mentre preparava la tesi per un suo PhD sulle malattie mentali in trasgressori femminili, insegnando criminologia all'Universit\u00e0 di Strathclyde negli anni novanta, che decise di scrivere il suo primo romanzo giallo \"Garnethill\". Pubblicato nel 1998 dalla Transworld, il libro ha vinto il premio della Crime Writers' Association per miglior giallo d'esordio\nDenise Mina vive a Glasgow."}
{"id": "3473645", "revid": "154893", "url": "https://it.wikipedia.org/wiki?curid=3473645", "title": "\u0294", "text": ""}
{"id": "3473646", "revid": "319329", "url": "https://it.wikipedia.org/wiki?curid=3473646", "title": "Gent-Wevelgem 2007", "text": ""}
{"id": "3473648", "revid": "767487", "url": "https://it.wikipedia.org/wiki?curid=3473648", "title": "Loaded &amp; Live", "text": "Loaded &amp; Live \u00e8 un album della King Earl Boogie Band, uscito nel 2009."}
{"id": "3473649", "revid": "287204", "url": "https://it.wikipedia.org/wiki?curid=3473649", "title": "Nemzeti Bajnoks\u00e1g I 1953", "text": "Ledizione 1953 del Nemzeti Bajnoks\u00e1g I vide la vittoria finale del Bp. V\u00f6r\u00f6s Lobog\u00f3, che conquist\u00f2 il suo 17\u00ba titolo.\nCapocannoniere del torneo fu Ferenc Pusk\u00e1s del Bp. Honv\u00e9d con 27 reti."}
{"id": "3473653", "revid": "154893", "url": "https://it.wikipedia.org/wiki?curid=3473653", "title": "\u0372", "text": ""}
{"id": "3473654", "revid": "1543377", "url": "https://it.wikipedia.org/wiki?curid=3473654", "title": "Scripps Institution of Oceanography", "text": "Scripps Institution of Oceanography (a volte indicato come SIO, Scripps Oceanography, o semplicemente Scripps) a La Jolla, California, \u00e8 uno dei centri pi\u00f9 antichi e pi\u00f9 grandi per la ricerca scientifica della terra e dell'oceano, di formazione per laureandi e di servizio pubblico in tutto il mondo. Centinaia di ricercatori dell'oceano e della terra conducono ricerche scientifiche con l'ausilio di navi da ricerca oceanografiche e laboratori shorebased. Il centro per il pubblico dell'istituto \u00e8 il Birch Aquarium. Old Scripps Building, l'edificio dove nel 1909 \u00e8 stato fondato l'istituto, fa parte del US National Historic Landmark. Scripps fa parte della University of California, San Diego.\nScripps pubblica un rinomato magazine bimestrale sull'oceano e scienze della terra. Nel 2008, Scripps Institution of Oceanography \u00e8 stato oggetto di una categoria allo show televisivo Jeopardy! ed \u00e8 apparso spesso in numerose fiction.\nNavi da ricerca.\nScripps possiede e gestisce diverse navi di ricerca e piattaforme:\nPrecedente navi pi\u00f9 grandi di 50\u00a0ft (15 m):\nBirch Aquarium.\nLa missione del Birch Aquarium a Scripps \u00e8:\nPer pi\u00f9 di un secolo, generazioni di famiglie hanno scoperto il mondo marino attraverso mostre e programmi educativi del museo-acquario associato allo Scripps Institution of Oceanography. Dalle prime mostre modeste al magnifico habitat nel presente volgere del secolo, il ruolo del museo-acquario in eredit\u00e0 allo Scripps Oceanography \u00e8 molto importante. Oggi, pi\u00f9 di 400.000 persone visitano Birch Aquarium di Scripps ogni anno.\nIl Birch Aquarium ha una serie di mostre e attivit\u00e0 pratiche. Queste includono:\nL'acquario, sito in zona collinare, offre una panoramica spettacolare dello Scripps Institution of Oceanography campus e dell'Oceano Pacifico."}
{"id": "3473655", "revid": "709406", "url": "https://it.wikipedia.org/wiki?curid=3473655", "title": "Presidenti della Russia", "text": ""}
{"id": "3473657", "revid": "154893", "url": "https://it.wikipedia.org/wiki?curid=3473657", "title": "Broken/\u03f7", "text": ""}
{"id": "3473658", "revid": "125223321", "url": "https://it.wikipedia.org/wiki?curid=3473658", "title": "Gruppo Sportivo BPD Colleferro 1953-1954", "text": "Questa pagina raccoglie i dati riguardanti la Gruppo Sportivo B.P.D. Colleferro nelle competizioni ufficiali della stagione 1953-1954.\nMaglie e sponsor.\nIn questa stagione sulle maglie del Colleferro era presente il logo della marca d'abbigliamento Facis."}
{"id": "3473659", "revid": "287204", "url": "https://it.wikipedia.org/wiki?curid=3473659", "title": "Nemzeti Bajnoks\u00e1g I 1952", "text": "Ledizione 1952 del Nemzeti Bajnoks\u00e1g I vide la vittoria finale del Bp. Honv\u00e9d, che conquist\u00f2 il suo terzo titolo.\nCapocannoniere del torneo fu S\u00e1ndor Kocsis del Bp. Honv\u00e9d con 36 reti."}
{"id": "3473661", "revid": "154893", "url": "https://it.wikipedia.org/wiki?curid=3473661", "title": "Broken/\u03fa", "text": ""}
{"id": "3473662", "revid": "486946", "url": "https://it.wikipedia.org/wiki?curid=3473662", "title": "Istituto dei Materiali e Misure di Riferimento", "text": ""}
{"id": "3473665", "revid": "287204", "url": "https://it.wikipedia.org/wiki?curid=3473665", "title": "Nemzeti Bajnoks\u00e1g I 1951", "text": "Ledizione 1951 del Nemzeti Bajnoks\u00e1g I vide la vittoria finale del , che conquist\u00f2 il suo 16\u00ba titolo.\nCapocannoniere del torneo fu S\u00e1ndor Kocsis del con 30 reti."}
{"id": "3473667", "revid": "154893", "url": "https://it.wikipedia.org/wiki?curid=3473667", "title": "\u2107", "text": ""}
{"id": "3473668", "revid": "486946", "url": "https://it.wikipedia.org/wiki?curid=3473668", "title": "\u210f", "text": ""}
{"id": "3473669", "revid": "787565", "url": "https://it.wikipedia.org/wiki?curid=3473669", "title": "Aldo Lusardi", "text": "Biografia.\nAldo Lusardi nacque a Milano nel 1905 in una famiglia devotamente convinta del senso salvifico della Grande Guerra, che sin dalla giovinezza lo cresce con l'ideale della Patria. Ancora adolescente, aderisce al fascismo e si getta a capofitto nei progetti coloniali per la realizzazione dell'Impero.\nRisiedendo la famiglia a Sondrio, si fa promotore di un comitato relativo alle problematiche inerenti al confine con la Svizzera in favore della regione dei Grigioni nel tentativo di annetterla all'Italia (rimasto poi senza successo). Gi\u00e0 prima dello scoppio della Guerra d'Etiopia decide di arruolarsi come volontario nelle truppe coloniali col grado di sottotenente di fanteria, specialit\u00e0 alpini, e viene assegnato al 2\u00ba reggimento.\nNel frattempo frequenta l'universit\u00e0 e nel 1931 si laurea in giurisprudenza all'Universit\u00e0 degli Studi di Milano, iniziando ad esercitare la professione di avvocato nello studio del padre, addentrandosi parallelamente nella carriera politica nel comune di Bergamo.\nNel 1935, allo scoppio del conflitto in Africa, viene richiamato in servizio nell'Africa Orientale Italiana ed il 15 giugno di quello stesso anno sbarca al porto di Massaua con il XVI battaglione eritreo della 1\u00aa compagnia. Promosso tenente il 31 ottobre 1935, il 5 novembre successivo viene colpito in mattinata nella Battaglia di Monte Gundi. Il suo corpo venne trasportato esanime al campo di Hausien, dove mor\u00ec nel mezzogiorno. Venne insignito postumo della medaglia d'oro al valor militare. Nel 1939 gli venne dedicato il Forte al Montecchio Nord di Colico dal quale, nel 1945, i membri del C.L.N. spararono alcuni colpi che contribuirono a fermare la colonna tedesca che aveva, sino a poco prima, accompagnato Mussolini verso la Valtellina."}
{"id": "3473671", "revid": "154893", "url": "https://it.wikipedia.org/wiki?curid=3473671", "title": "\u211c", "text": ""}
{"id": "3473672", "revid": "599013", "url": "https://it.wikipedia.org/wiki?curid=3473672", "title": "David Bianciardi", "text": "Disput\u00f2 7 volte il Palio di Siena tra il 1845 ed il 1852, vincendo in 3 occasioni e sempre il 2 luglio.\nCarriera.\nLa carriera paliesca di \"Sangrino\" fu davvero breve: solo sette Palii corsi, ma ben tre vittorie di cui l'ultima, quella del 2 luglio 1849, con il cavallo scosso.\nFu quella una corsa molto chiacchierata e dai lunghi strascichi giudiziari. Il lotto dei cavalli di quel Palio era abbastanza eterogeneo: nessuno di essi aveva mai vinto e sette di essi erano debuttanti. Tra i fantini figuravano invece gli affermati \"Campanino\" e \"Gobbo Saragiolo\"; \"Sagrino\" era alla sua quinta presenza in Piazza del Campo, e gi\u00e0 figurava due volte tra i vincitori.\nLa cronaca ci racconta che, poco prima di partire, \"Sagrino\" scese di sua volont\u00e0 al canape, essendo affetto da malattia venerea che gli impediva di stare a cavallo. Sceso a terra, col nerbo incit\u00f2 il proprio cavallo, il morello balzano di propriet\u00e0 del mugnaio Cesare Vigni di Vescovado. Alla partenza scattarono in testa Istrice e Tartuca, le quali ben presto si ostacolarono, permettendo il sorpasso al \"Gobbo Saragiolo\" nel Leocorno. Tuttavia una caduta del Nicchio, con il quale il \"Gobbo\" era in lotta, coinvolse anche quest'ultimo: in testa alla \"carriera\" pass\u00f2 la Giraffa con Giuseppe Buoni detto \"Figlio di Bonino\".\nLa vittoria giraffina sembrava ormai certa, dopo quarantadue anni di attesa; ma incredibilmente il cavallo del Valdimontone, partito scosso, riusc\u00ec a completare una superba rimonta, regalando il successo ai montonaioli ed a \"Sagrino\".\nL'esito della corsa suscit\u00f2 innumerevoli polemiche perch\u00e9 per molte persone quello fu un gioco premeditato e perci\u00f2 avrebbe reso illegale la vittoria. In particolare la Giraffa, arrivata seconda, cerc\u00f2 di far valere le proprie ragioni. La contrada di Provenzano si appell\u00f2 perfino al tribunale di prima e seconda istanza, ma in tutti e due i gradi di giudizio le venne dato torto ed il 6 giugno 1851 venne condannata a pagare anche le spese processuali (250 lire dell'epoca). Per la Giraffa, dopo il danno anche la beffa: a seguito di questo episodio, il Comune inser\u00ec la norma che vietava esplicitamente che i fantini scendessero volontariamente da cavallo per farlo correre scosso.\nBianciardi non vinse pi\u00f9 il Palio di Siena, terminando la propria carriera paliesca il 2 luglio 1852 con una caduta, proprio nel giorno in cui la Giraffa centrava la vittoria dopo 45 anni di attesa grazie al vetturino Agostino Viligiardi detto \"Cilla\"."}
{"id": "3473673", "revid": "154893", "url": "https://it.wikipedia.org/wiki?curid=3473673", "title": "\u2111", "text": ""}
{"id": "3473675", "revid": "154893", "url": "https://it.wikipedia.org/wiki?curid=3473675", "title": "\u2114", "text": ""}
{"id": "3473677", "revid": "363629", "url": "https://it.wikipedia.org/wiki?curid=3473677", "title": "Prescrizione medica", "text": ""}
{"id": "3473678", "revid": "363629", "url": "https://it.wikipedia.org/wiki?curid=3473678", "title": "\u211e", "text": ""}
{"id": "3473679", "revid": "85053", "url": "https://it.wikipedia.org/wiki?curid=3473679", "title": "Classe Lombardia", "text": ""}
{"id": "3473681", "revid": "287204", "url": "https://it.wikipedia.org/wiki?curid=3473681", "title": "Nemzeti Bajnoks\u00e1g I 1950", "text": "Ledizione 1950 del Nemzeti Bajnoks\u00e1g I vide la vittoria finale del Bp. Honv\u00e9d SE, che conquist\u00f2 il suo secondo titolo.\nCapocannoniere del torneo fu Ferenc Pusk\u00e1s del Bp. Honv\u00e9d SE con 25 reti."}
{"id": "3473682", "revid": "154893", "url": "https://it.wikipedia.org/wiki?curid=3473682", "title": "\u2136", "text": ""}
{"id": "3473683", "revid": "1549963", "url": "https://it.wikipedia.org/wiki?curid=3473683", "title": "Giovanni Benedetto Civran", "text": "Biografia.\nNacque \u00abper accidente\u00bb a Bassano dalla famiglia patrizia veneziana dei Civran, figlio di Giovanni. Si applic\u00f2 fin da giovane allo studio delle lettere e delle scienze e pi\u00f9 tardi intraprese la carriera ecclesiastica, essendo ordinato sacerdote l'8 maggio 1748.\nPer i meriti acquisiti dinnanzi alla societ\u00e0 pubblica del suo tempo, fu proposto dal senato veneziano come vescovo di Caorle, e nella votazione che segu\u00ec il 16 marzo 1769 venne preferito a Lorenzo Balbi per 151 voti contro 95. La nomina fu quindi approvata da papa Clemente XIV il 6 agosto 1770 e fu consacrato vescovo dal cardinale Lodovico Calini, cardinale presbitero di Sant'Anastasia. Come vescovo di Caorle, ha compiuto due visite pastorali nel territorio della diocesi. Il suo nome compare inoltre negli atti del capitolo della cattedrale di San Marco, da cui aveva ricevuto l'incarico, nella primavera del 1776, di accogliere il doge Alvise Mocenigo al Lido di Venezia per la cerimonia dello Sposalizio del Mare, in vece del neoeletto patriarca Giovanelli che non aveva ancora preso possesso della cattedra. Di fronte all'iniziale rifiuto del vescovo di Caorle, motivato dal fatto che \u00abaveva paura delle acque\u00bb, il capitolo riport\u00f2 che \u00abconobbe lesiva del proprio diritto l'introduzione che si tentava da parte di monsignor di Caorle\u00bb, non essendo mai state introdotte novit\u00e0 al rito, specialmente in periodo di sede vacante. Consacr\u00f2 inoltre l'altare principale della chiesa di San Cipriano di Murano. Il suo stemma ed il suo nome compaiono incisi nel basamento del reliquiario del Preziosissimo Sangue, a lui donato alla cattedrale di Caorle e oggi conservato nel museo liturgico.\nDopo aver perso per pochi voti l'elezione a vescovo della sua citt\u00e0 nativa di Chioggia nel 1773, in favore dello stesso Giovanelli, l'8 giugno 1776 la votazione del Senato veneziano lo elesse vescovo di Chioggia, nomina ratificata da papa Pio VI nel concistoro tenutosi il successivo 15 luglio. Dopo aver preso possesso della cattedra per procura, il 22 dicembre dello stesso anno, ultima domenica di Avvento, preso possesso canonico della diocesi nella cattedrale. Le cronache riportano lo zelo pastorale del Civran verso il suo popolo chioggiotto, in particolare per la costruzione del Seminario, che riusc\u00ec a costruire dopo che lo stanziamento di fondi del predecessore Antonio Grassi non era andato a buon fine. Nel 1782 accolse a Chioggia papa Pio VI in occasione della sua sosta nella visita all'imperatore Giuseppe II. Inoltre sono riportate nelle fonti diverse consacrazioni di chiese ed altari nel territorio della diocesi.\nMor\u00ec a Chioggia il 28 ottobre 1794, all'et\u00e0 di 68 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3473684", "revid": "729019", "url": "https://it.wikipedia.org/wiki?curid=3473684", "title": "Aeroporto Internazionale di Canberra", "text": "L'Aeroporto Internazionale di Canberra \u00e8 l'unico aeroporto che serve la capitale dell'Australia, Canberra."}
{"id": "3473689", "revid": "105826", "url": "https://it.wikipedia.org/wiki?curid=3473689", "title": "Giovanni Benedetto Maria Civran", "text": ""}
{"id": "3473690", "revid": "154893", "url": "https://it.wikipedia.org/wiki?curid=3473690", "title": "\u2201", "text": ""}
{"id": "3473691", "revid": "31886", "url": "https://it.wikipedia.org/wiki?curid=3473691", "title": "Episodi di Kevin Hill", "text": "La prima ed unica stagione della serie televisiva Kevin Hill \u00e8 stata trasmessa in prima visione negli Stati Uniti d'America da UPN dal 29 settembre 2004 al 18 maggio 2005.\nIn Italia \u00e8 stata trasmessa in prima visione satellitare da Fox Life dal 18 giugno al 3 settembre 2005, ed in chiaro da Rai 2 dal 2 al 30 giugno 2008. Nella prima visione italiana il 21\u00ba episodio, \"Sacrificial Lambs\", \u00e8 rimasto inizialmente inedito, per poi essere trasmesso nella seconda visione il 19 giugno 2011."}
{"id": "3473692", "revid": "6923", "url": "https://it.wikipedia.org/wiki?curid=3473692", "title": "\u2229", "text": ""}
{"id": "3473693", "revid": "154893", "url": "https://it.wikipedia.org/wiki?curid=3473693", "title": "\u222a", "text": ""}
{"id": "3473694", "revid": "6923", "url": "https://it.wikipedia.org/wiki?curid=3473694", "title": "Redding, Bell &amp; Coghlan Live", "text": "Redding, Bell &amp; Coghlan Live \u00e8 un album dei Redding, Bell &amp; Coghlan, uscito nel 2010. I brani sono estratti dal repertorio dei gruppi di cui hanno fatto parte questi musicisti."}
{"id": "3473696", "revid": "154893", "url": "https://it.wikipedia.org/wiki?curid=3473696", "title": "\u222d", "text": ""}
{"id": "3473698", "revid": "154893", "url": "https://it.wikipedia.org/wiki?curid=3473698", "title": "\u222c", "text": ""}
{"id": "3473700", "revid": "154893", "url": "https://it.wikipedia.org/wiki?curid=3473700", "title": "\u222b", "text": ""}
{"id": "3473702", "revid": "1613689", "url": "https://it.wikipedia.org/wiki?curid=3473702", "title": "Carlos Oliveira", "text": ""}
{"id": "3473703", "revid": "287204", "url": "https://it.wikipedia.org/wiki?curid=3473703", "title": "Nemzeti Bajnoks\u00e1g I 1949-1950", "text": "Ledizione 1949-50 del Nemzeti Bajnoks\u00e1g I vide la vittoria finale del Bp. Honv\u00e9d SE, che conquist\u00f2 il suo primo titolo.\nCapocannoniere del torneo fu Ferenc Pusk\u00e1s del Bp. Honv\u00e9d SE con 31 reti."}
{"id": "3473704", "revid": "154893", "url": "https://it.wikipedia.org/wiki?curid=3473704", "title": "\u2230", "text": ""}
{"id": "3473705", "revid": "154893", "url": "https://it.wikipedia.org/wiki?curid=3473705", "title": "\u222f", "text": ""}
{"id": "3473706", "revid": "154893", "url": "https://it.wikipedia.org/wiki?curid=3473706", "title": "\u222e", "text": ""}
{"id": "3473707", "revid": "154893", "url": "https://it.wikipedia.org/wiki?curid=3473707", "title": "\u223b", "text": ""}
{"id": "3473711", "revid": "1186766", "url": "https://it.wikipedia.org/wiki?curid=3473711", "title": "\u223c", "text": ""}
{"id": "3473712", "revid": "339392", "url": "https://it.wikipedia.org/wiki?curid=3473712", "title": "\u223f", "text": ""}
{"id": "3473713", "revid": "110157", "url": "https://it.wikipedia.org/wiki?curid=3473713", "title": "Old Scripps Building", "text": "Old Scripps Building sito a La Jolla, in California, costruito nel 1909, \u00e8 il pi\u00f9 antico edificio di ricerca oceanografica in uso negli Stati Uniti d'America. \u00c8 stato il primo edificio della Scripps Institution of Oceanography, primo istituto oceanografico della nazione, fondato nel 1903. L'istituzione \u00e8 ora parte della University of California, San Diego.\nL'edificio \u00e8 stato progettato da Irving Gill, architetto modernista. Si tratta di un primo esempio di tecnica di costruzione in cemento armato.\nOld Scripps Building \u00e8 stato dichiarato National Historic Landmark (monumento storico nazionale) nel 1982."}
{"id": "3473717", "revid": "92723", "url": "https://it.wikipedia.org/wiki?curid=3473717", "title": "Stefano Domenico Sceriman", "text": "Biografia.\nNacque a Venezia dalla ricca e influente famiglia Sceriman, facente parte della comunit\u00e0 armena della citt\u00e0 lagunare.\nAncora giovanissimo, entr\u00f2 a far parte dell'Ordine dei frati predicatori e fu ordinato sacerdote il 30 luglio 1752.\nFu eletto dal Senato Veneziano come vescovo di Caorle il 28 settembre 1776, nomina confermata da papa Pio VI il successivo 16 dicembre. Ricevette quindi la consacrazione episcopale il 22 dicembre dello stesso anno dalle mani del cardinale Lodovico Calini, cardinale presbitero di Santo Stefano al Monte Celio e prefetto della Congregazione per le indulgenze e le sacre reliquie. Durante il suo episcopato a Caorle, fece eseguire diversi lavori di restauro all'interno della cattedrale, ricostruendo gli altari dello Spirito Santo e di Sant'Antonio di Padova e rifornendo la chiesa di candelieri e vasi in argento e in ottone. Regol\u00f2 anche, con alcune norme, il comportamento dei canonici del capitolo durante le celebrazioni, in particolare del parroco della Chiesa della Risurrezione di Ca' Cottoni. Inoltre, in qualit\u00e0 di vescovo di Caorle, amministr\u00f2 il sacramento della Cresima al servo di Dio Antonangelo Cavanis, il 27 maggio 1780.\nIl 13 dicembre 1794 il Senato lo propose come successore di Giovanni Benedetto Civran sulla cattedra di Chioggia, nomina confermata dal papa il 1\u00ba giugno 1795, e prese possesso della nuova sede vescovile il successivo 4 agosto. Nella citt\u00e0 clodiense si spese per il mantenimento ed il rinnovo degli arredi sacri nella cattedrale e nella chiesa di San Domenico, provvedendole di confessionali e panche in legno; consacr\u00f2 inoltre la chiesa di San Martino a Sottomarina e la chiesa di San Mauro a Cavarzere. Il 14 maggio 1797, all'entrata in Chioggia delle truppe napoleoniche, esort\u00f2 i fedeli all'obbedienza.\nMor\u00ec a Chioggia il 12 giugno 1806, all'et\u00e0 di 76 anni, e i funerali furono celebrati nella chiesa di San Domenico.\nGenealogia episcopale.\nLa genealogia episcopale \u00e8:"}
{"id": "3473718", "revid": "287204", "url": "https://it.wikipedia.org/wiki?curid=3473718", "title": "Nemzeti Bajnoks\u00e1g I 1948-1949", "text": "Ledizione 1948-1949 del Nemzeti Bajnoks\u00e1g I vide la vittoria finale del Ferencv\u00e1rosi TC, che conquist\u00f2 il suo 17\u00ba titolo.\nCapocannoniere del torneo fu Ferenc De\u00e1k del Ferencv\u00e1rosi TC con 59 reti."}
{"id": "3473724", "revid": "109904261", "url": "https://it.wikipedia.org/wiki?curid=3473724", "title": "Michal Viewegh", "text": "\u00c8 uno dei pi\u00f9 popolari scrittori cechi contemporanei, nonch\u00e9 quello con un maggior riscontro di vendite. Ha scritto romanzi, racconti, parodie letterarie e anche un libro per bambini. Nella Repubblica ceca \u00e8 un personaggio molto noto anche a livello mediatico. Nei suoi romanzi tratta generalmente tematiche sentimentali, affrontandole con ironia: \u00e8 stato talvolta paragonato dai suoi lettori all'inglese Nick Hornby."}
{"id": "3473725", "revid": "1605525", "url": "https://it.wikipedia.org/wiki?curid=3473725", "title": "L'ultimo Natale di guerra", "text": "L'ultimo Natale di guerra \u00e8 una raccolta di 26 storie scritte da Primo Levi, in cui riaffiorano le memorie del Lager, i ricordi da bambino e animali di fantasia.\nQuando mor\u00ec, Primo Levi lasci\u00f2 dispersi in varie sedi (giornali, riviste, libri) oltre una ventina di racconti che coprono l'arco di un decennio. Sono stati riuniti in quest'opera postuma, che comprende anche storie autobiografiche ambientate nel lager di Auschwitz. Scorrono in queste pagine non solo gabbiani, formiche, giraffe, canguri, marziani, fanciulle alate ma anche riflessioni sulla societ\u00e0 (\"L'intervista\"), memorie del lager (\"Auschwitz, citt\u00e0 tranquilla\", \"Un giallo nel lager\"), osservazioni sulla morale (\"Le due bandiere\"), ricordi d'infanzia (\"Meccano d'amore\", \"Ranocchi sulla luna\"). Storie dolorose e insieme immaginifiche che ci raccontano, in una straordinaria variet\u00e0 di stili, gli infiniti chiaroscuri della vita in un doppio registro narrativo che attraversa tutti gli aspetti dell'animo umano. L'autore non ci prospetta solo il dolore di vivere, ma anche i giochi combinatori della natura, sempre osservati con la distanziata ironia di uno scrittore capace di cogliere l'orrore e lo splendore dell'uomo."}
{"id": "3473727", "revid": "986213", "url": "https://it.wikipedia.org/wiki?curid=3473727", "title": "Carlotta Maria di Sassonia-Jena", "text": "Biografia.\nEra figlia del duca Bernardo II di Sassonia-Jena e di Marie Charlotte de La Tr\u00e9moille.\nDopo la premutura morte dei genitori lei e suo fratello Giovanni Guglielmo vennero affidati in custodia allo zio paterno Giovanni Ernesto II di Sassonia-Weimar, come previsto nel testamento di Bernardo. Dopo la morte di Giovanni Ernesto i fanciulli vennero affidati all'altro zio Giovanni Giorgio I di Sassonia-Eisenach, il quale diede in sposa la nipote al cugino Guglielmo Ernesto di Sassonia-Weimar, figlio e successore di Giovanni Ernesto II. La dote stabilita per Carlotta Maria fu molto esigua. Il matrimonio venne celebrato a Eisenach il 2 novembre 1683.\nQuando Giovanni Giorgio I mor\u00ec, Guglielmo Ernesto rivendic\u00f2 ed ottenne la custodia del piccolo cognato Giovanni Guglielmo.\nIl matrimonio rimase senza figli e si contraddistinse per le frequenti liti tra i coniugi. La duchessa intraprese un viaggio senza l'autorizzazione del marito: Guglielmo Ernesto cattur\u00f2 la moglie e la confin\u00f2 a Weimar. Il matrimonio venne formalmente sciolto il 23 agosto 1690.\nCarlotta and\u00f2 a vivere dapprima a Jena presso la corte di suo fratello. Alla morte del duca, in difficolt\u00e0 economiche e piena di debiti, dovette lasciare la citt\u00e0 natale e trov\u00f2 rifugio presso il duca Federico I di Sassonia-Gotha-Altenburg. Con il marito nacque una disputa sulla propriet\u00e0 di Porstendorf: l'imperatore Leopoldo I d'Asburgo decise che spettasse a Carlotta. La duchessa mise poi in vendita la tenuta nel 1694 per poter pagare i propri debiti. Quando mor\u00ec nel 1703 sul suo capo pendevano altri processi sul possesso di altre tenute presenti nel ducato di Sassonia-Weimar."}
{"id": "3473729", "revid": "73843", "url": "https://it.wikipedia.org/wiki?curid=3473729", "title": "Tamworth (Australia)", "text": "Tamworth \u00e8 una citt\u00e0 nella regione del New England del Nuovo Galles del Sud in Australia. Il centro abitato, che sorge sulle rive del fiume Peel, ospita una popolazione di 42.501 persone, \u00e8 il maggior centro regionale per il sud del New England e nella zona del governo locale di Tamworth Consiglio regionale. La citt\u00e0 offre servizi per 55.063 persone. La citt\u00e0 \u00e8 situata a met\u00e0 strada tra Brisbane e Sydney, le due maggiori citt\u00e0 della costa orientale dell'Australia."}
{"id": "3473730", "revid": "287204", "url": "https://it.wikipedia.org/wiki?curid=3473730", "title": "Nemzeti Bajnoks\u00e1g I 1947-1948", "text": "Ledizione 1947-48 del Nemzeti Bajnoks\u00e1g I vide la vittoria finale del Csepeli Munk\u00e1s TK, che conquist\u00f2 il suo terzo titolo.\nCapocannoniere del torneo fu Ferenc Pusk\u00e1s del Kispesti AC con 50 reti."}
{"id": "3473734", "revid": "1543377", "url": "https://it.wikipedia.org/wiki?curid=3473734", "title": "Nutrizionismo", "text": "Il nutrizionismo \u00e8 un paradigma secondo il quale i principi nutritivi scientificamente identificati negli alimenti determinano il valore delle singole sostanze alimentari nella dieta. In altre parole, \u00e8 l'idea che il valore nutrizionale di un alimento sia la somma di tutti i suoi singoli nutrienti, vitamine e altri componenti. Un altro aspetto del termine \u00e8 l'implicazione che l'unico scopo di mangiare sia favorire la salute corporea. Il termine \u00e8 in gran parte peggiorativo, implicando che questo modo di vedere il cibo \u00e8 troppo semplicistico e dannoso. Il pi\u00f9 eminente proponente di questo termine, il giornalista Michael Pollan, sostiene che il valore nutrizionale di un cibo \u00e8 \"pi\u00f9 della somma delle sue parti\".\nOriginariamente attribuita a Gyorgy Scrinis, la nozione fu popolarizzata da Michael Pollan. la chiave per l'interpretazione del nutrizionismo di Pollan \u00e8 \"l'assunzione ampiamente condivisa ma non esaminata ... che la chiave per comprendere il cibo sia davvero il nutriente\". Dal momento che i nutrienti sono invisibili, \u00e8 ora necessario fare affidamento sugli esperti della nutrizione per fare le scelte alimentari. Poich\u00e9 la scienza ha una comprensione incompleta di come il cibo influenza il corpo umano, sostiene Pollan, fare affidamento unicamente sulle informazioni riguardanti i singoli nutrienti ha condotto la gente e i responsabili della politica a prendere ripetutamente decisioni infelici riguardo alla nutrizione. Pollan incolpa il nutrizionismo di molti dei problemi di salute relativi alla dieta nel mondo occidentale di oggi. Egli paragona il nutrizionismo a una religione, che fa affidamento su \"preti\" (scienziati e giornalisti nutrizionali) per interpretare l'ultima ortodossia per le masse. Come molte religioni, il nutrizionismo ha diviso il mondo in componenti buoni e malvagi, sebbene ci\u00f2 che \u00e8 bene o male possa cambiare drammaticamente con il tempo.\nPollan crede che il nutrizionismo sia intrinsecamente viziato a causa di una propensione riduttiva nell'ambito della scienza a isolare e a studiare i singoli fattori sconnessi dai loro contesti abituali come la dieta e la cultura, fattori che si \u00e8 dimostrato ripetutamente che hanno un impatto fondamentale sugli esiti nutrizionali. Anche quando gli scienziati hanno tentato di studiare fattori come la cultura, la dieta e i modelli di consumo a lungo termine, le enormi difficolt\u00e0 nel fare misurazioni accurate relative a singoli componenti nutrizionali e nel produrre conclusioni significative hanno prodotto risultati incompleti nel migliore dei casi, e risultati fuorvianti o dannosi nel peggiore.\nDifesa di \"nutrizionismo\".\n Una critica \u00e8 che, sebbene molti studi scientifici della nutrizione, o le conclusioni da essi estrapolate sia dagli scienziati che dai giornalisti, siano stati scorretti, non dovremmo rifiutare completamente un approccio scientifico all'alimentazione. Un recensore nota che lo studio delle vitamine e dei nutrienti ha condotto a un grande miglioramento nel trattamento di malattie come il beriberi o lo scorbuto e che con ulteriori affinamenti la scienza alimentare potrebbe aiutare a combattere altre malattie e migliorare le condizioni sanitarie. La complessit\u00e0 della scienza alimentare non dovrebbe essere presa come ragione per abbandonarne l'indagine sistematica. Daniel Engber sostiene che Pollan iperidealizza la dieta dei nostri antenati, e crede che potrebbe non essere molto adatta alle nostre esigenze moderne."}
{"id": "3473736", "revid": "436907", "url": "https://it.wikipedia.org/wiki?curid=3473736", "title": "The Official International Queen Fan Club", "text": ""}
{"id": "3473737", "revid": "287204", "url": "https://it.wikipedia.org/wiki?curid=3473737", "title": "Nemzeti Bajnoks\u00e1g I 1946-1947", "text": "Ledizione 1946-47 del Nemzeti Bajnoks\u00e1g I vide la vittoria finale dell'\u00dajpesti TE, che conquist\u00f2 il suo ottavo titolo.\nCapocannoniere del torneo fu Ferenc De\u00e1k del Szentl\u0151rinci AC con 48 reti."}
{"id": "3473739", "revid": "623104", "url": "https://it.wikipedia.org/wiki?curid=3473739", "title": "Accettabilit\u00e0 (traduzione)", "text": "Nella scienza della traduzione, il principio di accettabilit\u00e0 \u2013 contrapposto a quello di adeguatezza \u2013 identifica nella massima fruibilit\u00e0 del testo dalla cultura ricevente l'obiettivo di una traduzione accettabile (pure a costo di sacrificare le specificit\u00e0 dell'originale); nella formulazione dallo studioso Gideon Toury, \u00e8 un approccio \"target-oriented\" (orientato al metatesto).\nSecondo Toury, la teoria della traduzione deve tenere conto di due tipi di rapporti: metatesto (traduzione) / prototesto; metatesto / lingua-cultura emittente.\nPerci\u00f2, due sono le spinte divergenti che un traduttore si trover\u00e0 ad affrontare:\nSe il primo atteggiamento porta a favorire una strategia traduttiva adeguata, il secondo propende per una strategia accettabile.\nCom'\u00e8 ovvio, la divisione nella pratica non \u00e8 cos\u00ec netta: si pu\u00f2 scegliere una linea prevalente ma aperta anche all'altra posizione.\nPro e contro.\nUna traduzione accettabile offre una lettura scorrevole e priva di particolari ostacoli. Tuttavia, il rischio \u00e8 quello di un livellamento culturale, che offre meno stimoli a chi legge. \nDi fatto, secondo Toury, al lettore viene presentata non l'opera originale, bens\u00ec una versione di quell'opera, la quale per\u00f2 ricalca il modello linguistico e letterario della cultura ricevente.\nInfine, con il termine \"traduzionalit\u00e0\", Anton Popovi\u010d \u2013 cui si rif\u00e0 Gideon Toury \u2013 affronta gli stessi problemi."}
{"id": "3473742", "revid": "1776051", "url": "https://it.wikipedia.org/wiki?curid=3473742", "title": "Giuseppe Civran", "text": "Biografia.\nNacque a Venezia dalla famiglia patrizia dei Civran.\nFu nominato vescovo di Vicenza il 21 giugno 1660.\nNel 1675 commission\u00f2 per l'altare maggiore della Cattedrale di Vicenza un grande apparato decorativo, detto \"Paramento Civran\", consistente in una fascia architettonica sormontata da angeli in stucco e marmorino, opera di Bernardino Belladonna, che incorniciava dodici grandi tele a olio di sette artisti della seconda met\u00e0 del Seicento Veneto. Il tema dominante \u00e8 la storia del trionfo della Croce di Cristo, in onore del frammento del santo legno custodito in un reliquiario al centro dell'altare. L'opera fu terminata nel 1682.\nMor\u00ec a Vicenza il 17 maggio 1679, all'et\u00e0 50 anni. La sua pietra tombale fu realizzata dal maestro intagliatore dell'epoca Domenico Corbarelli nel 1681."}
{"id": "3473744", "revid": "198277", "url": "https://it.wikipedia.org/wiki?curid=3473744", "title": "Peter Burke", "text": ""}
{"id": "3473746", "revid": "339392", "url": "https://it.wikipedia.org/wiki?curid=3473746", "title": "Nuova strada Anas 66 -Tangenziale di Varese", "text": ""}
{"id": "3473750", "revid": "116556453", "url": "https://it.wikipedia.org/wiki?curid=3473750", "title": "Oldrado da Ponte", "text": "Biografia.\nFu professore di diritto presso l'Universit\u00e0 di Bologna e l'Universit\u00e0 di Padova. Giurista molto autorevole sia nell'ambito del Diritto canonico che del Diritto civile, dovette la sua fama ad alcune \"quaestiones\" e ai numerosi \"consilia\" (pareri giuridici), che secondo alcuni studiosi sono i pi\u00f9 antichi pervenutici dell'et\u00e0 del Diritto comune.\nFu amico di Francesco Petrarca, che lo defin\u00ec come il giurista pi\u00f9 illustre del suo tempo.:"}
{"id": "3473751", "revid": "325224", "url": "https://it.wikipedia.org/wiki?curid=3473751", "title": "Adeguatezza", "text": "Il principio di adeguatezza in scienza della traduzione, contrapposto al principio di accettabilit\u00e0, \u00e8 stato formulato per la prima volta dallo studioso israeliano Gideon Toury, e indica una strategia di traduzione pi\u00f9 filologica, pi\u00f9 improntata all'originale (prototesto) e alla cultura emittente, nonch\u00e9 alle norme del suo sistema linguistico e letterario. In una traduzione adeguata, per esempio, vengono mantenuti intatti i riferimenti culturali, o le sfumature linguistiche o stilistiche dell'originale ritenute fondamentali per la piena ricezione del messaggio. L'adeguatezza \u00e8 definita da Toury un approccio \"source-oriented\", orientato al prototesto.\nVantaggi e svantaggi.\nIl vantaggio di una traduzione adeguata \u00e8 che al lettore viene offerta la possibilit\u00e0 di entrare in contatto con elementi di un'altra cultura, arricchendo cos\u00ec la lettura, che pu\u00f2 risultare pi\u00f9 difficile ma anche pi\u00f9 stimolante. D'altra parte, come fa notare Toury, un'eccessiva adeguatezza fa s\u00ec che la traduzione non sia scritta nella lingua della cultura ricevente, ma in una sorta di \u201clingua modello\u201d, che suona artificiosa al lettore. Il metatesto, inoltre, non verrebbe introdotto nella cultura ricevente, bens\u00ec \"imposto\" ad essa. In generale, una traduzione troppo adeguata corre il rischio di risultare incomprensibile per il lettore.\nAnton Popovi\u010d ha coniato il termine traduzionalit\u00e0 con il quale affronta gli stessi problemi, ed \u00e8 tra le fonti di Gideon Toury."}
{"id": "3473752", "revid": "547034", "url": "https://it.wikipedia.org/wiki?curid=3473752", "title": "Tornei di tennis maschili nel 1966", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti dei tornei che prima di quell'anno erano riservati ai tennisti dilettanti. Nel 1966 i tornei si distinguevano in \"pro\" e \"amatoriali\": ai primi potevano partecipare solo i giocatori professionisti, mentre ai secondi potevano partecipare solo i tennisti dilettanti. Tutti i tornei pi\u00f9 importanti erano amatoriali tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships.\nPro tour.\nNel corso dell'anno si giocarono diversi tornei che facevano parte dei pro tour: un insieme di tornei composti da pochi partecipanti: da 2, 4 o 6 giocatori in cui i migliori tennisti si sfidavano in scontri diretti in varie localit\u00e0. Il vincitore del tour era il tennista che aveva un vantaggio nei testa a testa con gli altri giocatori."}
{"id": "3473754", "revid": "1318658", "url": "https://it.wikipedia.org/wiki?curid=3473754", "title": "Peter Burke (storico)", "text": "Studioso e propugnatore della dimensione culturale della storia, Peter Burke \u00e8 ritenuto uno dei pi\u00f9 autorevoli e noti storici europei. \u00c8 considerato, inoltre, uno dei pi\u00f9 competenti studiosi del periodo del Rinascimento italiano al quale ha dedicato importanti testi. Come storico ha dato un contributo fondamentale curando il volume \"Storia dell'umanit\u00e0\" commissionato dall'UNESCO nel 1999. Conferenziere instancabile, ha tenuto conferenze nelle universit\u00e0 e nei luoghi pi\u00f9 disparati del mondo, dalla Repubblica Popolare Cinese al Giappone, dalla Nuova Zelanda all'India e pubblicando 25 libri (2010, Peter Lang - International Academic Publishers).\nBiografia.\nInizia gli studi al Saint Ignatius College di Londra quindi al Saint John's College dell'Universit\u00e0 di Oxford, ma prima di conseguire il dottorato al St Antony's College di Oxford viene chiamato come professore presso la Scuola di Studi europei dell'Universit\u00e0 del Sussex, dove rimane dal 1962 al 1979 insegnando Storia europea e Storia intellettuale. Nel 1979 \u00e8 all'Universit\u00e0 di Cambridge in qualit\u00e0 di professore di Storia moderna europea e di \"fellow\" presso l'Emmanuel College dove ha insegnato Storia culturale fino al 2004.\nHa avuto uditori nelle pi\u00f9 prestigiose universit\u00e0 e centri studi di tutto il mondo. Europa: In Francia, alla \"\u00c9cole des Hautes \u00c9tudes en Sciences Sociales\" di Parigi, in Germania al \"Wissenschaftskolleg\" di Berlino e alla \"Universit\u00e0 Ruperto Carola\" di Heidelberg, nei Paesi Bassi al \"Netherlands Institute of Advanced Study \" di Wassenaar, in Belgio alla Universit\u00e9 libre di Bruxelles, in Irlanda alla Queen's University Belfast di Belfast.\nIn Australia all'Humanities Research Centre dell'\"Universit\u00e0 Nazionale Australiana\" di Canberra, in Brasile al Instituto para Estudos Avan\u00e7ados dell'\"Universidade de S\u00e3o Paulo\" di San Paolo, negli Stati Uniti all'Institute for Advanced Study di Princeton e al Getty Research Institute di Los Angeles.\nCome \"visiting professor\" alle universit\u00e0 di Nimega, Groninga e Princeton. \u00c8 membro della American Association for the Advancement of Science, dell'American Sociological Association, dell'Association for Psychological Science, della Pacific Sociological Association, della Society for Experimental Social Psychology, e della Sociological Research Association, oltre che della Accademia Europea e della British Academy.\nFra le diverse onorificenze ha ricevuto il premio Erasmo oltre che il dottorato di ricerca \"honoris causa\" dall'Universit\u00e0 di Lund.\nApporti teorici.\nLa New Cultural History.\nPeter Burke ha definito la \"New Cultural History\" come un \"cluster\" di approcci alla storia, mettendo in rilievo sei aspetti di tale \"approccio composito\": la storia dal basso, la storia del quotidiano, la storia della cultura materiale, la storia delle mentalit\u00e0, il costruttivismo (inteso come enfasi sulla creativit\u00e0 individuale dei soggetti storici, e/o sull'agency), la microstoria. Secondo Burke, una definizione univoca e non ambigua di \"cultura\" renderebbe le cose pi\u00f9 semplici. Burke cos\u00ec esplicita la propria definizione: \u00abun sistema di significati, atteggiamenti e valori condivisi, unitamente alle forme simboliche (azioni, manufatti) in cui essi si esprimono e si traducono\u00bb. Tale definizione lascia per\u00f2 aperto il problema (secondo Carlo Ginzburg che ha curato l'introduzione a \"Popular culture in Early Modern Europe\") del rapporto tra cultura alta e cultura bassa nonch\u00e9 il problema delle relazioni tra locale e generale, della definizione stessa dei campi di pertinenza di culture e subculture, e infine, resta ancora problematica l'identificazione dei \"meanings\" (significati), delle \"performance\" (azioni) e degli \"artifacts\" (manufatti).\nLa storia sociale della lingua.\nSecondo Burke la \"coscienza\" dell'importanza della lingua nella vita quotidiana si \u00e8 diffusa \u00abpi\u00f9 o meno a partire dall'ultima generazione\u00bb. Oltre che a filosofi, critici e altri studiosi legati ai movimenti dello strutturalismo e del decostruzionismo, anche molti storici si sono infatti resi conto della importanza dello studio della lingua per due fondamentali ragioni: in primo luogo come fine a se stessa, come istituzione sociale, come parte della cultura e della vita quotidiana e in secondo luogo come strumento per una migliore comprensione, attraverso la riflessione sulle convenzioni linguistiche delle fonti orali e scritte.\nCi\u00f2 nonostante, rimanendo un certo divario fra le varie discipline come storia, linguistica e sociologia (antropologia sociale inclusa), Burke \u00e8 convinto che questo divario possa e debba essere colmato dalla \"storia sociale della lingua\".\nChe la lingua abbia una sua storia non \u00e8 certamente un'idea nuova: studiosi romani come Varrone e umanisti come Leonardo Bruni e Flavio Biondo erano interessati alla storia del latino. Nel Cinquecento e nel Seicento furono pubblicati vari trattati sull'origine del francese, dell'italiano, dello spagnolo e di altre lingue; questi trattati facevano parte dei dibattiti sui rispettivi meriti del latino e dei volgari e sui modi corretti di parlare e di scrivere questi ultimi. Nell'Ottocento la scuola linguistica dei neogrammatici fu molto interessata alla ricostruzione delle forme originarie di alcune lingue, ad esempio, il protoromanzo ed il protogermanico e alla formulazione delle leggi dell'evoluzione fonetica. Approccio al quale reagiva Ferdinand de Saussure (considerato il padre dello strutturalismo) sostenendo che la linguistica storica si occupava troppo poco del rapporto tra le diverse parti del sistema linguistico. Tuttavia, secondo Burke, questo approccio alla storia mancava della \"dimensione sociale\" e questi studiosi dell'Ottocento consideravano la lingua un organismo che \"cresce\" e si \"evolve\" attraverso fasi precise ed esprimeva i valori dello \"spirito\" della nazione che la usava; il loro interesse era a livello nazionale, se non nazionalistico, ma certamente non sociale. Non avevano molto interesse per le variet\u00e0 della stessa lingua parlate da diversi gruppi sociali, come \u00e8 interesse specifico della sociolinguistica contemporanea che si \u00e8 fatta una disciplina separata verso la met\u00e0 degli anni cinquanta negli Stati Uniti d'America e altrove.\nStoria sociale della comunicazione.\nOltre allo sviluppo e all'analisi della \"storia sociale della lingua\", Burke si \u00e8 anche cimentato nell'analisi dello sviluppo storico-sociale della comunicazione. La sua analisi fatta su un periodo che va dall'invenzione della stampa di Johann Gutenberg agli attuali mass media, fra cui internet, attraversa e spiega i diversi \"mezzi di comunicazione\" includendo fra di essi il peso e l'evoluzione di mezzi apparentemente inusuali, come la stessa predicazione, la posta, la canzone, il teatro e l'immagine o il giornale stesso e stabilendo un nesso stretto tra questi mezzi e la nascita di comunit\u00e0 che fra loro\nhanno comunicato o comunicano.\nIl significato storico delle immagini.\nPossono le immagini essere assunte dallo storico come \"prove\" (storiche), allo stesso modo di quelle tradizionali provenienti da archivi di \u00abdocumenti scritti o dattiloscritti\u00bb? Burke risponde, con le dovute cautele, decisamente s\u00ec, lo fa con un ampio saggio dedicato esclusivamente a questo tema in \"Eyewitnessing. The Use of Images as Historical Evidence\". Burke si propone di dimostrare come le immagini, possono essere considerate a tutti gli effetti \"prove storiche\" nonostante molti suoi colleghi nutrono ancora riserve verso questo tipo di \"documentazione\", concedendo alle immagini un ruolo \"sussidiario\" ai metodi tradizionali di ricerca storica. Ad avviso di Burke infatti, \u00abgli storici non prendono ancora abbastanza sul serio il valore documentario delle immagini, al punto che in una recente discussione si \u00e8 giunti a parlare dell'\"invisibilit\u00e0 del visivo\". Per dirla con le parole di uno storico dell'arte, \"gli storici [...] preferiscono avere a che fare con testi e con fatti politici o economici, e non con i livelli pi\u00f9 profondi dell'esperienza che le immagini sondano\" mentre un altro parla della \"condiscendenza verso le immagini\" che questo implica\u00bb. L'evidenza di questo atteggiamento, ad avviso dello storico di Cambridge, viene confermato proprio dell'uso delle immagini fatto da parte di molti storici: o le usano come semplici illustrazioni in un libro lasciandole senza nessuna didascalia, o se ne parlano del testo, come illustrazioni per conclusioni cui sono giunti gi\u00e0 con altri metodi, ma mai riservando all'immagine un ruolo principe per \u00abfornire nuove risposte o per porsi nuovi interrogativi\u00bb.\nBurke \u00e8 critico anche per l'atteggiamento di molti suoi colleghi nei confronti delle \"fonti\" tradizionali in cui i documenti scritti diventano le uniche \"testimonianze\" davvero valide, come se si stesse attingendo \u00aballe sorgenti della verit\u00e0 \u00bb, sorgenti immuni da errori, e in cui \u00abla [...] storia si faceva pi\u00f9 pura mano a mano che si avvicinava alle origini\u00bb. Deduzioni decisamente fuorvianti secondo lo storico britannico che fa rilevare che \u00abun passato \"non contaminato\" da intermediari\u00bb \u00e8 praticamente impossibile, come sarebbe appunto \u00abconcepire lo studio del passato senza l'ausilio di un'intera catena di intermediari: gli storici precedenti, gli archivisti che hanno sistemato l'insieme dei documenti, gli scribi che li hanno stilati e i testimoni le cui parole sono state registrate\u00bb..\nD'accordo con lo storico Gustaaf Renier, Burke pensa che potrebbe essere pi\u00f9 opportuno sostituire il concetto di \"fonti\" con il pi\u00f9 appropriato \u00ab\"tracce\" del passato nel presente\u00bb. Tracce infatti sarebbe pi\u00f9 inclusivo rispetto alle sole fonti tradizionali, includendo non solo queste e quindi libri, manoscritti, edifici ed arredi, ma anche tutti i diversi tipi di immagini come possono essere le incisioni, le fotografie i dipinti e le sculture. La tesi di Burke \u00e8: \u00abche le immagini proprio come i testi e le testimonianze orali, rappresentano un genere di \"prova\" storica di grande importanza dal momento che costituiscono delle testimonianze oculari\u00bb quindi un metodo che indaga sull'uso fatto di diversi tipi di immagini da valutare \u00abcome \"prove ammissibili\" [proprio] nella stessa accezione che gli avvocati attribuiscono a quest'espressione\u00bb.\nChe l'uso delle immagini come \"prove\" storiche siano in molto casi fondamentali lo dimostra, ad avviso di Burke, La storia del fascismo, del nazismo e dello stalinismo. Cosa sarebbe la loro storia senza \"le prove\" fornite dalle immagini (foto, filmati ma anche schizzi e dipinti) della propaganda? E quale sarebbe il giusto \u00abgiudizio sui conflitti recenti\u00bb senza le immagini che documentano gli scenari di guerra e di distruzione da parte di reporter? Le immagini sono rimaste inoltre una delle poche \"prove\" certe anche per documentare alcune antiche culture, si pensi per esempio all'Egitto. Cosa sarebbe la storia dell'Antico Egitto senza l'arricchimento apportato dallo studio e dall'analisi delle moltissime illustrazioni pittoriche che si trovano nelle tombe? E cosa si potrebbe scrivere \u00absulla preistoria europea senza tenere in considerazione i dipinti rupestri di Altamira e di Lescaux\u00bb Burke vuole dimostrare che il giusto uso delle immagini pu\u00f2 essere assunto dallo storico come prova vera, tenendo conto anche dei \"limiti\" e delle \"insidie\" che tale metodo potrebbe riservare.\nMentre \u00e8 vero che dietro un'immagine, c'\u00e8 un \"testimone oculare\" che ne impreziosisce la testimonianza, \u00e8 anche vero che \u00able immagini sono testimoni muti\u00bb con la difficolt\u00e0 di \u00abtradurre in parole il contenuto della loro testimonianza: possono essere state concepite per comunicare un messaggio proprio che non di rado gli storici ignorano, preferendo una lettura che vada contro la materialit\u00e0 dell'immagine alla ricerca di informazioni che gli artisti non erano consapevoli di trasmettere\u00bb, quindi uno storico impreparato verso questo tipo di analisi e lettura. Infatti mentre gli storici tradizionali, ad avviso di Burke, si trovano a proprio agio nella \u00abcritica delle fonti\u00bb effettuata su documenti scritti, \"arretrata\" risulta essere ad oggi, la \u00abcritica delle prove visive\u00bb. La testimonianza delle immagini, proprio come accade per la testimonianza degli scritti, \u00absolleva problemi relativi al contesto, alla funzione, alla retorica, alla memoria (a seconda che dall'avvenimento sia intercorso un lasso di tempo breve o lungo), all'immediatezza della testimonianza, che pu\u00f2 essere diretta o di seconda mano, e cos\u00ec via \u00bb ed \u00e8 questa la ragione secondo Burke che alcune immagini sono pi\u00f9 attendibili di altre come lo sono, per esempio, gli schizzi che ritraggono la vita reale rispetto ad un dipinto elaborato dall'artista nel proprio studio."}
{"id": "3473756", "revid": "228587", "url": "https://it.wikipedia.org/wiki?curid=3473756", "title": "Duran", "text": ""}
{"id": "3473763", "revid": "1573940", "url": "https://it.wikipedia.org/wiki?curid=3473763", "title": "Macroglossum", "text": "Macroglossum \u00e8 un genere di lepidotteri appartenente alla famiglia Sphingidae, diffuso in Eurasia, Africa e Oceania.\nDescrizione.\nAdulto.\nIl taxon presenta antenne clavate e nettamente uncinate all'apice; il capo rivela una cresta mediale poco accentuata (D'Abrera, 1986). \nNell'ala anteriore, le nervature R2+R3 e R4 non sono connesse distalmente, cos\u00ec come in \"Hemaris\", mentre nell'ala posteriore, Rs e M1 dipartono separatamente dall'angolo superiore della cellula discoidale; altrettanto dicasi per M3 e Cu1.\nGli occhi sono sviluppati e circondati di peli. I palpi labiali sono ampi e protrusi, triangolari, e con la superficie interna completamente squamosa. La spiritromba \u00e8 sviluppata (D'Abrera, 1986).\nLe spine addominali sono molto robuste, ed in particolare quelle disposte sulla fila frontale di ogni tergite, appaiono corte e spesse. In molte specie si riscontra la presenza di un ciuffo caudale a forma di ventaglio.\nNelle zampe, le tibie sono semplici, ma lo sperone medio-tibiale appare spesso armato di una prominente fila di spine. I tarsi sono spinosi; il pre-tarso mostra \"pulvillus\" e \"paronychium\" di normali dimensioni (D'Abrera, 1986).\nI sessi sono molto simili, tanto che \u00e8 possibile distinguerli solo attraverso l'osservazione del genitale (principalmente quello maschile), oppure portando alla luce il retinaculum dei maschi (D'Abrera, 1986).\nUovo.\nLe uova sono arrotondate, di un verde pallido o giallo-verdi.\nLarva.\nI bruchi sono di norma verdi, con bande pi\u00f9 chiare lungo i fianchi, e presentano un cornetto verde sull'ottavo urotergite. Il capo \u00e8 piccolo, depresso e arrotondato, della stessa tonalit\u00e0 di verde del resto del corpo. Non presentano macchie ocellate. Il torace pu\u00f2 avere una forma lievemente conica.\nPupa.\nLa crisalide \u00e8 tozza, marroncina o giallastra, spesso con macchie nere, e viene rinvenuta libera tra le foglie della lettiera o nei primi strati di terreno del sottobosco (Chinery, 1989).\nLa proboscide \u00e8 fusa al resto del corpo. La parte dorsale dei segmenti addominali 1-5 \u00e8 appiattita. Gli spiracoli addominali sono situati all'interno di macchie scure. Il \"cremaster\" \u00e8 variabile.\nDistribuzione e habitat.\nLa distribuzione \u00e8 prevalentemente australasiana, con parecchie specie presenti in Australia, Nuova Zelanda e Nuova Guinea, come \"M. alcedo\", \"M. dohertyi\", \"M. hirundo\" e \"M. joannisi\". Parecchie sono anche le specie a diffusione indomalese, come per esempio \"M. assimilis\", \"M. corythus\" o \"M. faro\", che sono presenti anche nel Subcontinente indiano. La specie \"M. trochilus\" ha raggiunto l'intera Ecozona afrotropicale, essendo presente in Sierra Leone e Malawi. Diverse sono inoltre le specie che hanno occupato il Paleartico orientale, come \"M. fritzei\", \"M. mediovitta\" e \"M. passalus\", ma tra queste, la sola \"M. stellatarum\" si \u00e8 spinta fino al Paleartico occidentale, tanto da toccare le coste del Portogallo, dell'Irlanda e dell'Islanda. Non sono presenti specie americane.\nL'habitat preferenziale risulta essere la foresta tropicale o subtropicale.\nBiologia.\nLe abitudini sono principalmente diurne. Sia i maschi sia le femmine sono forti volatori, e suggono il nettare da fiori di varie specie, librandosi in un volo stazionario presso la corolla, senza posarsi; questa caratteristica, che ricorda il volo dei colibr\u00ec, ha dato origine al loro nome comune di Sfingi-colibr\u00ec.\nAlimentazione.\nI bruchi si alimentano su foglie di vari generi di Rubiaceae, tra cui:\nVengono inoltre attaccate specie dei generi:\nTassonomia.\nSpecie.\nIl genere comprende 113 specie:\nSinonimi.\nSono stati riportati sette sinonimi:"}
{"id": "3473768", "revid": "606039", "url": "https://it.wikipedia.org/wiki?curid=3473768", "title": "Bombylia", "text": ""}
{"id": "3473769", "revid": "606039", "url": "https://it.wikipedia.org/wiki?curid=3473769", "title": "Macroglossa", "text": ""}
{"id": "3473770", "revid": "606039", "url": "https://it.wikipedia.org/wiki?curid=3473770", "title": "Psithyros", "text": ""}
{"id": "3473771", "revid": "606039", "url": "https://it.wikipedia.org/wiki?curid=3473771", "title": "Rhamphoschisma", "text": ""}
{"id": "3473772", "revid": "606039", "url": "https://it.wikipedia.org/wiki?curid=3473772", "title": "Rhopalopsyche", "text": ""}
{"id": "3473776", "revid": "767487", "url": "https://it.wikipedia.org/wiki?curid=3473776", "title": "Olshammar", "text": "Olshammar \u00e8 un'area urbana in Svezia.\nL'area fa parte del comune di Askersund nella contea di \u00d6rebro.\nSecondo il censimento del 2005 ha 314 abitanti, una superficie di 0,85 km\u00b2 e una densit\u00e0 di 368 ab/Km\u00b2."}
{"id": "3473781", "revid": "125440498", "url": "https://it.wikipedia.org/wiki?curid=3473781", "title": "Pentossido di arsenico", "text": "Il pentossido di diarsenico o anidride arsenica o ossido di As(V) \u00e8 l'ossido dell'arsenico pentavalente con formula minima As2O5. A temperatura ambiente si presenta come un solido bianco, ottenibile in forma amorfa (polvere) o vetrosa (cristalli ortorombici), inodore e deliquescente, che fonde gi\u00e0 a 26,5\u00a0\u00b0C in un liquido incolore. Molto avido di acqua, in essa si idrata prontamente convertendosi nell'acido corrispondente, l'acido arsenico (o ortoarsenico) H3AsO4, come pure accade per l'anidride fosforica che d\u00e0 l'acido fosforico (H3PO4). Per questo, se sposto all'aria umida non si conserva inalterato perch\u00e9 con l'acido che cos\u00ec si forma diviene corrosivo, in particolare per i metalli. Oltre che in acqua, \u00e8 molto solubile anche in alcool a freddo. \u00c8 un composto tossico e cancerogeno per l'uomo.\nStruttura.\nLa struttura del pentossido di arsenico differisce da quella dell'anidride fosforica (P2O5) in una modificazione, con molecole di decaossido di tetrafosforo (P4O10) tenute insieme da deboli forze di van der Waals in cui ogni atomo di fosforo \u00e8 tetracoordinato e tetraedrico e, in un'altra modificazione, che consiste in catene di tetraedri {PO4}, ma comunque con il fosforo sempre tetracoordinato e tetraedrico; differisce pure dalla struttura del pentossido di antimonio (Sb2O5), solido non molecolare che, nella sua forma idrata (la forma anidra non \u00e8 conosciuta), presenta gli atomi di antimonio tutti esacoordinati ottaedricamente, con condivisione di vertici e spigoli degli ottaedri. Per l'arsenico, che \u00e8 in posizione intermedia nel gruppo 15 della tavola periodica tra P e Sb, la struttura \u00e8 in un certo senso anch'essa intermedia. In essa sono presenti unit\u00e0 ottaedriche {AsO6} e unit\u00e0 tetraedriche {AsO4}. Queste condividono ciascuna due vertici (quelli opposti negli ottaedri) e queste si ripetono indefinitamente nel solido. Si \u00e8 trovato che \u00e8 possibile avere delle soluzioni solide di anidride fosforica in pentossido di arsenico fino alla equimolecolarit\u00e0, in modo che i tetraedri {PO4} della prima rimpiazzino solo i tetraedri {AsO4} della seconda e anche che si possono ottenere delle soluzioni solide di pentossido di arsenico in pentossido di antimonio, anche qui equimolecolari, dove gli ottaedri {AsO6} rimpiazzano altrettanti {SbO6}. \nSintesi.\nIl pentossido di diarsenico non pu\u00f2 essere ottenuto, come nel caso del fosforo, dalla reazione dell'elemento con l'ossigeno, nonostante la reazione sia entalpicamente favorita, perch\u00e9 si arriva a formare solo ossido arsenioso (As2O3). Si pu\u00f2 per\u00f2 prepararlo ossidando l'ossido arsenioso (che a sua volta si pu\u00f2 ricavare dall'arrostimento all'aria del minerale orpimento, As2S3), con acido nitrico concentrato:\ne sottoponendo a disidratazione l'acido arsenico (H3AsO4) ottenuto con anidride fosforica. Oppure, lo si pu\u00f2 ottenere ossidando As2O3 con perossido di idrogeno (H2O2) o con ozono. \nLa difficolt\u00e0 qui sopra vista di ottenere la valenza massima non \u00e8 solo dell'arsenico, \u00e8 condivisa con gli altri elementi ultimi del 4\u00b0 periodo: selenio (SeO3 non ottenibile direttamente) e specialmente bromo (instabilit\u00e0 ed estremo potere ossidante dei perbromati).\nReazioni.\nIl pentossido di diarsenico per riscaldamento sopra a circa 300 \u00b0C si decompone inossido arsenioso rilasciando ossigeno. \u00c8 un agente ossidante [formula_1 in ambiente acido] in grado di reagire vigorosamente con composti facilmente ossidabili, ad esempio liberando cloro da acido cloridrico.\nIl pentossido di arsenico si dissolve rapidamente in acqua formando acido arsenico, un acido con propriet\u00e0 analoghe, tranne lo spiccato potere ossidante, all'acido fosforico, propriet\u00e0 che possono essere trasferite anche ai corrispondenti sali, gli arseniati, simili da vicino ai fosfati anche nelle loro solubilit\u00e0:\nUsi.\nIl pentossido di arsenico viene utilizzato in forma solida o in soluzione nella produzione di arsenati, diserbanti, adesivi metallici, insetticidi, gas colorati, e nella stampa e tintura."}
{"id": "3473782", "revid": "287204", "url": "https://it.wikipedia.org/wiki?curid=3473782", "title": "As2O5", "text": ""}
{"id": "3473783", "revid": "81195", "url": "https://it.wikipedia.org/wiki?curid=3473783", "title": "Ossido arsenico", "text": ""}
{"id": "3473784", "revid": "81195", "url": "https://it.wikipedia.org/wiki?curid=3473784", "title": "Anidride arsenica", "text": ""}
{"id": "3473785", "revid": "80598", "url": "https://it.wikipedia.org/wiki?curid=3473785", "title": "Edoardo De Crescenzo", "text": ""}
{"id": "3473786", "revid": "1431409", "url": "https://it.wikipedia.org/wiki?curid=3473786", "title": "Luck (serie televisiva)", "text": "Luck \u00e8 una serie televisiva statunitense di genere drammatico creata da David Milch e con protagonisti Dustin Hoffman e Nick Nolte. L'episodio pilota \u00e8 stato diretto dal regista Michael Mann e sceneggiato da David Milch.\nIl primo episodio della serie \u00e8 stato trasmesso come anticipazione speciale l'11 dicembre 2011, subito dopo la messa in onda dell'ultimo episodio della seconda stagione di \"Boardwalk Empire - L'impero del crimine\", per poi essere trasmessa ufficialmente dal 29 gennaio 2012 sul canale HBO. In Italia \u00e8 andata in onda su Sky Atlantic dal 25 maggio al 22 giugno 2021.\nIl 31 gennaio 2012, dopo la messa in onda di un solo episodio, la serie \u00e8 stata rinnovata per una seconda stagione. Tuttavia il 14 marzo 2012, dopo aver realizzato 9 episodi della prima stagione, David Milch, Michael Mann e il canale HBO annunciano la cancellazione definitiva della serie televisiva, motivata dalla morte accidentale di tre dei cavalli utilizzati per le riprese.\nTrama.\nLa serie segue le vicende di numerosi personaggi che frequentano tutti la stessa pista di corse dei cavalli.\nIl personaggio interpretato da Dustin Hoffman \u00e8 descritto come \"un uomo arrivato alla fine dei sessant'anni, appena uscito di prigione dopo quattro anni di carcere, autodidatta, intelligente e profondamente coinvolto nel gioco d'azzardo\".\nPromozione.\nIl 19 aprile 2011 la HBO ha pubblicato il primo trailer ufficiale della serie."}
{"id": "3473787", "revid": "1571097", "url": "https://it.wikipedia.org/wiki?curid=3473787", "title": "Just Like Honey", "text": "Just Like Honey \u00e8 il terzo singolo del gruppo musicale britannico The Jesus and Mary Chain estratto dal loro album di debutto \"Psychocandy\" e pubblicato nel settembre 1985 per l'etichetta Blanco Y Negro.\nRaggiunse il 55\u00ba posto nella classifica britannica dei singoli pi\u00f9 venduti.\nIl brano fa parte della \"colonna sonora\" del film \"Lost in Translation - L'amore tradotto\" di Sofia Coppola.\nTracce.\nTutte le tracce sono state scritte da Jim e William Reid.\n7\"\n2x7\"\n12\""}
{"id": "3473796", "revid": "767487", "url": "https://it.wikipedia.org/wiki?curid=3473796", "title": "Christopher and Dana Reeve Foundation", "text": "La Christopher and Dana Reeve Foundation (CRPF) \u00e8 una fondazione benefica fondata dall'attore anglo-americano Christopher Reeve insieme a sua moglie Dana Morosini, per finanziare la ricerca e lo sviluppo per i trattamenti e la cura della paralisi causata da traumi alla colonna vertebrale ed altri disordini del sistema nervoso centrale.\nLa fondazione lavora anche per migliorare la qualit\u00e0 di vita dei disabili, attraverso le attivit\u00e0 della fondazioni, programmi di recupero ed aiuto e sforzi legali.\nNel 1982 nacque con il nome di American Paralysis Foundation, poi modificato in Christopher Reeve Paralysis Foundation e dal 2006 in seguito alla scomparsa di Dana Reeve ha preso il nome attuale.\nSin dal 1982, la CRPF ha investito 48 milioni di dollari nella ricerca, sostenendo i migliori specialisti e scienziati del settore della neurochirurgia, supportando nuove iniziative ed esperimenti. Inoltre, l'associazione ha donato circa 6 milioni di dollari ad altre organizzazioni \"non-profit\".\nAll'associazione \u00e8 legato il Christopher and Dana Reeve Paralysis Resource Center, un centro specializzato per insegnare ai disabili a rendersi il pi\u00f9 indipendenti possibili compatibilmente con la loro situazione. L'ospedale si trova a Short Hills nel New Jersey.\nTuttora il presidente \u00e8 Peter Kiernan."}
{"id": "3473816", "revid": "729019", "url": "https://it.wikipedia.org/wiki?curid=3473816", "title": "Nasser El Sonbaty", "text": "Professionista IFBB, \u00e8 stato vincitore dell'Arnold Classic del 1999. Dal 1994 ha partecipato per nove edizioni consecutive alla fase finale del Mister Olympia, raggiungendo come miglior piazzamento in questa competizione il secondo posto, nel 1997.\nBiografia.\nEl Sonbaty nasce a Stoccarda da padre egiziano del Cairo e madre serba di etnia bosgnacca di Novi Pazar.\nInizia la sua carriera di bodybuilder nel 1983. Nel 1985 partecipa alla sua prima competizione nazionale, classificandosi al sesto posto. Fa il suo esordio nelle competizioni internazionali nel 1990 nel IFBB Gran Prix di Francia classificandosi al settimo posto. Nel 1994 partecipa per la prima volta al Mister Olympia, raggiungendo il settimo posto. A tale competizione parteciper\u00e0 ininterrottamente fino al 2002, classificandosi nel 1995 e nel 1998 al terzo posto, e nel 1997 al secondo. Nel 1999 vince il concorso pi\u00f9 importante della propria carriera, l'Arnold Classic. In totale ha partecipato a 53 competizioni professionistiche internazionali, vincendo tra l'altro il Night of Champion e lo Houston Pro Invitational nel 1995, l'IFBB Grand Prix della Repubblica Ceca, l'IFBB Grand Prix della Svizzera e l'IFBB Grand Prix della Russia nel 1996. Si \u00e8 ritirato dalle competizioni nel 2005.\nPossedeva la laurea magistrale in storia, scienze politiche e sociologia presso l`Universit\u00e0 di Augusta ed era fluente in diverse lingue; per questi motivi, noto anche per indossare i suoi occhiali con montatura rotonda sia durante gli allenamenti che le gare, era soprannominato amichevolmente \"il professore\". Durante la propria carriera El Sonbaty \u00e8 apparso su molte riviste internazionali del settore e su pi\u00f9 di 60 copertine, tra cui quella della rivista statunitense FLEX.\nIl 20 marzo 2013 \u00e8 morto nel sonno durante una visita in Egitto, all'et\u00e0 di quarantasette anni."}
{"id": "3473828", "revid": "1305772", "url": "https://it.wikipedia.org/wiki?curid=3473828", "title": "Della Gherardesca (disambigua)", "text": ""}
{"id": "3473834", "revid": "1494169", "url": "https://it.wikipedia.org/wiki?curid=3473834", "title": "Fritsche", "text": ""}
{"id": "3473835", "revid": "228587", "url": "https://it.wikipedia.org/wiki?curid=3473835", "title": "Occa", "text": "L'occa, oka, okka, o oke (turco ottomano \u0627\u0648\u0642\u0647) era una unit\u00e0 di misura di massa usata nell'Impero Ottomano, equivalente a 400 Dirham (dramme ottomani). Il suo valore variava, ma nel tardo impero era stato standardizzato a 1,2829 chilogrammi. 'Oka' \u00e8 oggi il nome pi\u00f9 usato; 'occa' viene usato nella lingua italiana, 'oke' era usato nella lingua inglese contemporanea; 'okka' \u00e8 la forma usata nel turco moderno, e viene di solito usato nei lavori accademici sull'Impero Ottomano.\nIn Turchia, l'unit\u00e0 tradizionale \u00e8 ora chiamata \"eski okka\" cio\u00e8 'vecchia oka' o \"kara okka\" vale a dire 'oka nera'; lo \"yeni okka\" cio\u00e8 'nuova okka' \u00e8 il chilogrammo.\nIn Tripolitania, corrispondeva a 1,282\u00a0kg (secondo altre fonti: 1,2208\u00a0kg, pari a 2\u00bd artal). Un cant\u00e0r corrispondeva a 40 ocche, un'ughi\u00e0 a \u00bc di occa.\nIn Grecia, l'oka (\u03bf\u03ba\u03ac) era standardizzato a 1,282 kg e rimase in uso finch\u00e9 le unit\u00e0 tradizionali vennero abolite il 31 marzo, 1959 \u2014 il sistema metrico era stato adottato nel 1876, ma le vecchie unit\u00e0 erano rimaste in uso. A Cipro, l'oka rimase in uso fino al 1980.\nIn Egitto, l'occa corrisponde a 1,23536\u00a0kg.\nL'occa era anche usato come unit\u00e0 di volume. In Valacchia, per i liquidi, corrispondeva a 1,283 litri e 1,537 l di grano (unit\u00e0 di misura secca). In Grecia, un oka di olio valeva 1,280\u00a0kg."}
{"id": "3473838", "revid": "76437", "url": "https://it.wikipedia.org/wiki?curid=3473838", "title": "Okka", "text": ""}
{"id": "3473841", "revid": "40432424", "url": "https://it.wikipedia.org/wiki?curid=3473841", "title": "Castel Lucullano", "text": ""}
{"id": "3473843", "revid": "40432443", "url": "https://it.wikipedia.org/wiki?curid=3473843", "title": "Guerra civile islandese", "text": ""}
{"id": "3473844", "revid": "1851848", "url": "https://it.wikipedia.org/wiki?curid=3473844", "title": "Bruno Biagini", "text": "Carriera.\nDisputa tre stagioni in Serie A con Fiorentina e Sampierdarenese totalizzando 26 presenze e 3 gol. In carriera gioca anche dieci campionati in Serie B con Lucchese, Verona e Reggiana.\nIntraprende anche la carriera da allenatore allenando la SPAL in Serie A nel 1954-1955."}
{"id": "3473845", "revid": "4175", "url": "https://it.wikipedia.org/wiki?curid=3473845", "title": "Repubblica dell'Alto Volta", "text": ""}
{"id": "3473847", "revid": "33689", "url": "https://it.wikipedia.org/wiki?curid=3473847", "title": "Joybubbles", "text": "Nato cieco, cominci\u00f2 a mostrare interesse per i telefoni sin dall'et\u00e0 di quattro anni. Dotato di orecchio assoluto, era in grado di fischiare a una frequenza di 2600 hertz al telefono (vedi Blue box). Joybubbles sosteneva di avere un IQ di circa 172. Mor\u00ec presso la sua casa di Minneapolis l'8 agosto del 2007 (all'et\u00e0 di 58 anni). Stando al suo certificato di morte, il decesso fu dovuto a \u201ccause naturali\u201d con la presenza di insufficienza cardiaca congestizia come fattore che avrebbe contribuito alla morte. Il personaggio di \u201cHi-Fi\u201d (nella versione inglese \u201cWhistler\u201d, che significa \u201cil fischiatore\u201d), interpretato da David Strathairn nel film I signori della truffa, \u00e8 ispirato direttamente dalla persona di Engressia.\nWhistler.\nA cinque anni, Engressia scopr\u00ec di poter effettuare telefonate premendo ripetutamente il tasto di riaggancio (composizione a impulsi o decadale), e a 7 anni scopr\u00ec per caso che fischiando a determinate frequenze poteva attivare i commutatori e telefonare gratuitamente.\nQuando inizi\u00f2 a studiare alla University of South Florida alla fine degli anni sessanta, gli fu dato il soprannome \u201cWhistler\u201d, a causa della sua abilit\u00e0 di effettuare chiamate telefoniche interurbane gratuite fischiando, con la sua bocca, il tono giusto. Dopo che un operatore canadese lo denunci\u00f2 per la vendita di tali chiamate all'universit\u00e0 per un dollaro, fu sospeso e multato per 25$, ma fu presto reintegrato; in seguito si laure\u00f2 in filosofia e si trasfer\u00ec nel Tennessee.\nSecondo i rapporti dell'FBI, la compagnia telefonica SBT&amp;T not\u00f2 per la prima volta le sue attivit\u00e0 di phreaking nell'Estate del 1968, ed un impiegato della Bell Telephone Company della Florida monitor\u00f2 illegalmente le conversazioni telefoniche di Engressia e le pass\u00f2 all'FBI. Un altro uomo di nome Jacobs le cui conversazioni telefoniche con Engressia erano tra quelle intercettate contest\u00f2 questo fatto all'FBI e le sue minacce di esporre pubblicamente la collaborazione illegale tra l'FBI e la compagnia telefonica furono probabilmente la ragione per cui Engressia fu arrestato solo molto tempo dopo, nel 1971.\nDopo che la Polizia federale fece irruzione nella sua casa, fu incriminato ed ottenne la sospensione condizionale della pena, ed abbandon\u00f2 presto la pratica del phreaking.\nAbusi nell'infanzia e il cambio di nome.\nNel 1982, si trasfer\u00ec a Minneapolis, nel Minnesota. Visse mantenendosi con la pensione di invalidit\u00e0 e con un lavoro come soggetto di ricerca in esperimenti sull'intensit\u00e0 degli odori. Era un sacerdote presso la sua \u201cChiesa dell'Eterna Infanzia\u201d, ed istitu\u00ec un'organizzazione no-profit a supporto delle persone che stavano riscoprendo e rivivendo la propria infanzia, chiamata \u201cWe Won't Grow Up.\u201d Cerc\u00f2 di essere un membro attivo nella comunit\u00e0, leggendo libri ai bambini presso la biblioteca locale ed effettuando chiamate telefoniche a bambini malati terminali in tutto il mondo. Ha spesso contribuito alla sezione \u201cBacheca\u201d del giornale della St. Paul Pioneer Press.\nMolestato sessualmente da bambino da una sua insegnante, una suora, Joybubbles \u201cregred\u00ec alla sua infanzia\u201d nel maggio del 1988, e vi rest\u00f2 fino alla morte, sostenendo di avere cinque anni. Cambi\u00f2 legalmente il proprio nome in Joybubbles nel 1991, dicendo di volersi mettere il passato alle spalle, in particolar modo l'abuso subito.\nJoybubbles era un avido fan di Fred Rogers e fu menzionato in un articolo del novembre del 1998 dell'Esquire dedicato al suddetto presentatore televisivo. Nell'estate del 1998, Joybubbles si rec\u00f2 agli archivi della University of Pittsburgh ed ascolt\u00f2 numerose centinaia di episodi di Mister Rogers' Neighborhood in un periodo di circa sei settimane.\nPresenza sugli schermi e sulla stampa.\nNel 1971, proprio dopo il suo arresto, si parl\u00f2 di Engressia in un articolo dell'Esquire scritto da Ron Rosenbaum (\"Secrets of the Little Blue Box\") che parlava del phreaking telefonico e che diede molta fama ad Engressia, che divenne un'icona culturale.\nNel film \"I signori della truffa\" compare un personaggio chiamato \u201cHi-Fi,\u201d che sembra una combinazione di caratteristiche sia di Joybubbles che di John Draper. Nel suo libro \"iWoz: From Computer Geek to Cult Icon: How I Invented the Personal Computer, Co-Founded Apple, and Had Fun Doing It\", il cofondatore della Apple Steve Wozniak cita Joybubbles come una delle sue prime fonti di ispirazione ai tempi del college.\nServizi telefonici.\nJoybubbles conduceva una story-line telefonica settimanale intitolata \u201cStories and Stuff.\u201d I numeri erano +1 206-FEELING (+1 206 333-5464), +1 612-813-1212 e +1 773-572-3109.\nNei primi anni 80, possedeva invece una linea telefonica chiamata \u201cZzzzyzzerrific Funline,\u201d che si distingueva per essere l'ultima voce dell'elenco telefonico."}
{"id": "3473848", "revid": "599013", "url": "https://it.wikipedia.org/wiki?curid=3473848", "title": "Giuseppe Cafasso (calciatore)", "text": "Carriera.\nCresciuto nella Juventus, viene prestato in seguito alla SPAL, con cui debutta in Serie A il 23 settembre 1951 contro il . Gioca anche con la Reggiana in Serie B e con il Lecce in Serie C."}
{"id": "3473852", "revid": "40432624", "url": "https://it.wikipedia.org/wiki?curid=3473852", "title": "Passo di Etzel", "text": ""}
{"id": "3473853", "revid": "228587", "url": "https://it.wikipedia.org/wiki?curid=3473853", "title": "Soletta", "text": ""}
{"id": "3473855", "revid": "40432716", "url": "https://it.wikipedia.org/wiki?curid=3473855", "title": "Soletta (calzatura)", "text": ""}
{"id": "3473856", "revid": "404338", "url": "https://it.wikipedia.org/wiki?curid=3473856", "title": "Metastatico", "text": ""}
{"id": "3473857", "revid": "404338", "url": "https://it.wikipedia.org/wiki?curid=3473857", "title": "Agonisti", "text": ""}
{"id": "3473866", "revid": "88740", "url": "https://it.wikipedia.org/wiki?curid=3473866", "title": "Il tempio dell'alba", "text": "Il tempio dell'alba, scritto da Yukio Mishima nel 1970, \u00e8 il terzo romanzo della quadrilogia \"Il mare della fertilit\u00e0\", di cui fanno parte anche \"Neve di primavera\", \"Cavalli in fuga\" e \"La decomposizione dell'angelo\". Essa costituisce l'opera pi\u00f9 matura e ambiziosa del celebre scrittore giapponese.\nIl tempio richiamato dal titolo dell'opera \u00e8 il Wat Arun, un importante tempio buddista di Bangkok che il protagonista visita all'inizio del romanzo.\nContenuti.\nNel \"tempio dell'alba\" il protagonista Shigekuni Honda, che in altri romanzi della tetralogia risulta essere semplicemente lo spettatore narrante delle vicende di un altro personaggio primario, acquista un ruolo centrale.\nIl romanzo fornisce, oltre ad una interessante ricostruzione della societ\u00e0 giapponese del secondo dopoguerra, anche un'accurata rappresentazione degli stati d'animo di un uomo ormai anziano e combattuto tra un amore impossibile e la ricerca della propria liberazione spirituale. In tutto il libro, la storia viene elaborata attraverso la reminiscienza del clima tropicale e degli avvenimenti a Bangkok, che seppur cosa ovvia, in quanto il libro inizia ad affacciarsi al suo significato proprio in quel luogo, serve a darci l'idea del clima afoso che manda in deliquio la stessa coscienza e che \u00e8 un parallelismo col moto tropicale avvolto da sacralit\u00e0 dell'animo dello stesso protagonista. Le sue decisioni e le sue congetture, partite con l'essere date da una giovanile e ferrea logica razionale, vengono travolte e si lasciano abbandonare, proprio come una persona in preda a uno svenimento dei sensi, a quel turbinio di calore che offusca l'animo e che in contemporanea con la vecchiaia, delineano la confusa decadenza di una persona ormai guasta dal calore. Si pu\u00f2 quindi notare il tentativo di Mishima di rappresentare anche una sensazione, molto fisica e sessuale, che \u00e8 quella della sensualit\u00e0 dei corpi che si avvinghiano e che si stringono in una morsa confusa tra sudore ed eccitazione animale, trasponendola poi nei moti dell'animo del protagonista di questo romanzo.\nTrama.\nPrima parte (1941-1945).\nHonda, il personaggio che fa da filo conduttore della tetralogia, nel 1941 si trova a Bangkok per difendere come avvocato gli interessi di una ditta farmaceutica giapponese. Discorrendo con il proprio interprete questi viene a sapere che Honda era stato compagno di scuola di due principi siamesi: Pattanadid, un fratello minore del re Rama VI, e suo cugino Kridsada, nipote di Rama IV, entrambi all'estero al momento dell'azione narrata.\nViene cos\u00ec organizzato un incontro tra Honda e la principessa Chantrapa (Ying Chan), sorella di Pattanadid dell'et\u00e0 di sette anni e che \u00e8 convinta di essere la reincarnazione di un giovane giapponese nel quale Honda identifica Isao, il protagonista di \"Cavalli in fuga\" .\nNel corso di una successiva gita fuori porta l'uomo ha modo di vedere la bambina fare il bagno nuda ma non ne riesce a distinguere con sicurezza i tre nei presenti sul corpo di Isao e che ne avrebbero confermato la reincarnazione.\nLa bambina per\u00f2 afferma di averlo riconosciuto come protagonista della sua esistenza precedente e lo prega di portarla con lui in Giappone, cosa che evidentemente Honda non \u00e8 in grado di fare.\nIl suo incarico professionale si conclude con un \"viaggio premio\" in India offertogli dalla ditta per la quale lavora nel quale ha modo di visitare alcuni luoghi legati all'Induismo e al Buddismo (in particolare Calcutta, Benares e le Grotte di Ajanta).\nTornato in patria poco prima dello scoppio della II guerra mondiale trascorrer\u00e0 questo periodo di grande difficolt\u00e0 approfondendo i fondamenti filosofici del Buddismo senza preoccuparsi pi\u00f9 di tanto degli aspetti pratici della propria esistenza; peraltro, un fortunato gioco di coincidenze lo condurr\u00e0 a ritrovarsi molto ricco alla fine delle ostilit\u00e0.\nSeconda parte (1952 e 1967).\nGrazie alla solida posizione economica raggiunta Honda ha considerevolmente ridotto la propria attivit\u00e0 professionale e divide il proprio tempo tra Tokyo e la sua nuova villa di Gotemba, dove fa amicizia con una vicina di casa, la signora Keiko Hisamatsu. Honda aveva inoltre ritrovato l'anello di smeraldo perso nel corso degli avvenimenti narrati da \"Neve di primavera\", e pensa di restituirlo alla principessa Ying Chan, che nel frattempo si \u00e8 trasferita in Giappone per motivi di studio.\nYing Chan, attesa come ospite ad un ricevimento presso la villa di Gotemba, non si fa viva. Vengono invece presentate al lettore le tendenze voyeuristiche di Honda, il quale guarda attraverso un apposito spioncino ricavato nel proprio studio due dei suoi ospiti che copulano nella stanza adiavente in presenza di Makiko Kito, uno dei personaggi del romanzo precedente che \u00e8 nel frattempo divenuta una nota poetessa.\nInvitata dopo qualche tempo Ying Chan ad una cena all'Imperial Hotel di Tokyo Honda le riconsegna infine l'anello; con la complicit\u00e0 di Keiko cerca quindi di fare in modo che il nipote della vicina seduca la ragazza nel corso di un successivo incontro nella villa in modo da poterla spiare durante l'atto sessuale e capire finalmente se i tre nei identificativi fossero o meno presenti sul suo corpo.\nIl piano per\u00f2 abortisce e Ying Chan, irritata, restituisce l'anello a Honda e interrompe ogni contatto con l'uomo. Una parziale riappacificazione avviene in occasione dell'inaugurazione della nuova piscina privata di Honda; questa egli spier\u00e0, non visto, la ragazza mentre fa l'amore con Keiko. Nella stessa notte scoppia un incendio che distrugge la villa e nel quale periscono due degli ospiti.\nL'ultimo, breve capitolo del romanzo \u00e8 ambientato nel 1967 e in esso Honda apprende che Ying Chan, che nel frattempo aveva fatto ritorno in Thailandia, \u00e8 morta alcuni anni prima per il morso di un serpente velenoso."}
{"id": "3473870", "revid": "203463", "url": "https://it.wikipedia.org/wiki?curid=3473870", "title": "Giuditta Sidoli", "text": ""}
{"id": "3473871", "revid": "367445", "url": "https://it.wikipedia.org/wiki?curid=3473871", "title": "Tim Barlow", "text": ""}
{"id": "3473874", "revid": "741864", "url": "https://it.wikipedia.org/wiki?curid=3473874", "title": "Antonio Guaschi", "text": "Ha disputato il Palio di Siena in 7 occasioni, vincendolo 4 volte. Ha vinto gli ultimi 3 Palii della sua carriera: condivide il particolare primato con Tommaso Felloni detto \"Bigg\u00e9ri\".\nNel 1850 regal\u00f2 il \"cappotto\" alla Contrada della Chiocciola, vincendo in luglio ed in agosto.\nCarriera.\n\"Folaghino\" fece il suo debutto in Piazza del Campo a 15 anni il 16 agosto 1847, con i colori dei Nicchio. Vincendo all'esordio dopo una lotta accanita col Gobbo Saragiolo, il fantino pi\u00f9 noto dell'epoca e gi\u00e0 vincitore di 11 Palii.\nCorse altre due volte nel Nicchio, e successivamente si leg\u00f2 alla Chiocciola, con cui centro lo storico \"cappotto\" del 1850. Il 2 luglio vinse riuscendo ad approfittare delle cadute dei fantini di testa; il 16 agosto ebbe la meglio in rimonta sul tredicenne \"Bachicche\", fantino dell'Onda.\nIl suo ultimo Palio \u00e8 datato 17 agosto 1851; corse nell'Onda e vinse per la quarta ed ultima volta, avendo la meglio dopo un ripetuto scambio di nerbate con Pietro Locchi detto \"Paolaccino\", un altro dei fantini pi\u00f9 quotati dell'epoca.\nPresenze al Palio di Siena.\n\"Le vittorie sono evidenziate ed indicate in neretto.\""}
{"id": "3473875", "revid": "363629", "url": "https://it.wikipedia.org/wiki?curid=3473875", "title": "Dove", "text": ""}
{"id": "3473877", "revid": "121880099", "url": "https://it.wikipedia.org/wiki?curid=3473877", "title": "Tetranitruro di tetrazolfo", "text": "Il tetranitruro di tetrazolfo \u00e8 il composto inorganico con formula S4N4. In condizioni standard \u00e8 un solido cristallino giallo arancio. \u00c8 il pi\u00f9 importante dei nitruri di zolfo, composti binari tra zolfo e azoto. Ha attratto molta curiosit\u00e0 perch\u00e9 ha struttura e legami inusuali, ed \u00e8 il precursore di molti composti S\u2013N.\nLe impurit\u00e0 di zolfo hanno potere stabilizzante dell'intero composto, che diviene meno soggetto ad esplosione.\nAzoto e zolfo hanno valori di elettronegativit\u00e0 simile; in questi casi i due atomi formano spesso una gran numero di strutture con legami covalenti. S4N4 pu\u00f2 essere considerato il capostipite di numerosi composti noti S\u2013N e S\u2013NH.\nCaratteristiche.\nS4N4 \u00e8 uno dei pi\u00f9 noti composti a gabbia (struttura con simmetria D2d) ed \u00e8 stato descritto per la prima volta nel 1835 da W. Gregory. Tende a decomposizione esplosiva e termocromismo, che significa un passaggio del composto da incolore (a 77 K) ad un tipico color giallo-arancio (a 298 K, che \u00e8 pure il colore a temperatura ambiente) fino ad un rosso intenso (a 373 K).\nQuando il tetranitruro di tetrazolfo passa allo stato gassoso, in presenza di lana d'argento (da 200 a 300 \u00b0C), si scompone formando S2N2. \nIl tetranitruro di tetrazolfo sublima a temperature inferiori a 130 \u00b0C e a 0.1 mbar di pressione. \u00c8 insolubile in acqua, negli alcali e negli acidi solo con decomposizione sotto protonazione. Il tetranitruro di tetrazolfo solido di decompone esplodendo (detonazione) quando riscaldato oltre i 130 \u00b0C o in caso di impatto (460 kJ/mol).\nIl composto gassoso si decompone principalmente oltre i 200 \u00b0C in forma S3N3 e S4N2. Sopra i 300 \u00b0C si decompone in elementi mononitridici SN.\nIl tetranitruro di tetrazolfo \u00e8 una delle principali materie prime per la produzione di composti di zolfo e azoto, come il \ntrimero ciclico tionitrosilcloruro.\nPropriet\u00e0 fisiche.\nS4N4 \u00e8 un solido cristallino diamagnetico, stabile all'aria. Avendo una entalpia di formazione di +460 kJ\u00a0mol\u22121 \u00e8 per\u00f2 termodinamicamente instabile perch\u00e9 i prodotti di decomposizione zolfo e azoto elementari sono molto stabili. Questa entalpia endotermica di formazione contribuisce alla sua instabilit\u00e0 intrinseca, e proviene dalla differenza di energia di S4N4 rispetto ai suoi prodotti di decomposizione altamente stabili (zolfo e azoto):\nDato che uno dei prodotti di decomposizione \u00e8 gassoso, S4N4 \u00e8 un esplosivo e pu\u00f2 detonare se colpito o riscaldato rapidamente, specie se la purezza del composto \u00e8 alta. Campioni puri tendono ad essere pi\u00f9 facilmente esplosivi.\nS4N4 \u00e8 termocromico: cambiando colore da giallo chiaro a \u201330 \u00b0C fino a rosso scuro sopra 100 \u00b0C.\nSebbene molte molecole complesse sono instabili in senso termodinamico, possono essere ancora cineticamente stabili, questo \u00e8 raro nelle composizioni molto semplici, come nel nitruro di zolfo.\nPropriet\u00e0 chimiche.\nIl tetranitruro di tetrazolfo forma cristalli giallo-arancio a struttura ortorombica, gruppo spaziale P mmm, parametri di cella \"a\" = 0,847 \u043d\u043c, \"b\" = 0,887 \u043d\u043c, \"c\" = 0,720 \u043d\u043c, Z = 4.\nReagisce anche nelle seguenti reazioni chimiche complesse, ottenute principalmente in laboratorio o comunque per via sperimentale:\nStruttura.\nQuesto composto pu\u00f2 essere visto formalmente come un derivato di un ipotetico anello a otto di atomi di zolfo alternati e azoto. Il legame S4N4 \u00e8 considerato delocalizzate, e questo \u00e8 indicato dal fatto che le distanze di legame tra atomi di zolfo vicini e atomi di azoto sono quasi le stesse.\nS4N4 ha una struttura inusuale a culla molto pronunciata, con simmetria D2d. Misure di diffrazione a raggi X indicano che i due atomi di zolfo transannulari sono a distanza di 2,586 \u00c5, in modo tale che la struttura della molecola assomiglia a una gabbia (come determinato dal singolo cristallo di diffrazione ai raggi X). La distanza S\u2013S transannulare rimane oggetto di indagine perch\u00e9 \u00e8 significativamente minore della somma delle distanze dei raggi di van der Waals, ma \u00e8 stata spiegata nel contesto della teoria dell'orbitale molecolare. e maggiore di quella prevista da un legame semplice, indicando che tra questi atomi di zolfo esiste una interazione debole ma significativa. Il legame in S4N4 si considera delocalizzato, come indicato dalle distanze tutte uguali tra atomi di zolfo e azoto adiacenti.\nSintesi.\nS4N4 fu preparato per la prima volta da W. Gregory nel 1835, facendo reagire S2Cl2 con ammoniaca. In seguito \u00e8 stato usato anche SCl2. I meccanismi di reazione non si conoscono, ma la stechiometria complessiva \u00e8:\nUn'altra sintesi simile usa invece S2Cl2 e cloruro d'ammonio:\nUna sintesi pi\u00f9 recente usa [(Me3Si)2N]2S come precursore con legami S\u2013N preformati. [(Me3Si)2N]2S si ottiene facendo reagire bis(trimetilsilil)ammide di litio e SCl2:\n[(Me3Si)2N]2S reagisce quindi con SCl2 e \nSO2Cl2 per formare S4N4, trimetilclorosilano e diossido di zolfo:\nIl tetranitruro di tetrazolfo pu\u00f2 essere ottenuto anche con ammoniaca in aggiunta a cloruro di metilene e seguita da ricristallizzazione in toluene per reazione di zolfo (II), cloruro di zolfo (I) e miscela cloruro.\nInoltre \u00e8 possibile riscontrare una reazione dello zolfo con l'ammoniaca liquida in presenza di nitrato d'argento.\nReattivit\u00e0.\nReazioni acido-base.\nS4N4 pu\u00f2 funzionare come base di Lewis e legare con l'azoto acidi di Lewis forti come SbCl5, BF3 e SO3. Nell'addotto la struttura a gabbia di S4N4 viene distorta, e quindi si pu\u00f2 perdere la delocalizzazione degli elettroni.\nS4N4 pu\u00f2 essere protonato con HBF4 per formare un sale tetrafluoroborato:\nL'acido di Lewis debole CuCl forma un polimero dove anelli intatti S4N4 funzionano da leganti a ponte:\nIn presenza di basi S4N4 \u00e8 sensibile all'idrolisi. Con NaOH diluita l'idrolisi porta a tiosolfato e tritionato:\nSe la base \u00e8 pi\u00f9 concentrata si ottiene tiosolfato e solfito:\nReazioni con complessi metallici.\nQuesto argomento \u00e8 stato recensito; esistono reazioni dove l'anello S4N4 rimane quasi intatto e reazioni dove l'anello viene rotto.\nAd esempio, S4N4 d\u00e0 addizione ossidativa con il complesso di Vaska, Ir(CO)(Cl)(PPh3)2, per formare un complesso esacoordinato di iridio dove S4N4 \u00e8 legato con due atomi di zolfo e uno di azoto. Il composto si forma rompendo uno dei legami S\u2013N durante l'addizione ossidativa; il secondo atomo di zolfo appartiene all'anello e si coordina con un doppietto non condiviso. A partire dal sale di Zeise si ottiene un analogo complesso di Pt(IV). La reazione tra S4N4 e [Pd2Cl6]2\u2212 porta invece a una serie di tre complessi di palladio dove l'anello S4N4 \u00e8 stato frammentato.\nCome precursore di altri composti S\u2013N.\nA partire da S4N4 si preparano molti composti S\u2013N importanti. La reazione con piperidina produce [S4N5]\u2212:\nAd indicare la ricchezza di quest'area, \u00e8 noto anche il catione [S4N5]+.\nLa reazione con l'azide di tetrametilammonio produce l'eterociclo [S3N3]\u2212:\nPer quanto riguarda il conteggio degli elettroni, [S3N3]\u2212 ha 10 elettroni pi greco: due per ogni S, pi\u00f9 uno per ogni N, pi\u00f9 uno per la carica negativa.\nIn una reazione apparentemente simile, con [(Ph3P)2N]N3 si ottiene un sale contenente l'anione blu scuro NS4\u2212:\nL'anione NS4\u2212 \u00e8 descritto come ibrido di risonanza delle strutture [S=S=N-S-S]\u2212\u2194[S\u2013S\u2013N=S=S]\u2212.\nPassando S4N4 gassoso su argento metallico si ottiene il Polythiazyle, indicato spesso semplicemente come \"(SN)\"x\"\", che \u00e8 un superconduttore a bassa temperatura (temperatura di transizione 0,26\u00b10,03\u00a0K). Nella conversione, l'argento dapprima diventa solfuro, Ag2S, che poi catalizza la conversione di S4N4 nella specie ciclica a quattro membri S2N2, che polimerizza subito.\nProduzione di altri nitruri di zolfo.\nS4N4 + (CH3)4N+N3\u2013 \u2192 (CH3)4N+[S3N3]\u2013 + 3/8 S8 + 2 N2.\n2 S4N4 + [(C6H5)3P)2N]+N3\u2013 \u2192 [(C6H5)3P)2N]+[NS4]\u2013 + 3/8 S8 + 5 N2.\nAltre reazioni.\nS4N4 reagisce con metalli alcalini poveri di elettroni.\nS4N4 ha dimostrato di co-cristallizzare con benzene e fullerene (C60).\nIl composto similare di selenio Se4N4 \nSicurezza.\nS4N4 \u00e8 molto sensibile agli urti e bisogna evitare di macinare campioni solidi. \u00c8 stato riportato che campioni pi\u00f9 puri sono pi\u00f9 sensibili di quelli contaminati con zolfo elementare.\nEsplode per accensione se acceso in grosse quantit\u00e0 o se confinato dentro contenitori, mentre in piccole quantit\u00e0 ed allo stato di polvere impalpabile tende a deflagrare.\nUtilizzare le normali precauzioni adottate per gli esplosivi primari."}
{"id": "3473880", "revid": "116033273", "url": "https://it.wikipedia.org/wiki?curid=3473880", "title": "George Pake", "text": "\u00c8 conosciuto soprattutto per il suo contributo alla fondazione del Xerox PARC.\nOnorificenze.\nPake ha ricevuto nel 1987 la National Medal of Science."}
{"id": "3473881", "revid": "287204", "url": "https://it.wikipedia.org/wiki?curid=3473881", "title": "Unit\u00e0 di misura turche tradizionali", "text": "L'elenco di unit\u00e0 di misura turche tradizionali, o unit\u00e0 di misura ottomane, \u00e8 l'insieme delle unit\u00e0 di misura utilizzate correntemente all'interno dei territori dell'Impero Ottomano.\nStoria.\nL'Impero Ottomano (1299-1923), predecessore della moderna Turchia, \u00e8 stato uno dei 17 firmatari della Convention du M\u00e8tre del 1875. Per 58 anni sono state in uso sia le unit\u00e0 di misura tradizionali che internazionali, ma dopo la proclamazione della Repubblica Turca, le unit\u00e0 tradizionali divennero obsolete. Nel 1931, con legge N. 1782, le unit\u00e0 internazionali divennero obbligatorie e l'uso di quelle tradizionali fu vietato a partire dal 1\u00ba gennaio 1933.\nTempo.\nIl calendario tradizionale dell'Impero Ottomano era, come nella maggior parte dei paesi musulmani, il calendario Hijri. Il calendario Hijri conta dall'anno 622 dell'era cristiana, con una durata dell'anno di 12 mesi lunari, cio\u00e8 circa undici giorni pi\u00f9 corto di un anno solare. Nel 1839, tuttavia, \u00e8 stato adottato, per questioni ufficiali, un secondo calendario. Il nuovo calendario, che \u00e8 stato chiamato calendario Rumi, iniziava anche dal 622, ma con una durata annuale pari ad un anno solare dopo il 1840. Nella Turchia moderna, \u00e8 stato adottato il calendario gregoriano come calendario legale, a partire dalla fine del 1925. Il calendario Hijri viene ancora utilizzato quando si parla di date in un contesto islamico."}
{"id": "3473882", "revid": "287204", "url": "https://it.wikipedia.org/wiki?curid=3473882", "title": "Lawes", "text": ""}
{"id": "3473890", "revid": "92723", "url": "https://it.wikipedia.org/wiki?curid=3473890", "title": "Giuseppe Maria Peruzzi", "text": "Biografia.\nGiuseppe Maria Peruzzi nacque a Venezia il 21 novembre 1746 da Giacomo e Maria Grandis. A 15 anni entr\u00f2 nei Canonici lateranensi e fu ordinato sacerdote il 22 dicembre 1770.\nFu eletto vescovo di Caorle il 6 agosto 1795, ricevendo la consacrazione episcopale il 27 settembre successivo dalle mani del cardinale Giovanni Battista Caprara Montecuccoli. Fu l'ultimo vescovo caprulano: durante il suo ministero pastorale cadde la millenaria Repubblica di Venezia, ed egli si trov\u00f2 a gestire il difficile periodo della transizione politica. Dopo il Trattato di Campoformio, che vide il passaggio del Veneto sotto gil Asburgo, il Peruzzi si schier\u00f2 apertamente con gli austriaci, che intendevano portare \"il risorgimento della santa morale e il libero esercizio della religione cattolica\".\nIn quegli anni si occup\u00f2 della normalizzazione religiosa nella diocesi di Venezia, dove consacr\u00f2 la chiesa di San Tom\u00e0.\nIn seguito alla riorganizzazione ecclesiastica, decisa dalla legislazione napoleonica durante il Regno d'Italia e la conseguente soppressione della diocesi di Caorle, con un decreto dell'11 gennaio 1807 Giuseppe Maria Peruzzi venne trasferito alla sede vescovile di Chioggia.\nSuccessivamente, caduto l'Impero francese, fu nominato dal papa amministratore apostolico del patriarcato di Venezia dal 1814 al 1815 e poi, stante il Regno Lombardo-Veneto, l'8 dicembre 1815 fu nominato direttamente dall'imperatore d'Austria vescovo di Vicenza. Questa designazione non venne immediatamente convalidata dal papa Pio VII, che solo con l'indulto del 13 novembre 1817 concesse a Francesco I la facolt\u00e0 di nominare i vescovi veneti.\nGiunse a Vicenza il 1\u00ba gennaio 1819 e subito prepar\u00f2 la consueta visita pastorale diocesana - di cui redasse un'accurata relazione - affrontando una fatica fisica superiore alle sue forze.\nMor\u00ec a Vicenza il 25 novembre 1830 all'et\u00e0 di 84 anni, fisicamente molto provato e quasi del tutto privo della vista.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3473894", "revid": "363629", "url": "https://it.wikipedia.org/wiki?curid=3473894", "title": "PICC", "text": ""}
{"id": "3473898", "revid": "767487", "url": "https://it.wikipedia.org/wiki?curid=3473898", "title": "Villa Votanidi", "text": "Villa Votanidi si trova a Borgo San Lorenzo, su una collina a sud poco prima del borgo di Sagginale.\nStoria e descrizione.\nLa villa venne costruita nel 1900 dai Martini Bernardi, proprietari anche della vicina Villa di Rabatta, come residenza di piacere, sulla sommit\u00e0 di un colle dalla spettacolare vista.\nVi visse Mila Martini Bernardi Niccolini, pittrice amica di Pietro Annigoni, della quale rimane ancora oggi lo studio. Circondata dal bosco, \u00e8 oggi una struttura ricettiva."}
{"id": "3473907", "revid": "838137", "url": "https://it.wikipedia.org/wiki?curid=3473907", "title": "Pietro Marco Zaguri", "text": "Biografia.\nNacque a Venezia dalla ricca famiglia patrizia degli Zaguri; dopo la scomparsa di suo fratello, il letterato Pietro Antonio, egli ne rest\u00f2 l'ultimo erede e, morto anch'egli nel 1810, la famiglia si estinse. Comp\u00ec gli studi nel Collegio dei nobili di Bologna, retto dai gesuiti.\nFu ordinato sacerdote nel 1763 e nel 1776 si laure\u00f2 \"in utroque iure\" presso l'Universit\u00e0 di Padova; nello stesso anno pubblic\u00f2 un'opera, uscita anonima, che aveva come titolo \"\"Piano per dare regolato sistema al moderno spirito filosofico\", opera con la quale affrontava le nuove idee filosofiche, provenienti soprattutto dalla Francia, e che suscit\u00f2 negli ambienti intellettuali ed ecclesiastici un notevole interesse. Forse anche per il prestigio che gli aveva dato questa pubblicazione, poco pi\u00f9 di un anno dopo, il 15 dicembre 1777, fu nominato vescovo di Ceneda.\nApprezzato da papa Pio VI, il 26 settembre 1785 fu trasferito alla sede vescovile di Vicenza - nel frattempo resasi vacante per la morte di Alvise Maria Gabrieli, dove fece il suo ingresso il 24 marzo 1786. Preoccupato perch\u00e9 vedeva affievolirsi la partecipazione dei fedeli alle pratiche religiose - nel 1787, tra l'altro, il governo della Repubblica aveva abolito una ventina di festivit\u00e0 di precetto - e nello stesso tempo le idee della Rivoluzione francese dilagavano anche nel clero, cerc\u00f2 di mantenere il controllo della diocesi attraverso severe lettere di richiamo ai parroci.\nNel 1797 dovette affrontare il difficile periodo rivoluzionario, incontrandosi e trovando accordi con la Municipalit\u00e0 cittadina. I rapporti che intercorsero tra questa e il vescovo furono reciprocamente ossequiosi, ma anche ambigui. L'azione rivoluzionaria non poteva infatti non tener conto, e tentare di rovesciare, le posizioni di potere che la Chiesa deteneva in citt\u00e0. Dopo il trattato di Campoformio vide con gran favore l'arrivo degli austriaci, che salut\u00f2 come liberatori, celebrando in cattedrale un triduo di ringraziamento in preparazione all'arrivo del nuovo governatore. Durante questo periodo mantenne ottimi rapporti con il governo austriaco, tanto che questi sostenne la sua candidatura per la sostituzione del defunto patriarca di Venezia..\nQuando poi ritornarono i francesi e Vicenza fu incamerata nel regno d\u2019Italia, Zaguri dovette rassegnarsi anche a subire le imposizioni e le spoliazioni dei beni ecclesiastici. Costretto al giuramento di fedelt\u00e0 a Napoleone nel 1808, cerc\u00f2 di adattarsi anche a questa situazione, guardando all'imperatore \"come al vero filosofo cristiano dalla cui filosofia l'Italia avrebbe potuto sperare tempi migliori\". Il suo atteggiamento fu di rassegnata accettazione alle riforme imposto dal nuovo Regno d'Italia, relative alla disciplina dei benefici ecclesiastici, alla nomina dei parroci e al loro giuramento di fedelt\u00e0 al governo italico; approv\u00f2 in forma entusiastica e senza riserve il catechismo napoleonico, nonostante la disapprovazione della Santa sede; accett\u00f2, talora con deboli proteste, la riduzione e la concentrazione delle parrocchie e infine anche lo scioglimento di tutti i conventi e monasteri maschili e femminili esistenti nel territorio, con la demanializzazione dei loro beni.\nCagionevole di salute, si ammal\u00f2 gravemente nel 1810 e mor\u00ec a Vicenza il 12 settembre, all'et\u00e0 di 72 anni. Nel suo trattamento nomin\u00f2 come erede universale il Comune di Vicenza, con la finalit\u00e0 che \"le rendite dei suoi beni venissero destinate ai poveri bisognosi infermi e indigenti vergognosi non questuanti domiciliati dentro le mura della citt\u00e0 e dei borghi \u2026\". Fu sepolto nella cattedrale della citt\u00e0.\nGenealogia episcopale.\nLa genealogia episcopale \u00e8:"}
{"id": "3473910", "revid": "3115", "url": "https://it.wikipedia.org/wiki?curid=3473910", "title": "Filippo Delpino", "text": "Fu stenografo parlamentare e autore di uno dei primi sistemi stenografici italiani.\nBiografia.\nNacque a Genova nel 1779. Fu autore di un \"Sistema di stenografia italiano\", pubblicato in pi\u00f9 edizioni a partire dal 1819, anno nel quale ottenne parere favorevole della Reale accademia delle scienze di Torino. Il suo sistema riprendeva quello di Samuel Taylor (stenografo), negli adattamenti di Th\u00e9odore-Pierre Bertin e di Emilio Amanti. Nel 1848 ottenne di organizzare e dirigere il gabinetto stenografico del Parlamento subalpino, in collaborazione con Hippolyte Pr\u00e9vost.\nDelpino ader\u00ec alla Giovine Italia, alla Carboneria ed alla Societ\u00e0 Nazionale, venendo coinvolto nel tentato moto di Genova del 1833.\nMassone gi\u00e0 dal periodo napoleonico, nell'ottobre 1859 fu tra i fondatori della loggia torinese \"Ausonia\", di cui divenne il primo maestro venerabile. Il 20 dicembre 1859 Delpino divenne il Gran Maestro del Grande Oriente Italiano, nato per volont\u00e0 dei componenti della stessa \"Ausonia\". Resse la carica di Gran Maestro \"ad interim\", dal 20 dicembre 1859 al 20 maggio 1860.\nOpere edite.\n[F. Giulietti menziona una riedizione del suo \"Sistema di stenografia\" nel 1845]"}
{"id": "3473918", "revid": "767487", "url": "https://it.wikipedia.org/wiki?curid=3473918", "title": "Villa Gerini (Borgo San Lorenzo)", "text": "Villa Gerini si trova a Borgo San Lorenzo, in localit\u00e0 Ronta.\nStoria e descrizione.\nCircondata dall'aperta campagna, la villa nacque come fattoria nei possedimenti dei marchesi Gerini. Fu ampliata nel Settecento e in seguito pass\u00f2 in dote ai Sacchetti, i quali poi la vendettero ai proprietari attuali.\nIl complesso ha una pianta rettangolare, a cui si affiancano alcuni locali da fattoria e la cappella, attorno a un piazzale. Situata su un terrapieno, pare che non abbia mai avuto un giardino.\nLa facciata \u00e8 semplice, con un portale in pietra sormontato da balcone in ferro battuto e conclusa, in alto, da un'altana con volute, tipicamente settecentesca, dove spicca lo stemma Gerini (tre catene verticali sormontate da un corno da caccia)."}
{"id": "3473920", "revid": "479409", "url": "https://it.wikipedia.org/wiki?curid=3473920", "title": "Carrozza Tipo 1947", "text": ""}
{"id": "3473922", "revid": "479409", "url": "https://it.wikipedia.org/wiki?curid=3473922", "title": "Carrozza Tipo 1951R", "text": ""}
{"id": "3473929", "revid": "547034", "url": "https://it.wikipedia.org/wiki?curid=3473929", "title": "Francesco Andrea Grassi", "text": "Biografia.\nNacque a Chioggia dalla famiglia Grassi, che nel 1718 sarebbe stata aggregata al patriziato veneziano. Ordinato sacerdote, fu eletto arciprete del capitolo dei canonici della cattedrale di Chioggia il 29 novembre 1684, per volere della Santa Sede, subentrando in questo ruolo dallo zio Antonio. La sua carriera ecclesiastica in seno alla diocesi clodiense continu\u00f2 in seguito, quando l'21 maggio 1696 Antonio Grassi fu eletto vescovo di Chioggia, allorch\u00e9 Francesco Andrea gli subentr\u00f2 anche nel ruolo di decano del capitolo.\nIl 30 marzo 1700 fu nominato vescovo di Caorle da papa Innocenzo XII. Ricevette la consacrazione episcopale il 9 maggio successivo a Roma dalle mani del cardinale Daniele Marco Dolfin. Subentr\u00f2 quindi al vescovo Domenico Minio, deceduto nel 1698. La nomina del Grassi, in realt\u00e0, segu\u00ec quella del 3 ottobre 1698 del somasco Francesco Strada, rettore del seminario veneziano di Murano il quale per\u00f2 mor\u00ec cinque giorni dopo, l'8 ottobre, subito dopo aver ricevuto la notizia della nomina e prima di ricevere la consacrazione episcopale. Ma nemmeno alla morte dello Strada il Grassi fu destinato alla sede caprulana. Fu infatti nominato il padovano Giuseppe Scarella, ma anch'egli mor\u00ec poco dopo, il 14 marzo 1699, prima di ricevere la consacrazione.\nDurante il suo episcopato fu riedificata la chiesa di San Marco a Caorle e venne dato inizio al restauro del santuario della Madonna dell'Angelo, in seguito riedificato completamente dal vescovo Francesco Trevisan Suarez. Fece anche restaurare l'episcopio (attuale canonica) come testimonia la lapide tuttora apposta al muro della navata destra del duomo, sopra l'entrata della sacrestia, recante il suo stemma episcopale:\nFece inoltre costruire un quadrante sul lato esposto a nord-ovest (ossia verso l'abitato di Caorle) del campanile perch\u00e9 potesse meglio servire alla popolazione. Questo quadrante, sebbene non funzionante, \u00e8 ancora visibile nelle foto di inizio Novecento. In seguito alla traslazione alla sede di Brescia del patriarca Giovanni Badoer, il vescovo Grassi fu nominato vicario capitolare del patriarcato di Venezia\nMor\u00ec il 17 gennaio 1712, all'et\u00e0 di 50 anni. La data esatta della morte si pu\u00f2 desumere dall'epitaffio, fatto realizzare dal fratello del vescovo, Lodovico Grassi, affisso nella soppressa chiesa del monastero delle clarisse di Chioggia:\nGenealogia episcopale.\nLa genealogia episcopale \u00e8:"}
{"id": "3473935", "revid": "1793900", "url": "https://it.wikipedia.org/wiki?curid=3473935", "title": "Karamanli", "text": "I Karamanli, o Caramanli, furono una dinastia di Pasci\u00e0 musulmani che amministr\u00f2 dal 1711 al 1835 le regioni libiche della Tripolitania, della Cirenaica e di una parte del Fezzan, nominalmente sotto sovranit\u00e0 ottomana.\nIl fondatore della dinastia fu il Pasci\u00e0 Ahmad Karamanli, forse lui stesso o il padre di origine turca anatolica, della regione cio\u00e8 del Karaman.\nIl Karamanli pi\u00f9 noto fu per\u00f2 il Pasci\u00e0 Yusuf ibn Ali Karamanli, che govern\u00f2 dal 1795 al 1832, combattendo una guerra contro gli Stati Uniti nel 1801\u20131805 e, ancora una volta - ma con l'aiuto di Tunisi e Algeri nel 1815. \nIl Pasci\u00e0 Ali II chiuse la parabola della dinastia.\nOrigini.\nAi primi del XVIII secolo, la crisi dell'Impero ottomano era evidente in tutto il Nordafrica, inclusa la Tripolitania. Guerre civili esplodevano frequentemente, senza che si mettesse in luce alcun governante in grado di affrontare i vari problemi dell'intera regione, nominalmente sotto giurisdizione ottomana. Gli stessi Pasci\u00e0 inviati dalla Sublime Porta non erano in grado di sopravvivere nel loro incarico e talvolta di sopravvivere alla lettera. Ahmad Karamanli, un ufficiale della cavalleria dei Giannizzeri, assassin\u00f2 il governatore ottomano di Tripolitania e s'impadron\u00ec del potere, riuscendo poco dopo a farsi riconoscere dall'impotente Impero ottomano come legittimo governatore e a far riconoscere quella sua carica come ereditaria. Sebbene la Tripolitania continuasse a versare nelle casse ottomane il tributo dovuto dalle province del Padishah ottomano, i Karamanli agirono in perfetta autonomia amministrativa e politica.\nUomo intelligente e abile, Ahmad ampli\u00f2 notevolmente l'economia della sua citt\u00e0, particolarmente attraverso l'impiego di corsari che agivano sulle rotte navali del Mediterraneo. Le nazioni che intendevano proteggere il loro naviglio dai corsari furono obbligate a pagare un tributo al Pasci\u00e0. Su terra invece egli ampli\u00f2 il suo controllo sulla Tripolitania, cos\u00ec come sul Fezzan e sulla Cirenaica prima della sua morte, avvenuta nel 1745.\nGuerre barbaresche.\nI successori di Ahmad non furono altrettanto capaci, non riuscendo a garantire allo Stato i suoi brevi \"tempi d'oro\" corsari, tipici anche dei suoi vicini (Algeri o Tunisi. Tuttavia il potere dei Karamanli sopravvisse a diverse crisi dinastiche.\nNel 1793, l'ufficiale turco-ottomano Ali Benghul depose Hamet Karamanli e per un breve periodo riport\u00f2 la Tripolitania sotto controllo ottomano. Il fratello di Hamet, Yusuf (\"reg'.\" 1795-1832), torn\u00f2 tuttavia in Tripolitania e con l'aiuto del bey di Tunisi, restaur\u00f2 l'indipendenza della Tripolitania.\nNel 1801, Yusuf chiese un tributo di $ al Presidente degli Stati Uniti Thomas Jefferson per consentire alle navi americane di entrare nei porti tripolitani. Questi per\u00f2, sicuro della capacit\u00e0 della sua neo-costituita Marina Militare (United States Navy) di proteggere il naviglio statunitense, respinse le richieste del Pasci\u00e0, che gli inoltr\u00f2, sia pure in maniera ufficiosa, una dichiarazione di guerra nel maggio del 1801, abbattendo il pennone con la bandiera a stelle e strisce davanti al Consolato statunitense. Jefferson rispose ordinando alla US Navy di entrare nel Mediterraneo, riuscendo a bloccare efficacemente i porti della Tripolitania nel 1803. Dopo alcuni successi iniziali (tra cui l'importante cattura della fregata USS Philadelphia, il Pasci\u00e0 cap\u00ec di essere minacciato lui stesso da un'invasione delle truppe statunitensi, dopo la Battaglia di Derna. Firm\u00f2 quindi un Trattato che mise fine alla guerra il 10 giugno 1805.\nDeclino.\nDal 1819, i vari trattati delle guerre napoleoniche avevano portato le Reggenze barbaresche a ricorrere alla guerra di corsa come fonte principale d'introito, e l'economia delle Tripolitania cominci\u00f2 a sgretolarsi. Y\u016bsuf tent\u00f2 di compensare il minor gettito delle entrate tripolitane incoraggiando il traffico degli schiavi sub-sahariani, ma la crescita del sentimento abolizionistico in Europa e, in minor misura, negli Stati Uniti, le sorti dell'economia tripolitana erano ormai segnate.\nCon l'indebolimento di Y\u016bsuf, le fazioni in Tripolitania ripresero vigore coi suoi tre figli. Sebbene Y\u016bsuf abdicasse nel 1832 in favore del figlio \u02bfAl\u012b II, la guerra civile esplose. Il Sultano ottomano Mahmud II invi\u00f2 sue truppe nel dichiarato intento di restaurare l'ordine ma, in realt\u00e0 per riaffermare la propria sovranit\u00e0, deponendo ed esiliando \u02bfAl\u012b II. Aveva cos\u00ec termine la dinastia dei Karamanli e l'indipendenza della Tripolitania..\nUn discendente della famiglia, che ha conservato lo stesso nome, esiste ancora a Tripoli (Libia)."}
{"id": "3473938", "revid": "729019", "url": "https://it.wikipedia.org/wiki?curid=3473938", "title": "Volo Eastwind Airlines 517", "text": "Il volo Eastwind Airlines 517 era un volo di linea della Eastwind Airlines tra Trenton e Richmond. Il 9 giugno 1996, il Boeing 737-200 che operava il volo riport\u00f2 un malfunzionamento del timone mentre eseguiva un avvicinamento di routine all'aeroporto Internazionale di Richmond. I piloti riuscirono comunque ad atterrare senza gravi conseguenze, infatti n\u00e9 i passeggeri n\u00e9 l'aereo subirono danni (solamente un'assistente di volo riport\u00f2 lievi ferite).\nL'incidente del volo 517 \u00e8 stato determinante per risolvere la causa dei problemi al timone del Boeing 737 che in precedenza avevano causato due incidenti mortali (il volo United Airlines 585 e il volo USAir 427). Il volo 517 \u00e8 stato il primo a sperimentare tali problemi e a riuscire ad atterrare in sicurezza, consentendo agli investigatori di interrogare i piloti sulla loro esperienza e di studiare l'aereo.\nL'aereo.\nIl velivolo coinvolto era un Boeing 737-2H5, marche N221US, numero di serie 20454, numero di linea 247. Vol\u00f2 per la prima volta nel settembre 1970 e venne consegnato alla norvegese Mey-Air e registrato LN-MTD nell'ottobre 1971. Nel 1974 pass\u00f2 alla Piedmont Airlines come N754N, nell'agosto 1989 alla USAir, ri-registrato definitivamente N221US, e infine, nel luglio 1995, alla Eastwind Airlines. Era equipaggiato con 2 motori turboventola Pratt &amp; Whitney JT8D-9A(HK3). Al momento dell'accaduto, l'aereo aveva circa 26 anni.\nBackground.\nIl 3 marzo 1991, il volo United Airlines 585, un Boeing 737-200, roll\u00f2 a destra ed entr\u00f2 in picchiata verticale mentre tentava di atterrare a Colorado Springs, in Colorado. Nell'incidente morirono tutte le 25 persone a bordo. Il National Transportation Safety Board (NTSB) condusse un'indagine approfondita. Sebbene si sospettasse un problema al timone, i componenti dell'aereo non potevano essere testati o valutati completamente perch\u00e9 erano stati gravemente danneggiati nell'incidente. Di conseguenza, l'NTSB non fu in grado di identificare in modo definitivo la causa dell'incidente.\nL'8 settembre 1994, il volo USAir 427, un Boeing 737-300, roll\u00f2 bruscamente a sinistra mentre si avvicinava all'aeroporto Internazionale di Pittsburgh in un incidente molto simile a quello del volo 585. Lo schianto risultante provoc\u00f2 la morte di tutte le 132 persone a bordo. L'NTSB avvi\u00f2 un'indagine sul volo 427, che and\u00f2 avanti fino alla fine degli anni '90.\nL'incidente.\nIl volo 517 part\u00ec da Trenton senza problemi e non incontr\u00f2 turbolenze o condizioni meteorologiche insolite sulla rotta verso Richmond. Mentre si avvicinava all'aeroporto internazionale di Richmond, a un'altitudine di circa MSL, il comandante sent\u00ec un breve \"calcio\" o \"urto\" sul pedale destro del timone. Pi\u00f9 o meno nello stesso momento, un'assistente di volo nella parte posteriore dell'aereo sent\u00ec un rumore tonante sotto di lei. Mentre l'aereo continuava a scendere, a il comandante improvvisamente sub\u00ec una perdita di controllo del timone e l'aereo roll\u00f2 bruscamente verso destra.\nTentando di riprendere il controllo, il comandante cerc\u00f2 di portare il timone completamente a sinistra, ma i comandi erano rigidi e non rispondevano. Utilizz\u00f2 quindi l'alettone sinistro e una maggiore potenza al motore destro per cercare di fermare il rollio. L'aereo si stabilizz\u00f2 temporaneamente e poi roll\u00f2 di nuovo a destra. L'equipaggio esegu\u00ec la lista di controllo di emergenza e tent\u00f2 di riprendere il controllo del velivolo e, dopo diversi secondi, riusc\u00ec a stabilizzarlo di nuovo. L'aereo oper\u00f2 normalmente per la restante durata del volo.\nNessun danno si verific\u00f2 all'aeromobile a seguito dell'incidente. Un assistente di volo riport\u00f2 lievi lesioni. Nessun altro a bordo del volo 517 rimase ferito.\nLe indagini.\nL'NTSB indag\u00f2 sull'incidente, concentrandosi in particolare sul determinare se gli eventi del volo 517 fossero correlati ai precedenti incidenti dei Boeing 737.\nDurante le indagini, l'NTSB scopr\u00ec che prima dell'incidente del 9 giugno, altri equipaggi avevano segnalato una serie di eventi relativi al timone sull'aereo coinvolto, incluse \"forze\" anomale sui pedali del timone e movimenti non comandati.\nGli investigatori condussero interrogatori con i piloti del volo 517 e rimossero i componenti del timone dall'aereo per esaminarli, il che contribu\u00ec a stabilire la causa dei precedenti incidenti del volo United Airlines 585 e del volo USAir 427. L'NTSB indic\u00f2 che tutti e tre gli incidenti potevano solo essere spiegati da un errore del pilota o da un malfunzionamento del sistema del timone, e sulla base in parte degli interrogatori condotti con i piloti del volo 517, conclusero che probabilmente i malfunzionamenti del timone avevano causato tutti e tre gli incidenti.\nL'NTSB appur\u00f2 che, a differenza degli incidenti della United o della USAir, il problema del timone sul volo 517 si era verificato prima nel processo di atterraggio e ad una velocit\u00e0 maggiore, il che aveva consentito ai piloti di superare il problema e riprendere il controllo.\nN221US venne riparato e riportato in servizio con Eastwind Airlines e continu\u00f2 a operare fino a quando la compagnia aerea cess\u00f2 le operazioni nel 1999. L'aereo venne messo in deposito presso l'aeroporto di Indy South Greenwood lo stesso anno e venne demolito nel 2000.\nNella cultura di massa.\nL'incidente del volo 517 della Eastwind Airlines \u00e8 stato analizzato nell'episodio \"Pericolo nascosto\" della quarta stagione e \"Una svista mortale\" della sesta stagione del documentario \"Indagini ad alta quota\" trasmesso dal National Geographic Channel."}
{"id": "3473939", "revid": "767487", "url": "https://it.wikipedia.org/wiki?curid=3473939", "title": "Kunie Kitamoto", "text": "Carriera.\nHa militato per buona parte della carriera nel Vissel Kobe, ad esclusione di una esperienza nel 2019 in Thailandia tra le file del ."}
{"id": "3473941", "revid": "2094437", "url": "https://it.wikipedia.org/wiki?curid=3473941", "title": "Louise Glaum", "text": "Biografia.\nNel 1907, a 19 anni, cominci\u00f2 la sua carriera di attrice sui palcoscenici di Los Angeles, la citt\u00e0 dove abitava. Dopo qualche anno, and\u00f2 in tourn\u00e9e con una compagnia di giro, recitando il ruolo dell'ingenua in \"Why Girls Leave Home\". A Chicago, prese parte a numerose produzioni teatrali fino a quando, nel 1911, torn\u00f2 a Los Angeles, a causa della morte della sorella pi\u00f9 giovane. Cominci\u00f2 a lavorare per il cinema, debuttando in \"When the Heart Calls\", un film di Al Christie, regista con cui girer\u00e0 tutti i suoi primi film."}
{"id": "3473942", "revid": "838137", "url": "https://it.wikipedia.org/wiki?curid=3473942", "title": "Antonio Grassi", "text": "Biografia.\nNacque a Chioggia dalla famiglia Grassi, che nel 1718 sarebbe stata aggregata al patriziato veneziano.\nFu ordinato sacerdote il 4 giugno 1667.\nFu nominato vescovo di Chioggia il 21 maggio 1696, ricevendo la consacrazione episcopale il 3 giugno successivo dalle mani del cardinale Bandino Panciatichi.\nMor\u00ec a Chioggia nel 1715, all'et\u00e0 di 71 anni.\nGenealogia episcopale.\nLa genealogia episcopale \u00e8:"}
{"id": "3473947", "revid": "767487", "url": "https://it.wikipedia.org/wiki?curid=3473947", "title": "Hiroyuki K\u014dmoto", "text": "Carriera.\nHa militato per tutta la carriera nel Vissel Kobe, ad eccezione della stagione 2012, in cui ha giocato per l'Omiya Ardija, in prestito."}
{"id": "3473950", "revid": "1869172", "url": "https://it.wikipedia.org/wiki?curid=3473950", "title": "After Hours (Gary Moore)", "text": "After Hours \u00e8 un album di Gary Moore, pubblicato nel 1992."}
{"id": "3473953", "revid": "76963", "url": "https://it.wikipedia.org/wiki?curid=3473953", "title": "Ceui", "text": "\u00c8 nota per aver cantato le sigle di serie televisive animate quali \"sola\", \"Aoi Hana\" e \"Densetsu no Yuusha no Densetsu\".\nNel maggio 2011 ha collaborato con la band eufonius e Odaka Kotaro al singolo \"Hoshizora no Fantasy\" sotto il nome di \"Ceuifonius\"."}
{"id": "3473954", "revid": "767487", "url": "https://it.wikipedia.org/wiki?curid=3473954", "title": "Takayuki Yoshida", "text": "Carriera.\nNella sua carriera ha militato nel Yokohama Fl\u00fcgels, nel Yokohama F\u00b7Marinos, nell'Oita Trinita e nel Vissel Kobe, squadra in cui ha chiuso la carriera agonistica nel 2013."}
{"id": "3473955", "revid": "54476", "url": "https://it.wikipedia.org/wiki?curid=3473955", "title": "Giorgio Barani", "text": "Attivit\u00e0 di ricerca.\nAl termine degli studi il desiderio di avventura porta Giorgio Barani in Kashmir poi in Libia, dove lavorer\u00e0 per tre anni. Successivamente si trasferisce nel Regno Unito, Stati Uniti e Francia per approfondire la conoscenza delle lingue. Rientra brevemente in Italia e di nuovo parte per l'Africa, diretto ancora in Libia poi in Egitto, dove rester\u00e0 per tre anni; visita poi le regioni bagnate dai fiumi Ogoou\u00e9 e Congo, quindi riparte per la mitica Timbuct\u00f9.\nLa sua patria adottiva \u00e8 per\u00f2 il Corno d\u2019Africa, in particolare Gibuti, dove ha vissuto e lavorato per dodici anni, visitando tutti i paesi della regione: Sudan, Somalia, Eritrea, Etiopia, Yemen. Partendo sempre da Gibuti attraversa l'Africa per raggiungere Dakar in Senegal.\nProfondo conoscitore di quelle contrade, si dedica allo studio della cultura e tradizioni delle popolazioni dancale con le quali intrattiene profondi rapporti di amicizia e di lavoro.\nAppassionato bibliofilo, possiede un'importante biblioteca storica imperniata sulle esplorazioni africane e le conquiste coloniali. Si \u00e8 anche dedicato a ricerche storiche sul suo paese natale, pubblicando nel 1981, assieme all'amico Fausto Ficarelli, \"Montecchio Emilia. La Gente, il lavoro, gli eventi e altre cose. Immagini e documenti per una storia di paese\". Del poeta montecchiese Brenno Bonilauri ha curato l'edizione di una raccolta di poesie, edita nel 2021 per i tipi di TM Edizioni. Nel 2004 pubblica assieme a Manlio Bonati (biografo di Vittorio Bottego) \"Gli italiani in Africa, con appendici monografiche su esploratori e personaggi che calcarono il suolo africano dal 1800 al 1943\", T&amp;M Associati Editori, Reggio Emilia. Si tratta di una traduzione inedita dal francese, riveduta, corretta, commentata ed ampliata di un testo del garibaldino montecchiese Angelo Umilt\u00e0. Ha collaborato inoltre con Raymond John Howgego alla preparazione della monumentale opera in quattro volumi, \"Encyclopedia of Exploration\", pubblicata dall'editore australiano Hordern House, 2003-2008 e per Luca Lupi ha curato l'indice analitico dei nomi geografici dell'opera in due volumi \"Dancalia, l'esplorazione dell'Afar, un'avventura africana\", I.G.M. (FI) e Tagete Edizioni, Pontedera, (PI), 2008, inserendovi anche articoli e foto riguardanti la sua esperienza africana.\nLibero Muratore all'Obbedienza del Grande Oriente d'Italia Palazzo Giustiniani, \u00e8 stato prima Segretario, poi Maestro Venerabile nel triennio 2017-19 della R\":.\"L\":.\" Meuccio Ruini n\":.\" 1312 all'Oriente di Reggio Emilia; \u00e8 anche Maestro Architetto del Rito Simbolico Italiano.\nAttualmente vive e lavora tra l'Italia e il Medio Oriente e collabora con il sito www.ilcornodafrica.it."}
{"id": "3473956", "revid": "1869172", "url": "https://it.wikipedia.org/wiki?curid=3473956", "title": "Blues for Greeny", "text": "Blues for Greeny \u00e8 un album di cover di brani di Peter Green eseguito da Gary Moore, pubblicato nel 1995."}
{"id": "3473957", "revid": "497181", "url": "https://it.wikipedia.org/wiki?curid=3473957", "title": "Chandragupta I", "text": ""}
{"id": "3473963", "revid": "767487", "url": "https://it.wikipedia.org/wiki?curid=3473963", "title": "Dark Days in Paradise", "text": "Dark Days in Paradise \u00e8 un album di Gary Moore, pubblicato nel 1997."}
{"id": "3473965", "revid": "767487", "url": "https://it.wikipedia.org/wiki?curid=3473965", "title": "A Different Beat (Gary Moore)", "text": "A Different Beat \u00e8 il tredicesimo album in studio di Gary Moore, pubblicato il 27 settembre 1999."}
{"id": "3473968", "revid": "105826", "url": "https://it.wikipedia.org/wiki?curid=3473968", "title": "Grancarolo", "text": ""}
{"id": "3473970", "revid": "119050742", "url": "https://it.wikipedia.org/wiki?curid=3473970", "title": "Locomotiva DB V 160", "text": "La locomotiva V 160 della Deutsche Bundesbahn (DB) era una locomotiva diesel, progettata per il traino di treni pesanti su linee non elettrificate. Era predisposta per fornire riscaldamento a vapore alle carrozze: a tale scopo erano dotate di una caldaia per l'acqua.\nStoria.\nEntrata in servizio nel 1960, era stata progettata per sostituire locomotive a vapore non molto potenti (da 1100 a 1600 PS) ma assai diffuse: BR 38, BR 55, BR 78 e BR 50. I sei prototipi, a causa delle loro forme bombate e arrotondate, ebbero il soprannome \"Lollo\" con riferimento a Gina Lollobrigida. Le macchine successive ebbero invece un aspetto pi\u00f9 spigoloso.\nFu riclassificata nel 1968 nella serie 216 e rimase in servizio fino al 2003.\nDa essa derivarono vari altri gruppi: V162 (poi Br 217), V163 (poi Br 215), V164 (poi Br 218), V169 (poi Br 219), Br 210, Br 225, Br 226 e Br 753. Le varie motrici derivate presentano una carrozzeria pressoch\u00e9 uguale (anche se tutti i gruppi derivati sono leggermente pi\u00f9 lunghi), e differiscono (a seconda della serie) per la presenza di riscaldamento elettrico anzich\u00e9 a vapore, per differenti motorizzazioni, per l'eventuale presenza di un turbo (Br 210 e Br 219), per l'utilizzo come macchine di soccorso per gli ICE (Br 226), per il trasferimento al servizio cargo (Br 225).\nAnche la V 320, poi divenuta Br 232, era strettamente imparentata con la V160: da quest'ultima prendeva la motorizzazione, usando due motori. Anche il frontale era assai simile. Era una macchina CoCo, e non va confusa con la omonima Br 232 ex DR 130.\nDopo la dismissione dalle DB, una decina di V160 ed una V169 giunsero in Italia, in periodi diversi e con destinazione eterogenee. Due furono acquisite dalla Azienda Consorziale Trasporti di Reggio Emilia (poi confluita in FER) che le impieg\u00f2 per il servizio passeggeri. Le altre furono impiegate come macchine da cantiere presso varie aziende."}
{"id": "3473971", "revid": "1310927", "url": "https://it.wikipedia.org/wiki?curid=3473971", "title": "Hideo Tanaka", "text": "Carriera.\nHa militato per l'intera carriera nel Vissel Kobe ed esclusione di una stagione in prestito al ."}
{"id": "3473973", "revid": "119050745", "url": "https://it.wikipedia.org/wiki?curid=3473973", "title": "Locomotiva DB 216", "text": ""}
{"id": "3473984", "revid": "124510124", "url": "https://it.wikipedia.org/wiki?curid=3473984", "title": "Locomotiva DB V 65", "text": "La locomotiva V 65 della Deutsche Bundesbahn era una locomotiva diesel, progettata per la costruzione di treni leggeri. In seguito alla costruzione delle locomotive V 100, pi\u00f9 potenti, le V 80 furono assegnate a compiti di manovra pesante nella stazione di Puttgarden.\nRiclassificata nel 1968 nella serie 265, furono ritirate dal servizio nel 1980."}
{"id": "3473987", "revid": "1369234", "url": "https://it.wikipedia.org/wiki?curid=3473987", "title": "DBUs Landspokalturnering 2010-2011", "text": "La DBUs Landspokalturnering 2010-2011 \u00e8 la 57\u00aa edizione della coppa danese. \u00c8 sponsorizzata dall'\"Ekstra Bladet\" che ha dato il nome alla competizione cio\u00e8 Coppa Ekstra Bladet.\nHa preso il via nell'agosto 2010 ed \u00e8 terminata il 22 maggio 2011. Il Nordsj\u00e6lland ha vinto il trofeo per la seconda volta consecutiva, battendo per 3-2 il Midtjylland nella finale giocata al Parken Stadium di Copenaghen."}
{"id": "3473989", "revid": "767487", "url": "https://it.wikipedia.org/wiki?curid=3473989", "title": "Y\u016bsuke Igawa", "text": ""}
{"id": "3473990", "revid": "119050846", "url": "https://it.wikipedia.org/wiki?curid=3473990", "title": "Locomotiva DB 265", "text": ""}
{"id": "3473991", "revid": "1005847", "url": "https://it.wikipedia.org/wiki?curid=3473991", "title": "Biblioteca Scarabelli", "text": "La biblioteca comunale \"Luciano Scarabelli\", o pi\u00f9 semplicemente biblioteca Scarabelli, \u00e8 la storica biblioteca di Caltanissetta fondata nel 1862 e ospitata nei locali dell'ex collegio dei Gesuiti.\nLa biblioteca, fondata su numerosi lasciti di collezioni di volumi, \u00e8 intitolata al filologo Luciano Scarabelli il quale oper\u00f2 negli anni con cospicue donazioni che si sommarono ai preziosi volumi requisiti per decreto ai vari ordini religiosi presenti sul territorio prima dell'unit\u00e0 d'Italia.\nI personaggi che in epoche e per motivi diversi contribuirono in modo precipuo a rendere preziosa e culturalmente importante la biblioteca furono: il frate priore cappuccino Girolamo Maria al secolo Pietro Guadagno di Caltanissetta, il prefetto Domenico Marco d'Ivrea, il prof. Luciano Scarabelli, piacentino, e il bibliotecario nisseno Calogero Manasia.\nLa biblioteca comunale vanta un importante patrimonio comprendente 142.166 volumi, riviste e 281 manoscritti (anno 2013). Possiede inoltre una collezione sopravvissuta di opere storiche costituenti il fondo antico, tra cui 11 incunaboli di argomenti filosofici e religiosi del 1476-1496, 2 pergamene e pi\u00f9 di mille preziose cinquecentine.\nIn omaggio all'illuminata generosit\u00e0 dello Scarabelli, si volle dedicare a lui il nome della Biblioteca il 12 maggio 1882.\nStoria.\nDopo l'arrivo di Garibaldi con la spedizione dei Mille in Sicilia fu il prodittatore Antonio Mordini, con il decreto n. 264 del 17 ottobre 1860 che diede inizio alla storia della Biblioteca Comunale a Caltanissetta.\nLa biblioteca fu istituita successivamente nel 1862 per volont\u00e0 del Consiglio comunale; che successivamente con la deliberazione consiliare del 12 maggio 1882 n. 38 attribuir\u00e0 riconoscente il nome della stessa allo studioso piacentino Scarabelli. Successivamente nell'anno 1862 l'avv. Domenico Marco d'Ivrea, primo illuminato prefetto postunitario di Caltanissetta, prese l'iniziativa di lanciare un appello pubblico a tutti gli ordini religiosi, enti pubblici, famiglie patrizie e professionisti, affinch\u00e9 donassero volumi per la costruenda biblioteca comunale di Caltanissetta.\nIl servizio al pubblico della biblioteca inizi\u00f2 nel 1888, grazie a un primo stanziamento da parte del comune e dopo l'attento e necessario lavoro di preparazione effettuato dal bibliotecario e sacerdote Calogero Manasia.\nLe confische agli ordini religiosi.\nIl contributo pi\u00f9 cospicuo e storicamente pi\u00f9 pregevole venne da parte dei disciolti ordini religiosi. Infatti nel 1867, un decreto ministeriale assegna alla citt\u00e0 il patrimonio librario degli ordini religiosi, presenti a Caltanissetta; per un totale di oltre 12\u00a0367 volumi.\nGli ordini che contribuirono con le proprie opere, sono stati per la gran parte i Frati cappuccini; poi quelli dei Riformati, di San Antonio di Santissima Maria degli Angeli, di San Francesco, dei Benedettini di Santa Flavia, degli Agostiniani scalzi, dei Fatebenefratelli, dei Domenicani e dei Gesuiti.\nLa consegna dei volumi, eccezion fatta per quelli dei Gesuiti, avvenne in data 9 ottobre 1867.\nI 1469 volumi dei Gesuiti furono acquisiti dal patrimonio della Biblioteca solo nel 1889, dopo essere stati scoperti casualmente in un sottotetto della chiesa di Sant'Agata al Collegio attigua ai locali della biblioteca. L\u00ec erano stati nascosti, per evitare la confisca, prima della partenza dei gesuiti dalla citt\u00e0. Partenza avvenuta nel 1860, quando il 17 giugno Garibaldi con un editto espulse i Redentoristi e i Gesuiti a causa del loro attivo ruolo nella formazione superiore concessa in esclusiva al Re di Napoli.\nI libri dei gesuiti furono consegnati alla citt\u00e0 grazie al decreto prodittoriale del 1860, per intercessione dell'allora Ministro della pubblica istruzione Boselli, che conosceva e apprezzava la biblioteca.\nLe donazioni di Luciano Scarabelli.\nLa donazione pi\u00f9 importante, fatta alla biblioteca nissena, \u00e8 quella dello studioso Luciano Scarabelli, professore di Estetica all'Universit\u00e0 di Bologna, che nel periodo compreso tra il 1862 e il 1875 don\u00f2 oltre 2.500 volumi alla biblioteca, con vari invii. La biblioteca prende da lui il nome per decisione del Consiglio Comunale del 12 maggio 1882, in segno di riconoscenza per le ripetute e pregevoli donazioni fatte, e per lo spirito democratico e di grande mecenate mostrato verso la comunit\u00e0 della citt\u00e0 di Caltanissetta.\nTra i libri donati da Luciano Scarabelli a Caltanissetta vanno segnalati i libri, avuti a sua volta in dono, della biblioteca personale del suo maestro Pietro Giordani.\nScrive il Vitellaro:\n\"il filo rosso che unisce il piacentino Luciano Scarabelli ad una sperduta citt\u00e0 nel centro della Sicilia, trova risposta nell'opuscolo\" \"Per un fondamento di studi in una citt\u00e0 di Sicilia\", 1865. \nDove lo Scarabelli scrive che il suo maestro Pietro Giordani lo salv\u00f2 dall'ignoranza e lo plasm\u00f2 come studioso grazie al dono che questi fece lui dei propri libri, a patto che egli una volta letti e studiati li avesse a sua volta donati a:\nLe donazioni di privati.\nNonostante la documentata resistenza del vescovo dell'epoca e di molti enti ecclesiastici, molti diedero sostegno all'iniziativa donando volumi in modo pari al loro prestigio sociale.\nTra le pi\u00f9 importanti donazioni vanno ricordati i volumi donati da:\ninsieme a molti altri donatori di ogni parte d'Italia.\nTra le donazioni di cittadini nisseni si ricordano:\nInsieme ad altri volumi acquistati da privati con fondi comunali, si aggiunsero i volumi personali del direttore della Biblioteca Calogero Manasia e di Michele Tripisciano scultore nisseno.\nTra le donazioni di pi\u00f9 recenti vanno ricordate per importanza quelle di Giovanni Mul\u00e8 Bert\u00f2lo che fu uno storiografo della citt\u00e0, quella del canonico Francesco Pulci, del professor Luigi Sanna, dei medici Di Prima e Macaluso insieme a quelle di altri professionisti nisseni; e infine quella della Banca d'Italia, donazione conseguente alla chiusura della filiale nissena, con ben 1858 volumi.\nL'opera di Calogero Manasia.\nIl sacerdote Calogero Manasia di Resuttano oper\u00f2 a Caltanissetta dirigendo la biblioteca Scarabelli dal 1870 al 1905.\nNel 1878 fu nominato ufficialmente bibliotecario capo della stessa dall'allora Consiglio comunale. Il suo ruolo per lo sviluppo della stessa biblioteca \u00e8 riconosciuto come decisivo per aver classificato e organizzato tutti i libri del fondo antico e quelli che man mano negli anni confluivano alla biblioteca.\nIl servizio di apertura al pubblico della biblioteca ebbe inizio solo nel 1888, preceduto dall'attento lavoro di catalogazione di Calogero Manasia, grazie a un finanziamento comunale.\nPrima di lui il sacerdote Vincenzo Polizzi nel 1868 e l'ex gesuita Vincenzo Caprera, per il biennio 1869-70, si erano limitati a incamerare i libri che confluivano alla libreria per la confisca dei beni religiosi, per effetto del decreto ministeriale 9 ottobre 1867.\nPatrimonio.\nLa biblioteca Scarabelli possiede, a tutto il 2009, un patrimonio di 142.166 volumi, 69 riviste varie, 281 manoscritti diversi, e una collezione di opere storiche che comprende: 1.042 cinquecentine, 11 incunaboli di argomenti filosofici e religiosi del 1476-1496, tra cui un incunabolo attribuito a Giovanni Pico della Mirandola e infine 2 pergamene..\nIn data 8 settembre 2010 viene denunciata la scomparsa di un prezioso testo il: \"Psalterium diurnum\" del XVII secolo classificato fra le cinquecentine, sottratto da ignoti il 3 settembre.\nFondi e sezioni.\nDiversi patrimoni privati sono confluiti nella biblioteca costituendo alcuni Fondi, molti organizzati per argomento, altri importanti storicamente:\nSezioni speciali\nFondo antico.\nL'apporto di oltre 12\u00a0000 volumi da parte dei locali conventi religiosi fece s\u00ec che la Biblioteca Scarabelli si caratterizzasse sin dalla sua istituzione come una \"biblioteca storica\". I testi di origine religiosa sono stati 12\u00a0367, ad oggi \u00e8 difficile attribuire i singoli libri all'ordine ecclesiastico di provenienza nella creazione del fondo antico, cos\u00ec come fu organizzato dal Bibliotecario Manasia, che per primo pens\u00f2 e cre\u00f2 una corretta archiviazione dei testi ricevuti dalla biblioteca.\nProvenienza:\nI libri dei Cappuccini.\nDi particolare pregio e importanza per la nascente biblioteca Scarabelli fu l'apporto dei libri provenienti dal Convento dei Cappuccini. Il pregio e l'importanza di questi testi, nasce dal fatto che lo stesso convento era sede di noviziato, tanto che richiese nel 1698 la creazione di una biblioteca \"ad hoc\" per contenere la mole dei volumi presenti.\nGran parte dell'importanza delle opere presenti nel convento de Cappuccini di Caltanissetta si deve all'azione illuminata del priore Girolamo Maria al secolo Pietro Guadagno. Egli nacque il 10 marzo 1712 e visse per 20 anni a Roma rimanendo molto vicino, per motivi di ufficio, ai papi Clemente XIII e Clemente XIV; cosa questa che gli permise di poter usufruire di lasciti e acquisizioni di libri provenienti da biblioteche private di monaci e prelati deceduti a Roma. Ci\u00f2 anche grazie alla speciale autorizzazione papale per usare le elemosine raccolte nell'acquisto di libri. Quando mor\u00ec nel 1786 aveva contribuito a creare la prestigiosa e preziosa biblioteca del convento dei Cappuccini pi\u00f9 di ogni altro. La biblioteca, secondo gli storici, era superiore ai 6400 volumi, volumi che poi confluiranno nella Biblioteca Scarabelli. La preziosit\u00e0 della Biblioteca creata \u00e8 testimoniata dal fatto che Papa Alessandro VII Chigi concesse ai Cappuccini il potere di scomunicare chi avesse danneggiato o rubato i volumi della biblioteca.\nIl valore culturale della biblioteca per i laici e religiosi di Caltanissetta superava ogni altra biblioteca del posto, anche rispetto a quella dei Gesuiti che assicuravano a Caltanissetta una formazione di \"primo livello\" per poi dirottare i discendi verso altre \"Scuole maggiori\" a Palermo, Catania, Siracusa e Trapani o presso il Seminario diocesano di Girgenti (l'odierna Agrigento).\nPer comparare il valore della biblioteca dei Cappuccini di Caltanissetta, con i suoi oltre 6400 volumi, va ricordato che la biblioteca dei Cappuccini di Messina possedeva 1131 testi, quella di Catania 554, le altre sparse per la Sicilia poche centinaia ciascuna.\nBench\u00e9 i libri dei Cappuccini fossero tutti contrassegnati da un bollo di riconoscimento proprio, a tutt'oggi non \u00e8 stato possibile fare un censimento della provenienza dei libri dei vari fondi confluiti nella Biblioteca Scarabelli.\nL'elegante libreria in legno che li conservava, nel convento dei Cappuccini, fu trasferita insieme ai libri nella biblioteca Scarabelli quando questa fu creata dopo il 1862; essa \u00e8 stata oggetto di un recente restauro che l'ha restituita alla sua austera bellezza.\nI libri dei Gesuiti.\nI libri dei Gesuiti confluirono nel patrimonio della Biblioteca Scarabelli, in modo fortuito, solamente 32 anni dopo la partenza degli stessi gesuiti dalla citt\u00e0. Partenza dovuta al decreto di Garibaldi che confiscava i beni dei Gesuiti e dei Redentoristi, per il loro supporto esclusivo ai Borboni.\nI Gesuiti credendo, come altre volte successo, di poter tornare nel loro collegio, nascosero piuttosto che \"trafugare\" i propri testi, in un sottotetto della chiesa di Sant'Agata, attigua al collegio, dietro un muro creato apposta per occultare gli stessi.\nSolamente a seguito di lavori furono scoperti in modo del tutto casuale e vennero successivamente acquisiti nel patrimonio della Biblioteca.\nInfatti questi volumi, piuttosto che entrare nel demanio dello Stato, furono affidati in via definitiva alla biblioteca, grazie all'interessamento dell'allora ministro dell'Istruzione.\nQuesti libri furono contati in 1.469 volumi dal bibliotecario Calogero Manasia e quindi classificati, per la gran parte, come testi a carattere religioso.\nSolamente 16 furono le pi\u00f9 preziose cinquecentine con opere di Sant'Agostino e di Averro\u00e8, di Cicerone, di Demostene e di San Girolamo.\n51 furono le seicentine e le settecentine 145, mentre i testi dell'Ottocento furono 143, parecchi quelli in lingua francese.\nIncunaboli.\nGli incunaboli posseduti dalla biblioteca Scarabelli sono in tutto 14, pur numerati fino a 17 per l'inserimento di volumi successivi al 1500.\nAd oggi sono solo questi gli incunaboli custoditi nella biblioteca.\nCinquecentine.\nLa provenienza e le origini del fondo antico spiegano l'importanza e il valore delle opere conservate nella Biblioteca. Il corpus di opere pi\u00f9 prezioso \u00e8 certamente quello delle cinquecentine, sono 1042 e queste rendono particolarmente importante la biblioteca Scarabelli nel panorama delle Biblioteche nazionali e non.\nLe cinquecentine sono a carattere religioso ma non solo; tra le opere di maggior valore e pregio, Vitellaro cita le seguenti:\nLa bibbia Poliglotta.\nParticolarmente famosa e importante \u00e8 la \"Bibbia Poliglotta di Walton\". Catalogata con il numero 1 dell'inventario della biblioteca, proveniente dal Convento dei Cappuccini. Essa fu stampata a Londra tra il 1654 e il 1657 in sei volumi a opera di Brian Wolton un vescovo studioso orientalista (1600-1661). Le lingue usate oltre al latino e al greco, sono l'arabo, il caldeo, l'ebraico, l'etiope, il persiano, il samaritano e il siriaco; il testo biblico \u00e8 preceduto dai \"Prolegomena\" scritti dallo stesso Wolton. Rispetto a testi simili antecedenti essa contiene il Libro Etiopico dei Salmi, il Cantico dei Cantici, il Nuovo Testamento arabo e i Vangeli in Persiano;ssa \u00e8 stata l'ultima Bibbia prodotta in pi\u00f9 lingue.\nA essa sono correlati due volumi di un dizionario in sette lingue di Edmond Castell con relative grammatiche detto \"Lexicon Heptaglotton\" del 1686. Questo \u00e8 un vero monumento dell'erudizione che aiutava la comprensione delle lingue citate nella stessa Biblia poliglotta del Walton e delle altre Bibbie poliglotte conosciute al tempo; quali la Biblia Regia o Bibbia poliglotta di Anversa o (Antwerp), (1569-1572) in otto volumi, la Bibbia poliglotta di Parigi (1629-45) in dieci volumi, e la Bibbia poliglotta pi\u00f9 antica che \u00e8 la Bibbia Poliglotta Complutense del (1514-17) stampata ad Alcal\u00e1 de Henares, in Spagna, in tre lingue e sei volumi.\nNella biblioteca Scarabelli sono conservate altre 14 bibbie storiche di cui nove in latino, tre in italiano, una in francese e una in tedesco, insieme a diversi dizionari biblici oltre al citato Lexicon Heptaglotton.\nManoscritti.\nI manoscritti posseduti dalla Biblioteca sono 281 manoscritti, essi sono molto diversi per tipo, natura, et\u00e0 e destinazione. Spesso usati dai conventi in sostituzione di libri a stampa ben pi\u00f9 cari. Di argomento filosofico, teologico, retorico queste \"dispense\" non sono attribuibili a un autore preciso.\nAlcuni titoli, scelti dal Vitellaro sono:\nI due Salteri provenienti dal convento dei Cappuccini: \"Psalterium diurnum\" e \"Psalterium nocturnum\", del XVII secolo, sono finemente miniaturati e sono i pi\u00f9 preziosi tra i tanti.\nPubblicati in tempi recenti:\nIn data 8 settembre 2010 viene denunciata la scomparsa del \"Psalterium diurnum\" del XVII secolo.\nOpere d'Arte e Pinacoteca.\nLa biblioteca custodisce pregevoli opere di artisti, che hanno gravitato nell'area nissena; insieme a una raccolta di immaginidi illustri personaggi nisseni.\nI bibliotecari.\nStoricamente fu Calogero Manasia a \"creare\" la biblioteca cittadina, organizzandone e classificando i vari fondi antichi.\nCronotassi dei direttori.\nDieci bibliotecari si sono succeduti ininterrottamente dalla fondazione della Biblioteca al 1981; da allora l'istituzione \u00e8 priva di questa figura. \nCronologia dei direttori della biblioteca dalla fondazione:\nCalogero Manasia.\nCalogero Manasia Cav. Sac. (Resuttano, 1836\u00a0\u2013Santa Caterina Villarmosa, 1911) \u00e8 stato un presbitero, bibliotecario e scrittore italiano; che ha operato dal 1870 al 1904 come bibliotecario nella Biblioteca Scarabelli di Caltanissetta, e a lui che si deve la suddivisione e classificazione dei volumi storici posseduti dalla biblioteca nissena.\nNacque a Resuttano, centro agricolo dell'entroterra nisseno, nel 1836. Inizi\u00f2 i suoi studi alla scuola normale maschile di Palermo; frequent\u00f2 per 6 anni il convitto di Bronte e per 2 il seminario di Girgenti ed altri 2 allo Stesicoro di Palermo.\nDal 1862 insegn\u00f2 come supplente a Caltanissetta nelle classi III e IV presso le locali scuole elementari.\nDal 1866 al 1867 insegner\u00e0 italiano e latino al Convitto Empedocle di Palermo; sempre a Palermo dal 1867 fu supplente al ginnasio del Collegio Convitto del SS. Salvatore.\nDal 1878 insegna nell'Ospizio Provinciale di Beneficenza \"Umberto I\" di Caltanissetta.\nL'8 dicembre 1884 per meriti, senza esami, ottiene la dispensa all'insegnamento superiore.\nA Caltanissetta risieder\u00e0 fino al 1905, prima di trasferirsi a Santa Caterina Villarmosa dove mor\u00ec nel 1911.\nDal 1870 al 1905, ininterrottamente e parallelamente al ruolo di insegnante, svolge il compito di bibliotecario della Biblioteca Scarabelli, organizzando e catalogando secondo criteri scientifici l'imponente numero di opere requisite ai vari ordini religiosi della citt\u00e0 di Caltanissetta dopo l'unit\u00e0 d'Italia e quelle donate dai vari benefattori alla biblioteca del comune nisseno.\nAll'et\u00e0 di 42 anni il 25 febbraio 1878 fu nominato bibliotecario capo.\nSalvatore Gruttadauria.\nLa classificazione in uso nella Scarabelli (Classificazione Dewey) \u00e8 stata opera dell'ultimo bibliotecario: il Prof. Salvatore Gruttadauria. Questi pens\u00f2, anche, prima del pensionamento come linea strategica per il futuro della biblioteca Scarabelli, nei fatti divenuta primo polo culturale della citt\u00e0 nissena, di creare un alcune biblioteche di quartiere nelle zone pi\u00f9 periferiche e decentrate della citt\u00e0, insieme ad un'iniziativa editoriale per la provincia nissena. Idee, queste, mai realizzate in seguito.\nServizi.\nLa biblioteca offre consultazione e studio in sede, il prestito a domicilio, prestito interbibliotecario, informazioni bibliografiche, accesso a banche dati, Internet, postazioni multimediali, visite guidate, uso delle sale per iniziative culturali.\nL'edificio.\nLa biblioteca nasce nei locali del collegio gesuitico attigui alla chiesa di Sant'Agata al Collegio assegnati in perpetuo al Comune di Caltanissetta il 17 ottobre 1860 dal prodittatore di Garibaldi in Sicilia, l'avvocato mazziniano e repubblicano Antonio Mordini, con il decreto n. 264 purch\u00e9 destinati alla pubblica istruzione.\nLa biblioteca, fin dalla sua fondazione, fu collocata nell'edificio conventuale dei Gesuiti, che era stato costruito dal 1589 per volere di Luisa e Francesco Moncada. Questo Collegio presenta all'interno un ampio cortile con porticato, opera di Natale Masucci (1605). L'edificio si sviluppa su due piani, ed \u00e8 in stile barocco, con lesene, portali e nicchie in pietra arenaria, con finestre con cornici finemente ornate, oltre a decorazioni in pietra calcarea bianca che danno molta eleganza all'edificio.\n\u00c8 caratteristica la grande eterogeneit\u00e0 dei materiali utilizzati per la sua costruzione come il legno, il ferro, la pietra e il gesso, che armonicamente si armonizzano tra loro. Contribuirono alla sua edificazione i frati gesuiti Alfio Vinci e Salvo Blasco.\nContestualmente alla biblioteca l'edificio \u00e8 anche stato sede di strutture scolastiche della citt\u00e0 di Caltanissetta, che hanno modificato l'originaria disposizione degli ambienti interni. Infatti, sin dal 1875 venne iniziata un'opera di alterazione dell'antico collegio gesuitico, per adattarlo alla creazione delle locale Liceo classico Ruggero Settimo e la Scuola Media Rosso di San Secondo. Solamente dopo quasi un secolo nel 1966, il Liceo Classico fu trasferito negli attuali locali pi\u00f9 idonei; mentre la Scuola media fu trasferita solamente nel 1990.\nIl restauro.\nObiettivo.\nLa scelta fatta nel 1993, dal Sindaco Avv. Giuseppe Mancuso e dagli amministratori comunali dell'epoca, andava contro l'idea, per altro da molti auspicata, di costruire una nuova sede moderna per la biblioteca. Con lo stanziamento approvato l'Amministrazione decise di valorizzare il patrimonio architettonico dell'intero edificio ex collegio dei Gesuiti, utilizzando anche i locali lasciati dalla scuola media Rosso di San Secondo e dal Liceo Ruggero Settimo. Restituendo cos\u00ec all'antico splendore la struttura, valorizzandola come meritava.\nIn data 23 settembre 1995 fu ottenuto il nulla osta al restauro dell'edificio, su progetto dell'architetto Luigi Santagati, per una spesa di quattro miliardi e 900 milioni di Lire.\nIndagini preliminari.\nIl restauro ha avuto lo scopo di recuperare l'intera struttura per destinarla interamente alla Biblioteca Scarabelli; con l'eccezione della parte attualmente occupata dal locale Istituto Superiore di Studi Musicali provinciale intitolato a Vincenzo Bellini.\nIl comune ha anche ricevuto dalla provincia una donazione di ambienti del collegio di sua propriet\u00e0 per 326\u00a0m\u00b2. Spazi che sono serviti per la realizzazione di un auditorium e una scala antincendio di emergenza.\nFino a tutto il 1999 sono stati eseguiti una serie di indagini geologiche e strutturali che hanno permesso di individuare i necessari interventi per il consolidamento dell'intera struttura. Indagini che hanno mostrato come l'edificio, nel suo complesso si presentava in discrete condizioni, pur danneggiato dagli anni e dagli interventi urbanistici circostanti, in particolare per l'abbassamento della quota stradale del prospiciente Corso Umberto I.\nIl consolidamento inizialmente previsto, avrebbe comportato la creazione di una paratia fondale continua con pali attorno tutto l'edificio, ma la constatazione in corso d'opera che la struttura fondale era integra ha fatto decadere quest'ipotesi.\nRealizzazione.\nIl restauro ha comportato il consolidamento delle parti strutturali a rischio di cedimento con iniezioni di calce idraulica, inserimento di barre in acciaio, risarcitura e muratura a cuci e scuci. Nei solai sono state inserite travi portanti in ferro. All'interno sono stati eliminate tutte le tramezzature ripristinando le aperture e i percorsi originali; inoltre sono stati rifatti gli intonaci, e si provveduto anche al restauro della pietra viva delle cornici e decorazioni interne ed esterne.\nInfine, sono state previste e create uscite e scale di sicurezza e accessi ai disabili con un opportuno ascensore oltre all'impiantistica (riscaldamento, condizionamento, telefono, luce, impianto d'allarme, spegnimento automatico d'incendio, ecc.).\nAl piano terra \u00e8 stato creato un Auditorium, con circa 100 posti a sedere, un'alternativa all'aula consiliare del Palazzo del Carmine. I portici sono un ulteriore spazio espositivo all'aperto parzialmente coperto che pu\u00f2 accogliere fino a 300-350 posti a sedere. Al primo piano nel loggiato, \u00e8 stata prevista la creazione di una galleria espositiva collegata ai locali dalla biblioteca.\nLibreria storica dei Cappuccini.\nUnico tra gli arredi preesistenti che ha meritato un restauro \u00e8 una libreria della vecchia Biblioteca che si fa risalire al 1760-1770. Essa ospit\u00f2 i testi trasferiti dal vecchio convento dei frati Cappuccini diventato prima nosocomio e poi nel 1905 ospedale Vittorio Emanuele II. La storica libreria opportunamente restaurata, e adattata alla stanza disponibile, \u00e8 stata il 9 luglio 2013 riaperta al pubblico con una cerimonia ufficiale. Essa ospiter\u00e0 nuovamente tutte le opere provenienti dal Convento dei Cappuccini, dopo una opportuna e necessaria riclassificazione e attribuzione della provenienza."}
{"id": "3473996", "revid": "767487", "url": "https://it.wikipedia.org/wiki?curid=3473996", "title": "Masaru Kurotsu", "text": ""}
{"id": "3473998", "revid": "767487", "url": "https://it.wikipedia.org/wiki?curid=3473998", "title": "Takanobu Komiyama", "text": ""}
{"id": "3473999", "revid": "119198599", "url": "https://it.wikipedia.org/wiki?curid=3473999", "title": "Allan Guthrie", "text": "Il suo primo romanzo, \"Two-Way Split (La spaccatura)\", \u00e8 stato finalista del \"CWA Debut Dagger Award\" e ha vinto il \"Theakston's Old Peculier Crime Novel of the Year Award\" nel 2007. Il suo secondo, \"Kiss Her Goodbye\", \u00e8 stato nominato all'Edgar Award, all'Anthony Award e al Gumshoe Award.\nNel 2013 ha tradotto dall'italiano all'inglese, insieme a Marco Piva-Dittrich, \"La ballata di Mila\" (\"The Ballad of Mila\") di Matteo Strukul.\nGuthrie fa parte del circolo letterario che include gli scrittori Ken Bruen, Reed Farrel Coleman e Jason Starr."}
{"id": "3474003", "revid": "729019", "url": "https://it.wikipedia.org/wiki?curid=3474003", "title": "Aeroporto di Gold Coast", "text": "L'Aeroporto di Gold Coast \u00e8 un aeroporto civile che serve la citt\u00e0 australiana di Gold Coast, nello stato del Queensland."}
{"id": "3474015", "revid": "516881", "url": "https://it.wikipedia.org/wiki?curid=3474015", "title": "John Stith Pemberton", "text": ""}
{"id": "3474016", "revid": "729019", "url": "https://it.wikipedia.org/wiki?curid=3474016", "title": "Mazza d'arme", "text": "La mazza d'arme (\"masse d'armes\" in lingua francese, \"Streitkolben\" in lingua tedesca), era un tipo di mazza ferrata appositamente realizzata per le forze di cavalleria. Al termine della sua evoluzione (XV secolo), l'arma aveva manico lungo, interamente in metallo, e testa formata da coste multiple disposte a raggio intorno alla sommit\u00e0 del manico. Veniva portata appesa alla sella.\nLa mazza d'arme \u00e8 presente in araldica."}
{"id": "3474022", "revid": "767487", "url": "https://it.wikipedia.org/wiki?curid=3474022", "title": "Ken'ichi Kaga", "text": ""}
{"id": "3474023", "revid": "599013", "url": "https://it.wikipedia.org/wiki?curid=3474023", "title": "Chris O'Neil", "text": "Biografia.\nChris O'Neil viene principalmente ricordata per la vittoria del singolare femminile agli Australian Open 1978 e nel 2021, a pi\u00f9 di quarant\u2019anni di distanza, risulta ancora l'ultima Australiana ad essere riuscita a vincere lo Slam di casa.\nPer molti anni \u00e8 stata l'unica tennista dell'era open ad aver vinto un torneo dello Slam senza essere una testa di serie, nel 2007 \u00e8 riuscita la stessa impresa a Serena Williams sempre in Australia.\nO'Neil fa parte anche della ristretta cerchia di giocatori che sono riusciti a vincere gli Australian Open Junior (nel 1973) e Senior.\nNel singolare oltre alla sorprendente vittoria in Australia non ha ottenuto grandi risultati, nel doppio femminile ha invece raggiunto per due volte la semifinale agli Australian Open, prima con Diane Evers e poi con Uschi Ulrich, e ha raggiunto i quarti di finale negli altri tre tornei dello Slam."}
{"id": "3474024", "revid": "1305772", "url": "https://it.wikipedia.org/wiki?curid=3474024", "title": "Enrico Grancarolo", "text": "Biografia.\nDi lui si hanno scarse notizie. Qualche genealogista lo ha ritenuto membro della famiglia patrizia degli Zancaruol.\nEletto vescovo di Malamocco, decise di spostare la sede della diocesi a Chioggia a causa dei fenomeni erosivi che avevano compromesso la sicurezza isola. Difficile datare l'avvenimento: gli studiosi antichi parlano dell'anno 1110, ma altri studi propendono per il 1106 o addirittura per gli anni '20 o '30; per quanto riguarda il giorno, l'evento era in passato commemorato il 14 maggio (la cosiddetta \"Pasqua delle Rose\") coincidente per\u00f2 con la festivit\u00e0 dei patroni santi Felice e Fortunato.\nIl Grancarolo \u00e8 dunque considerato il primo vescovo di Chioggia, sebbene tale titolo sia attestato solo nel 1179.\nMor\u00ec, forse, lo stesso anno in cui fu nominato il suo successore, Stefano I, ovvero nel 1122."}
{"id": "3474032", "revid": "767487", "url": "https://it.wikipedia.org/wiki?curid=3474032", "title": "Valencia (famiglia)", "text": "I Valencia sono una famiglia spagnola di origine reale, italianizzata in Valenza, discendenti dai re di Castiglia e Leon della dinastia degli Anscarici.\nOrigine.\nHanno come capostipite un infante Giovanni, il quale ricevette Valencia de Campos dal padre Alfonso X. La citt\u00e0 donatagli cambi\u00f2 nome nell'attuale Valencia de Don Juan. Si spos\u00f2 con una Margherita figlia di Guglielmo VII del Monferrato ed ebbero un unico figlio, Alfonso, che adott\u00f2 il cognome Valencia e lo trasmise alla sua discendenza. Un altro Alfonso prese parte alla secondo viaggio per le Indie comandato da Cristoforo Colombo, imbarcandosi il 25 settembre 1493. A Santo Domingo si spos\u00f2 con una donna originaria di Vit\u00f3ria, Costanza di Vergara. Un altro Juan detto \"il peruviano\" fu una spia di Filippo IV, dalle prove fornite per l'ingresso nell'Ordine militare di Calatrava si evince che nacque a Lima e fu battezzato il 25 febbraio 1605."}
{"id": "3474035", "revid": "767487", "url": "https://it.wikipedia.org/wiki?curid=3474035", "title": "Modello di Wernicke-Geschwind", "text": "Carl Wernicke cre\u00f2 un modello neurologico primario del linguaggio, che in seguito fu rivisto da Norman Geschwind, conosciuto come il Modello di Wernicke\u2013Geschwind.\nSuperamento del modello.\nQuesto modello \u00e8 oggigiorno obsoleto. Nondimeno \u00e8 stato molto utile nella ricerca e nell'organizzazione di risultati di ricerca, in quanto basato sull'idea che il linguaggio consista di due funzioni basilari: comprensione, che \u00e8 una funzione sensoriale/percettiva, e articolazione, che \u00e8 una funzione motoria. Comunque, l'organizzazione neurale del linguaggio \u00e8 pi\u00f9 complessa di quanto il modello del linguaggio di Wernicke-Geschwind suggerisca. La localizzazione del linguaggio nell'area di Broca \u00e8 uno dei punti pi\u00f9 deboli di questo modello."}
{"id": "3474036", "revid": "767487", "url": "https://it.wikipedia.org/wiki?curid=3474036", "title": "Mount Isa", "text": "Mount Isa \u00e8 una citt\u00e0 del Gulf Country nel Queensland, in Australia. \u00c8 nata grazie all'esistenza di vasti giacimenti minerari rinvenuti nella zona. Mount Isa Mines (MIM) \u00e8 una delle miniere pi\u00f9 produttive nella storia del mondo, basata sulla produzione combinata di piombo, argento, rame e zinco.\nCon una popolazione di 23.000 persone nella citt\u00e0 e 31.000 persone, nel quartiere circostante, Mount Isa \u00e8 il centro amministrativo, commerciale e industriale per tutta la vasta regione nord-occidentale del Queensland. Pur essendo situata in una zona arida, il lago artificiale di Moondarra, a 19\u00a0km a nord della citt\u00e0 sul fiume Leichhardt fornisce l'acqua potabile e permette di praticare sport acquatici, \"birdwatching\" e attivit\u00e0 ricreative.\n\u00c8 la citt\u00e0 natale di Patrick Rafter ex numero uno del mondo di tennis."}
{"id": "3474046", "revid": "1154737", "url": "https://it.wikipedia.org/wiki?curid=3474046", "title": "Silver How", "text": "Silver How \u00e8 una montagna nel Lake District, che si trova sopra il villaggio di Grasmere. \"How\" deriva dalla parola \"haugr\" in Lingua norrena, \u00e8 un termine locale che significa 'collina'.\nTopografia.\nSilver How forma parte del crinale di Blea Rigg e potrebbe essere considerato una delle tante cime della montagna, ma su decisione di Alfred Wainwright furono considerate separate.\nA ovest di Silver How il crinale raggiunge una serie di cime, principalmente Lang How, Swinescar Pike, Little Castle How e Great Castle How, intorno a Blea Rigg. A sue e dopo a est della cima, il crinale si ristringe e scende nella depressione di Red Bank, prima di risalire e terminare a Loughrigg.\nIl pendio a est di Silver How sopra Grasmere \u00e8 ripido e trasporta gli alberi verso il muro a met\u00e0 altezza, l'ascesa finale alla vetta diventa scoscesa. Questo aspetto della montagna, visto bene dal lago di Grasmere, lo ha reso molto famoso. Ci sono anche falesie a sud del crinale, che si affaccia su Chapel Stile a Great Langdale.\nIl fianco di Grasmere \u00e8 drenato da Wray Gill, che forma il confine nord delle montagne poich\u00e9 gira intorno prima di entrare nel lago. Meg's Gill, un affluente del Great Langdale Beck, segna il confine a est, scendendo attraverso le rovine sopra Elterwater. Sotto l'estremit\u00e0 a est delle montagne di Dow Bank, la depressione di Red Bank porta una strada da Grasmere a Langdale, un percorso panoramico tra i due villaggi. Vicino alla sommit\u00e0 della strada c'\u00e8 l'High Close Youth Hostel, immerso nel verde.\nCima e vista.\nCi sono numerosi percorsi di risalita alla montagna, a cui si aggiungono un gran numero di percorsi sulla cima che possono rendere l'escursione difficile da seguire. La vera cima, segnalata da un grande tumulo caduto, si trova direttamente sopra Grasmere e fornisce una bellissima vista tutt'intorno. Grasmere e la sua valle sono il piatto forte, con Fairfield horseshoe alle loro spalle. Si possono vedere anche Langdale Pikes e Coniston Fells.\nRisalite.\nLe risalite partono da Grasmere, Chapel Stile, Elterwater e High Close, lo scalatore ha l'imbarazzo della scelta nei percorsi da seguire. La partenza da Grasmere fornisce stupendi panorami, mentre la partenda da Elterwater inizia in un ambiente pi\u00f9 triste. La risalita da Chapel Stile \u00e8 la pi\u00f9 corta. Silver How pu\u00f2 essere abbinata a Blea Rigg per ottenere un'escursione pi\u00f9 lunga, partendo da New Dungeon Ghyll (Great Langdale)."}
{"id": "3474047", "revid": "109656809", "url": "https://it.wikipedia.org/wiki?curid=3474047", "title": "Dim mak", "text": "La Dim Mak si riferisce a qualunque tecnica di arte marziale che si dica essere in grado di uccidere utilizzando una forza apparentemente inferiore a quella letale, in alcuni precisi punti del corpo."}
{"id": "3474051", "revid": "767487", "url": "https://it.wikipedia.org/wiki?curid=3474051", "title": "Tomoyuki Arata", "text": ""}
{"id": "3474057", "revid": "599013", "url": "https://it.wikipedia.org/wiki?curid=3474057", "title": "Cerveza Club Colombia Open 1998 - Doppio", "text": "Il doppio del torneo di tennis Cerveza Club Colombia Open 1998, facente parte dell'ATP Tour, ha avuto come vincitori Diego del R\u00edo e Mariano Puerta che hanno battuto in finale G\u00e1bor K\u00f6ves e Eric Taino 6-7, 6-3, 6-2."}
{"id": "3474058", "revid": "729019", "url": "https://it.wikipedia.org/wiki?curid=3474058", "title": "Mars 3", "text": "Mars 3, conosciuta anche come \"Mars 3 Orbiter\", fu una sonda interplanetaria automatica sovietica, lanciata il 28 maggio 1971 nell'ambito del Programma Mars con destinazione Marte, che raggiunse il 27 novembre 1971.\nLe missioni spaziali sovietiche Mars 2 e Mars 3 consistevano nel lancio di due sonde gemelle, entrambe costituite da un orbiter e da un lander. Mentre il modulo di atterraggio della sonda gemella precipit\u00f2 sulla superficie di Marte, il lander di Mars 3 tocc\u00f2 con successo il suolo del pianeta rosso, divenendo cos\u00ec il primo veicolo costruito dall'uomo a giungere integro sulla superficie marziana. Tuttavia, il segnale del lander con la terra venne perduto dopo meno di 15 secondi di trasmissione dati, per motivi sconosciuti.\nI principali obiettivi scientifici del Mars 3 erano la raccolta di immagini del pianeta rosso, lo studio dell'atmosfera e delle sue nuvole, la misurazione della temperatura al suolo, lo studio della composizione, della topografia e delle propriet\u00e0 fisiche della superficie, il monitoraggio della radiazione solare, del vento solare e dei campi magnetici interplanetario e marziano.\nLa sonda.\nL'orbiter e il lander assieme avevano una massa di circa 4.650\u00a0kg al lancio (compreso il carburante) e l'insieme era alto 4,1 metri, con un diametro di circa 2 metri pi\u00f9 due pannelli solari fotovoltaici montati ai lati di lunghezza complessiva di 5,9 metri. Nel modulo d'atterraggio era stivato un il rover Prop-M.\nOrbiter.\nDurante la missione, purtroppo ci fu una perdita di carburante, che non consent\u00ec di porlo nella prevista orbita marziana della durata di 25 ore; si fu quindi costretti a stabilizzarlo su un'orbita della durata di 12 giorni e 19 ore.\nIl compito principale del modulo era quello di studiare la superficie del pianeta rosso, la sua atmosfera e i campi magnetici planetario e interplanetario; inoltre doveva fungere da ripetitore verso terra dei segnali inviati dal rover.\nMars 3 invi\u00f2 a terra una gran quantit\u00e0 di dati per tutto il periodo dal dicembre 1971 all'agosto 1972. La missione fu dichiarata conclusa il 22 agosto 1972, dopo che il modulo aveva compiuto 20 orbite.\nI dati inviati a terra mostrarono l'esistenza di montagne alte fino a 22\u00a0km, idrogeno e ossigeno atomici nell'alta atmosfera, escursioni termiche tra -110\u00b0 e +13\u00b0 Celsius. Inoltre si not\u00f2 che la ionosfera si estendeva dagli 80 ai 110\u00a0km di altitudine, mentre le polveri sollevate dalle tempeste marziane potevano raggiungere i 7\u00a0km di altezza.\nLander.\nIl lander, montato in cima all'orbiter, consisteva in una capsula di atterraggio con un diametro di 1,2 metri, protetta da uno scudo termico conico di 2,9 metri di diametro, pi\u00f9 un paracadute e dei razzi frenanti.\nL'intero modulo aveva una massa di 1.210\u00a0kg, compreso il carburante, mentre la capsula di atterraggio pesava 358\u00a0kg. Il controllo dell'assetto era affidato ad un sistema automatico di micromotori che utilizzavano azoto pressurizzato come propellente, mentre il beccheggio e l'imbardata erano controllati da quattro razzi alimentati a polvere pirica.\nIl paracadute principale pi\u00f9 l'ausiliario, il razzo frenante e l'altimetro radar erano montati nella parte alta del lander; il tutto era protetto con della schiuma che avrebbe assorbito l'urto dell'atterraggio. La capsula di atterraggio era costituita da quattro \"petali\" triangolari che, aprendosi dopo l'atterraggio, avrebbero dovuto raddrizzare il lander e rilasciare il rover PrOP-M, esponendo allo stesso tempo la strumentazione che consisteva di due telecamere con vista a 360 gradi, uno spettrometro di massa per studiare la composizione atmosferica, la temperatura, la pressione e il vento, dispositivi per misurare le propriet\u00e0 meccaniche e chimiche della superficie e per ricercare composti organici o segni di vita. Quattro antenne, che sporgevano dalla parte superiore, avrebbero assicurato la comunicazione con l'orbiter. L'energia elettrica necessaria a far funzionare il tutto era fornita da quattro batterie che erano state ricaricate dall'orbiter prima del distacco, mentre il controllo termico passivo era affidato a dei radiatori. Il modulo d'atterraggio era stato sterilizzato prima del lancio, per evitare ogni tipo di contaminazione dell'ambiente marziano. Per finire, sul lander era stato messo un gagliardetto con lo stemma sovietico.\nIl modulo d'atterraggio si separ\u00f2 dal Mars 3 il 2 dicembre del 1971 alle ore 09:14 UTC, 4 ore e 35 minuti prima che la sonda raggiungesse Marte. Il lander entr\u00f2 nell'atmosfera del pianeta rosso a 5,7 km/s. Dopo un volo perfetto, il modulo d'atterraggio tocc\u00f2 il suolo marziano a e divenne immediatamente operativo.\nTuttavia la trasmissione dei dati si interruppe dopo solo 14,5 secondi, alle ore 13:52:25 UTC (MSD 34809 3:06 AMT, 11 Libra 192 Dariano). Il collegamento con la Terra fu perso per motivi sconosciuti e non si seppe mai se il rover era stato rilasciato: una immagine parziale giunta al centro di controllo missione mostrava una bassa illuminazione e nessun altro particolare.\nSi suppose che il guasto fosse stato causato dalle potenti tempeste di sabbia presenti su Marte, il che avrebbe spiegato anche la bassa luminosit\u00e0 intravista nell'unica immagine parziale inviata a terra.\nNel dicembre 2012 la sonda statunitense Mars Reconnaissance Orbiter \u00e8 riuscita ad individuare e fotografare i resti del Mars 3, confermando l'atterraggio morbido e rilevando che tutti e quattro i petali meccanici del lander si erano regolarmente aperti.\nRover PrOP-M.\nIl rover era progettato per essere \"sbarcato\" da un braccio meccanico del lander e muoversi nel campo visivo delle telecamere, effettuando misurazioni ogni 1,5 metri.\nDue piccole barrette di metallo fungevano da \"sensori\" e permettevano al rover di scansare piccoli ostacoli presenti sulla sua strada in maniera automatica, dato che eventuali comandi da terra avrebbero impiegato troppo tempo per raggiungere il dispositivo.\nIl rover era equipaggiato con un penetrometro dinamico e un rilevatore di radiazioni; inoltre le tracce lasciate dal dispositivo sul terreno avrebbero permesso anche di determinare le propriet\u00e0 della superficie.\nA causa della perdita del segnale del lander, non si seppe mai se il PrOP-M sbarc\u00f2 effettivamente e se esegu\u00ec delle operazioni.\nCuriosit\u00e0.\nLa missione Mars 3 \u00e8 ricostruita nel prologo della campagna a giocatore singolo del videogioco di simulazione Take On Mars, nel quale \u00e8 possibile manovrare il piccolo rover PrOP-M.\nPossibile ritrovamento della sonda.\nL'11 aprile 2013 la NASA ha annunciato di aver ritrovato i possibili resti della sonda in fotografie scattate nel 2007 dalla sonda Mars Reconnaissance Orbiter, in orbita attorno al pianeta dal 2006. La scoperta fu segnalata da un appassionato di astronomia russo, Vitaliy Egorov, mentre esaminava foto pubblicate online dall'agenzia americana. Nell'immagine si possono distinguere i possibili elementi della sonda, ovvero paracadute, retrorazzi, scudo termico e il lander stesso."}
{"id": "3474061", "revid": "125929491", "url": "https://it.wikipedia.org/wiki?curid=3474061", "title": "William Travilla", "text": "Biografia.\nTravilla \u00e8 principalmente conosciuto per aver vestito Marilyn Monroe in otto dei suoi film, realizzando tra l'altro il celebre abito bianco indossato in \"Quando la moglie \u00e8 in vacanza\" (1955), quello rosa indossato in \"Gli uomini preferiscono le bionde\" (1953) e quello rosso indossato in \"Niagara\" (1953). Travilla strinse una forte intesa sentimentale-professionale con l'attrice, che in un'occasione gli scrisse \"\"Billy caro, per favore vestimi per sempre. Ti amo, Marilyn\"\nTravilla vinse un premio Oscar per i costumi realizzati nel 1949 per il film \"Le avventure di Don Giovanni\". In seguito fu candidato al premio anche per \"Come sposare un milionario\" (1953), \"Follie dell'anno\" (1954) e \"Donna d'estate\" (1963). Fu anche candidato sette volte agli Emmy Awards, premio che vinse nel 1980 per \"The Scarlett O'Hara War\" e nel 1985 per \"Dallas\". Fra i suoi altri lavori si pu\u00f2 citare anche \"Uccelli di rovo\".\nNonostante egli stesso ammise di aver avuto una breve relazione con Marilyn Monroe, Travilla rimase per tutta la vita legato all'attrice Dona Drake, dalla quale ebbe un figlio. Mor\u00ec nel 1990, un anno dopo la scomparsa della moglie, per un carcinoma del polmone.\nUna mostra della collezione personale degli abiti conservati da William Travilla \u00e8 stata allestita dopo la sua morte. La collezione include celebri abiti indossati da Marilyn Monroe, Dionne Warwick, Whitney Houston, Faye Dunaway, Judy Garland, Sharon Tate, Jane Russell, Betty Grable, Joanne Woodward, Barbara Stanwyck e molte altre celebrit\u00e0 del cinema e della televisione, oltre che il suo premio Oscar, i suoi disegni ed i suoi strumenti di lavoro."}
{"id": "3474062", "revid": "223320", "url": "https://it.wikipedia.org/wiki?curid=3474062", "title": "Travilla", "text": ""}
{"id": "3474064", "revid": "1776051", "url": "https://it.wikipedia.org/wiki?curid=3474064", "title": "Takashi Kitano", "text": ""}
{"id": "3474065", "revid": "1418004", "url": "https://it.wikipedia.org/wiki?curid=3474065", "title": "L'universo in un guscio di noce", "text": "L'universo in un guscio di noce (\"The Universe in a Nutshell\") \u00e8 uno dei libri scritti da Stephen Hawking riguardo alla fisica teorica. L'intento \u00e8 la divulgazione al grande pubblico delle questioni inerenti al lavoro del Professore Lucasiano, come i Teoremi di incompletezza di G\u00f6del o le P-brane (componenti della teoria delle superstringhe in meccanica quantistica). Racconta inoltre la storia e i principi della fisica moderna.\nNel 2002 questo saggio scientifico vinse l'Aventis Prizes for Science Books. \u00c8 comunemente ritenuto un sequel del bestseller \"Dal big bang ai buchi neri. Breve storia del tempo\" (pubblicato nel 1988) al fine di aggiornare i lettori sugli ultimi sviluppi delle teorie fisiche."}
{"id": "3474068", "revid": "553803", "url": "https://it.wikipedia.org/wiki?curid=3474068", "title": "Movistar Open 1998 - Doppio", "text": "Il doppio del torneo di tennis Movistar Open 1998, facente parte dell'ATP Tour, ha avuto come vincitori Mariano Hood e Sebasti\u00e1n Prieto che hanno battuto in finale Massimo Bertolini e Devin Bowen 7-6, 6-7, 7-6."}
{"id": "3474074", "revid": "767487", "url": "https://it.wikipedia.org/wiki?curid=3474074", "title": "Y\u016bki Fukaya", "text": ""}
{"id": "3474076", "revid": "31269", "url": "https://it.wikipedia.org/wiki?curid=3474076", "title": "Mendocino (California)", "text": "Mendocino \u00e8 una localit\u00e0 (\"unincorporated community\") degli Stati Uniti d'America, appartenente all'omonima contea nello Stato della California.\nLa cittadina \u00e8 divenuta famosa per essere il set della fortunata serie televisiva \"La signora in giallo\".\nNel telefilm statunitense, la citt\u00e0 \u00e8 situata nello Stato del Maine e si chiama Cabot Cove. In realt\u00e0, le riprese sono effettuate in questo paese della California, situato sulla costa nord dello Stato.\nMendocino \u00e8 anche il nome di una zona Vinicola della California dove viene prodotto lo Zinfandel, versione americana del Primitivo italiano.\nGeografia fisica.\nSecondo l' Ufficio del censimento degli Stati Uniti d'America, la localit\u00e0 ha una superficie totale di 19,2\u00a0km\u00b2, di cui 13\u00a0km\u00b2 (69,58%) coperte da acque interne.\nSociet\u00e0.\nEvoluzione demografica.\nSecondo il censimento del 2000, ci sono 824 persone, 424 nuclei domestici, e 220 famiglie residenti nella \"County\". La densit\u00e0 di popolazione \u00e8 363,8 persone per miglio quadrato (140.2/km\u00b2). Ci sono stati 549 unit\u00e0 abitative con una densit\u00e0 media di 242,4 per miglio quadrato (93.4/km\u00b2). La composizione razziale della Contea \u00e8 di 95,51% bianchi, 0,36% nativi americani, 1,09% asiatici, 0,73% di altre razze, e 2.31% di due o pi\u00f9 razze. ispanici o latini di ogni razza 2,79% della popolazione.\nA Mendocino la popolazione \u00e8 cos\u00ec distribuita: "}
{"id": "3474077", "revid": "287204", "url": "https://it.wikipedia.org/wiki?curid=3474077", "title": "Elettrotreno DB 420", "text": "L'elettrotreno serie 420 della Deutsche Bundesbahn, ora della Deutsche Bahn, \u00e8 un elettrotreno a tre elementi progettato negli anni sessanta per l'esercizio sulle reti \"S-Bahn\" dell'allora Germania Ovest.\nProgettati come evoluzione degli sfortunati elettrotreni serie 427, i 420 furono messi in servizio sulla \"S-Bahn\" Reno-Ruhr e sulle reti di Francoforte sul Meno, Monaco di Baviera e Stoccarda.\nA partire dai primi anni duemila, i 420 sono stati sostituiti gradualmente dagli elettrotreni serie 423 e hanno prestato infine servizio sulle sole reti di Francoforte sul Meno e Stoccarda fino al 2014.\nStoria.\nI 420 furono impegnati per la prima volta sulla S-Bahn di Monaco di Baviera in occasione dei giochi olimpici del 1972.\nUtilizzati in seguito per il servizio sulle analoghe reti Reno-Ruhr e di Stoccarda, vennero infine dismessi il 3 novembre 2014. Sei unita sono state preservate a scopo museale."}
{"id": "3474078", "revid": "1442080", "url": "https://it.wikipedia.org/wiki?curid=3474078", "title": "Stockholm Open 1998 - Doppio", "text": "Il doppio del torneo di tennis Stockholm Open 1998, facente parte dell'ATP Tour, ha avuto come vincitori Nicklas Kulti e Mikael Tillstr\u00f6m che hanno battuto in finale Chris Haggard e Peter Nyborg 7-5, 3-6, 7-5."}
{"id": "3474079", "revid": "1043175", "url": "https://it.wikipedia.org/wiki?curid=3474079", "title": "Naoki Ishihara", "text": ""}
{"id": "3474080", "revid": "767487", "url": "https://it.wikipedia.org/wiki?curid=3474080", "title": "Le avventure di Don Giovanni", "text": "Le avventure di Don Giovanni (\"Adventures of Don Juan\") \u00e8 un film del 1948 diretto da Vincent Sherman. Nel 1950 il film ha vinto il Premio Oscar per i migliori costumi.\nAltri media.\nNel 1948 il fumettista Norman Pett ne realizz\u00f2 una trasposizione a fumetti."}
{"id": "3474081", "revid": "124969825", "url": "https://it.wikipedia.org/wiki?curid=3474081", "title": "Zach Gilford", "text": "Biografia.\nGilford ha studiato alla Evanston Township High School e si \u00e8 laureato presso la Northwestern University in Performing arts e Educazione.\nLa sua svolta artistica arriva quando interpreta uno dei protagonisti del teen dramma \"Friday Night Lights\" nel 2006, il suo personaggio \u00e8 il quarterback Matt Saracen, chiamato Sette per via del suo numero di maglia. Prima di questa esperienza aveva recitato nel 2005 in una puntata di \"Law &amp; Order - Unit\u00e0 vittime speciali\" e successivamente nel 2009 in \"Grey's Anatomy\". Ha partecipato al film Dare di Adam Salky del 2009, sempre nello stesso anno a \"Laureata... e adesso?\" \u00e8 un film di Vicky Jenson del 2009, affiancato da Alexis Bledel e Bobby Coleman. Nel 2010 recita in un film di Matthew Leutwyler \"Il fiume delle verit\u00e0\", adattamento del romanzo di David James Duncan. Nel 2011 interpreta un medico in sud America nel telefilm \"Off the Map\"\nDoppiatori italiani.\nNelle versioni in lingua italiana dei suoi lavori, Zach Gilford \u00e8 stato doppiato da:"}
{"id": "3474083", "revid": "767487", "url": "https://it.wikipedia.org/wiki?curid=3474083", "title": "Cant\u00e0r", "text": "Il cant\u00e0r o kantar era una unit\u00e0 di misura di massa usata nell'Impero Ottomano.\nIn Turchia corrispondeva a circa 56,56 kg.\nIn Tripolitania corrispondeva a 40 ocche, cio\u00e8 a 51,280\u00a0kg.\nA Cipro, nel 1890, vi erano due unit\u00e0 di misura con questo nome:"}
{"id": "3474084", "revid": "406204", "url": "https://it.wikipedia.org/wiki?curid=3474084", "title": "Incidente sul lavoro", "text": ""}
{"id": "3474085", "revid": "125607856", "url": "https://it.wikipedia.org/wiki?curid=3474085", "title": "Alanna Knight", "text": " \nBiografia.\nFece parte del gruppo giallista \"Tartan Noir\" e delle \"Femmes Fatales\". Annoverata da \"The Times\" tra i 100 Maestri del Crimine, vinse numerosi premi letterari, anche nei generi letterari di storia e biografia\nVisse e ambient\u00f3 la maggior parte dei suoi libri a Edimburgo.\nAlanna Knight \u00e8 morta nel 2020 per complicazioni di Covid-19."}
{"id": "3474086", "revid": "483325", "url": "https://it.wikipedia.org/wiki?curid=3474086", "title": "Strangolamento", "text": "Lo strangolamento (dal latino \"strangulare\": tirare a s\u00e9 con forza) \u00e8 una forte pressione esercitata sul collo di un soggetto attraverso un mezzo strumentale (lacci, corde, garrote o altro) che ne causa la morte per asfissia.\nNel caso invece la pressione sul collo sia esercitata direttamente dalle mani dell'aggressore, si parla di strozzamento.\nSebbene questa sia la corretta definizione tecnica e medico-legale, nel linguaggio comune la distinzione tra \"strozzare\" e \"strangolare\" viene spesso a perdersi.\nLo strangolamento pu\u00f2 avvenire per cause dolose, ma anche per incidente, in genere in ambito domestico o sul lavoro.\nTre meccanismi concorrono:\nNelle arti marziali.\nMolte arti marziali prevedono qualche forma di strangolamento, generalmente eseguito a terra o in una situazione di grappling. \nRNC.\nLo RNC (Rear Naked Choke, laddove \"naked\" indica la possibilit\u00e0 di realizzare la tecnica anche se l'avversario non indossa un \"gi\"), anche noto come mata leao, \u00e8 una forma di strangolamento posteriore resa famosa da molti film d'azione, anche se nella sua forma pi\u00f9 pura \u00e8 di difficile esecuzione in un incontro di arti marziali a causa della necessit\u00e0 di recarsi alle spalle dell'avversario. Per eseguirla, l'attaccante circonda col proprio avambraccio la trachea dell'avversario e lo blocca sotto la propria ascella o nella parte interna del gomito, per poi sbilanciare l'avversario all'indietro in modo da impedirgli di liberarsi. \nStrangolamento a triangolo.\nLo strangolamento a triangolo \u00e8 noto per la sua natura scenografica. Per realizzarlo, l'utilizzatore deve avere la schiena a terra; trovandosi in tale situazione, afferra un braccio dell'avversario e circonda il suo collo con una delle due gambe, bloccandola con la cavit\u00e0 poplitea dell'altra gamba, creando una forma che ricorda vagamente un triangolo. In questo modo, l'arteria carotide viene compressa impedendo l'afflusso di sangue al cervello. Se eseguita correttamente, \u00e8 una tecnica molto efficace, ed \u00e8 spesso utilizzata nel judo, dove prende il nome di san kaku (\u4e09\u89d2\u7d5e, \"tre lati\"), nel jiu jitsu brasiliano e nelle arti marziali miste."}
{"id": "3474088", "revid": "767487", "url": "https://it.wikipedia.org/wiki?curid=3474088", "title": "Croce e delizia (video Litfiba)", "text": "Croce e delizia \u00e8 un video live del gruppo musicale rock italiano Litfiba, pubblicato in videocassetta nel 1998 dalla EMI italiana.\nIl video.\nIl filmato \u00e8 stato registrato sotto la regia di Paolo Beld\u00ec al forum d'Assago il 12 maggio del 1997 ed \u00e8 la testimonianza live del tour di \"Mondi sommersi\" dello stesso anno.\nIl concerto registrato non \u00e8 lo stesso pubblicato in versione CD con lo stesso titolo \"Croce e delizia\", e la scaletta dei brani \u00e8 diversa."}
{"id": "3474089", "revid": "767487", "url": "https://it.wikipedia.org/wiki?curid=3474089", "title": "Rafael Marques Mariano", "text": ""}
{"id": "3474091", "revid": "34392", "url": "https://it.wikipedia.org/wiki?curid=3474091", "title": "Strangolare", "text": ""}
{"id": "3474093", "revid": "599013", "url": "https://it.wikipedia.org/wiki?curid=3474093", "title": "Ojaq", "text": "Ojaq (turco ocaq) era il termine utile a indicare un'unit\u00e0 militare nelle forze armate ottomane.\nIl significato di \"famiglia\" ben si legava allo spirito cameratesco espresso dalle unit\u00e0 militari. Quella ottomana per eccellenza era costituita dai Giannizzeri, talvolta ricordati come \"Oc\u0101q-i Bekht\u0101shiy\u0101n\" a causa della loro adesione generalizzata alla \"confraternite islamiche\" della Bekhtashiyya, fondata da Hajji Bekhtash Veli.\nIl nome era anche usato per indicare i contingenti ottomani di stanza in Egitto e in Nordafrica."}
{"id": "3474099", "revid": "486946", "url": "https://it.wikipedia.org/wiki?curid=3474099", "title": "Ottomane", "text": ""}
{"id": "3474103", "revid": "765341", "url": "https://it.wikipedia.org/wiki?curid=3474103", "title": "Eduard Reimoser", "text": "Realizz\u00f2 diverse spedizioni nei paesi summenzionati finanche in et\u00e0 avanzata (p.e. nel 1930, partecip\u00f2 ad un'importante spedizione naturalistica austriaca in Costa Rica). Catalog\u00f2 alcune nuove specie e generi di ragni (come \"Bristowia\") e negli anni accumul\u00f2 una vasta collezione di esemplari - ragni prevalentemente, ma anche coleotteri - che fu acquisita, successivamente, dal Naturhistorisches Museum di Vienna, istituzione a cui Reimoser prest\u00f2 la sua collaborazione come volontario dal 1925 fino alla morte. \nBiografia.\nDopo averne ricevuto l'abilitazione, intraprese la carriera di insegnante di scuole medie inferiori e, successivamente, quella di preside e ispettore scolastico (\"Bezirksschulinspektor\"), un ruolo quest'ultimo che avrebbe mantenuto fino al pensionamento, nel 1925. \nReimoser inizi\u00f2 ad interessarsi stabilmente agli aracnidi fin dal periodo in cui lavorava come insegnante, compiendo numerose osservazioni sul campo e catalogando un gran numero di specie, dapprima in Austria e in altri paesi dell'area danubiana, ma successivamente anche in Africa Orientale, Medio Oriente, Isole della Sonda e Sud America. Nonostante la formazione da autodidatta, si guadagn\u00f2 nel tempo una reputazione da specialista nella comunit\u00e0 aracnologica gi\u00e0 a partire dalle sue prime pubblicazioni come \"Echte Spinnen aus Mesopotamien\" (\"Ragni della Mesopotamia\", 1915) e \"Katalog der echten Spinnen des pal\u00e4arktischen Gebietes\" (\"Catalogo dei ragni della regione paleartica\", 1919). Per il suo apporto all'espansione delle collezioni aracnologiche del Naturhistorisches Museum, nel 1927 fu insignito del titolo di corrispondente del museo viennese (\"Korrespondent des Naturhistorischen Museums\")."}
{"id": "3474106", "revid": "336956", "url": "https://it.wikipedia.org/wiki?curid=3474106", "title": "Atchisson Assault Shotgun", "text": ""}
{"id": "3474107", "revid": "1442080", "url": "https://it.wikipedia.org/wiki?curid=3474107", "title": "Australian Men's Hardcourt Championships 1997 - Doppio", "text": "Il doppio del torneo di tennis Australian Men's Hardcourt Championships 1997, facente parte dell'ATP Tour, ha avuto come vincitori Patrick Rafter e Bryan Shelton che hanno battuto in finale Todd Woodbridge e Mark Woodforde 6-4, 1-6, 6-3."}
{"id": "3474108", "revid": "336956", "url": "https://it.wikipedia.org/wiki?curid=3474108", "title": "Auto Assault-12", "text": ""}
{"id": "3474109", "revid": "116452109", "url": "https://it.wikipedia.org/wiki?curid=3474109", "title": "Elettrotreno DB 423", "text": "L'elettrotreno serie 423 della Deutsche Bahn \u00e8 un elettrotreno a quattro elementi progettato per l'esercizio sulle reti \"S-Bahn\". Costruito a partire dal 1998, costituisce il discendente della serie 420.\nGli elettrotreni 423 vennero inizialmente progettati per la S-Bahn di Monaco di Baviera, ma vennero successivamente utilizzati anche sulle reti di Stoccarda, Reno-Meno e Reno-Sieg.\nComposizione.\nGli elettrotreni sono composti di quattro elementi, tutti motorizzati, collegati tra loro tramite carrelli tipo Jakobs. L'ambiente interno \u00e8 unico per tutto il treno, senza porte di divisione.\nGli elementi con cabina sono numerati nella serie 423, quelli intermedi senza cabina nella serie 433; per distinguere le coppie di elementi identici presenti nello stesso treno, due sono numerati con numero d'ordine a partire da 500. La composizione di un elettrotreno \u00e8 pertanto:\nNel servizio quotidiano, gli elettrotreni vengono usati in composizione singola (\"Vollzug\") nelle ore di morbida, e in composizione doppia (\"Langzug\") nelle ore di punta."}
{"id": "3474110", "revid": "1957733", "url": "https://it.wikipedia.org/wiki?curid=3474110", "title": "Striker", "text": "Il termine Striker pu\u00f2 riferirsi a:"}
{"id": "3474111", "revid": "1305772", "url": "https://it.wikipedia.org/wiki?curid=3474111", "title": "Elezioni presidenziali moldave del 2009", "text": "Nel 2009 in Moldavia si tennero due elezioni presidenziali:"}
{"id": "3474112", "revid": "984922", "url": "https://it.wikipedia.org/wiki?curid=3474112", "title": "Anastagia Pierre", "text": "In precedenza, la Pierre aveva partecipato a Miss Teen USA 2004, in qualit\u00e0 di Miss Florida Teen USA 2004. Aveva inoltre vinto il concorso Miss Florida USA 2009, ottenendo quindi la possibilit\u00e0 di partecipare a Miss USA 2009, concorso poi vinto da Kristen Dalton. Nel 2010, Anastagia Pierre aveva inoltre partecipato a Miss Intercontinental 2010 in rappresentanza delle Bahamas, classificandosi seconda, dietro la vincitrice Maydelise Columna, rappresentante di Porto Rico.\nVincendo il titolo nazionale di Miss Bahamas, la modella ha quindi guadagnato il diritto di rappresentare le Bahamas in occasione di Miss Universo 2011, che si \u00e8 tenuto a San Paolo, in Brasile, il 12 settembre 2011."}
{"id": "3474113", "revid": "1305772", "url": "https://it.wikipedia.org/wiki?curid=3474113", "title": "Embu", "text": ""}
{"id": "3474118", "revid": "1442080", "url": "https://it.wikipedia.org/wiki?curid=3474118", "title": "Ughi\u00e0", "text": "L'ughi\u00e0, ugiya o ukia (dall'arabo \ufeed\ufed7\ufef4\u0640\u0629, \"Uqiyya\") era una unit\u00e0 di misura di massa usata nell'Impero Ottomano.\nIn Tripolitania, corrispondeva a \u00bc di occa, cio\u00e8 circa 0,3205\u00a0kg, ma il suo valore variava se si trattava di seta o argento (circa 0,3067\u00a0kg) e cambiava il nome in ukie nel caso di penne di struzzo.\nNel Sudan corrispondeva a 12 dirham:"}
{"id": "3474119", "revid": "256896", "url": "https://it.wikipedia.org/wiki?curid=3474119", "title": "Organo di Dom Bedos", "text": ""}
{"id": "3474121", "revid": "110157", "url": "https://it.wikipedia.org/wiki?curid=3474121", "title": "Chloe-Beth Morgan", "text": "Avendo ottenuto il punteggio pi\u00f9 alto fra le concorrenti del Regno Unito che partecipavano a Miss Mondo 2008, Chloe-Beth Morgan \u00e8 stata scelta per rappresentare il Regno Unito in occasione di Miss International 2009, dove la modella gallese si \u00e8 classificata al terzo posto.\nA maggio 2011 Chloe-Beth Morgan \u00e8 stata inoltre scelta per rappresentare il Regno Unito in occasione di Miss Universo 2011, che si \u00e8 tenuto a S\u00e3o Paulo, in Brasile, il 12 settembre 2011."}
{"id": "3474122", "revid": "1305772", "url": "https://it.wikipedia.org/wiki?curid=3474122", "title": "Erlau", "text": ""}
{"id": "3474124", "revid": "1305772", "url": "https://it.wikipedia.org/wiki?curid=3474124", "title": "Eschach", "text": ""}
{"id": "3474125", "revid": "729019", "url": "https://it.wikipedia.org/wiki?curid=3474125", "title": "Fabio Mini", "text": "Biografia.\nDopo gli studi presso l'Accademia militare di Modena e la Scuola di Applicazione di Torino, si \u00e8 laureato in Scienze strategiche per poi perfezionarsi in scienze umanistiche presso l'Universit\u00e0 Lateranense e in Negoziato internazionale presso l'Universit\u00e0 di Trieste.\nTra i vari incarichi \u00e8 stato portavoce del capo di Stato maggiore dell'Esercito italiano e, dal 1993 al 1996, ha svolto la funzione di addetto militare a Pechino. Ha inoltre diretto l'Istituto superiore di stato maggiore interforze (ISSMI).\nGenerale di corpo d'armata, \u00e8 stato capo di Stato maggiore del Comando NATO per il Sud Europa e a partire dal gennaio 2001 ha guidato il Comando Interforze delle Operazioni nei Balcani. Dall'ottobre 2002 all'ottobre 2003 \u00e8 stato comandante delle operazioni di pace a guida NATO, nello scenario di Guerra in Kosovo nell'ambito della missione KFOR (Kosovo Force).\nCommentatore di questioni geopolitiche e di strategia militare, scrive per \"Limes\", \"la Repubblica\" e \"l'Espresso\", \u00e8 membro del Comitato Scientifico della rivista \"Geopolitica\" ed \u00e8 autore di diversi libri. Dal novembre 2015 collabora a \"Il Fatto Quotidiano\".\nNel 2012 si \u00e8 definito scettico delle spiegazioni standard sulle scie chimiche e interessato ad indagare il fenomeno come forma di guerra ambientale."}
{"id": "3474128", "revid": "1305772", "url": "https://it.wikipedia.org/wiki?curid=3474128", "title": "Esclangon", "text": ""}
{"id": "3474129", "revid": "1305772", "url": "https://it.wikipedia.org/wiki?curid=3474129", "title": "Esnault-Pelterie", "text": ""}
{"id": "3474131", "revid": "834", "url": "https://it.wikipedia.org/wiki?curid=3474131", "title": "Esotici (finanza)", "text": ""}
{"id": "3474134", "revid": "838137", "url": "https://it.wikipedia.org/wiki?curid=3474134", "title": "Qatar ExxonMobil Open 1997 - Doppio", "text": "Il doppio del Qatar ExxonMobil Open 1997 \u00e8 stato un torneo di tennis facente parte dell'ATP Tour.\nMark Knowles e Daniel Nestor erano i detentori del titolo, ma quest'anno non hanno partecipato.\nJacco Eltingh e Paul Haarhuis hanno battuto in finale 6\u20133, 6\u20132 Patrik Fredriksson e Magnus Norman."}
{"id": "3474141", "revid": "1543377", "url": "https://it.wikipedia.org/wiki?curid=3474141", "title": "Priyani Puketapu", "text": " Al momento dell'incoronazione, la Puketapu stava studiando per diventare giornalista. In precedenza, la Puketapu aveva gi\u00e0 gareggiato per il titolo di Miss Universo Nuova Zelanda nel 2009, e si era classificata al secondo posto.\nIn quanto vincitrice del titolo di bellezza nazionale, Priyani Puketapu ha rappresentato la Nuova Zelanda in occasione di Miss Universo 2011, che si \u00e8 tenuto a S\u00e3o Paulo, in Brasile, il 12 settembre 2011."}
{"id": "3474142", "revid": "287204", "url": "https://it.wikipedia.org/wiki?curid=3474142", "title": "Elettrotreno DB 422", "text": "L\u2019elettrotreno serie 422 della Deutsche Bahn \u00e8 un elettrotreno a quattro elementi concepito per i servizi ferroviari regionali e vicinali (S-Bahn).\nComposizione.\nSi tratta di un elettrotreno a quattro elementi, tutti motori, di cui i due d'estremit\u00e0 hanno una cabina di guida e sono classificati nella serie 422; gli elementi centrali, senza cabina, sono invece classificati nella serie 432.\nIn ogni coppia, per distinguere i due elementi analoghi, vi sono due diverse numerazioni a partire da 001 e da 501. In ordine si hanno pertanto:\nI diversi elementi sono collegati tramite carrelli Jakobs, e pertanto la composizione degli elettrotreni non \u00e8 modificabile.\nStoria.\nGli elettrotreni serie 422 vennero ordinati nel 2005 dalla Deutsche Bahn a un consorzio formato da Alstom e Bombardier. La consegna del primo treno avvenne nel novembre 2008, e le restanti unit\u00e0 seguirono fino all'ottobre 2010, per un totale di 84 treni.\nIl progetto dei nuovi elettrotreni venne studiato come evoluzione dei precedenti treni serie 423.\nLe prove dei nuovi treni si svolsero nel corso del 2008, ed essi entrarono in servizio regolare nel novembre dello stesso anno, su alcune linee della S-Bahn Reno-Ruhr in sostituzione dei treni serie 420.\nInizialmente si prevedeva di ordinare una seconda serie; la decisione fu per\u00f2 rivista, preferendo l'acquisizione della nuova serie 430."}
{"id": "3474143", "revid": "1305772", "url": "https://it.wikipedia.org/wiki?curid=3474143", "title": "Espin", "text": ""}
{"id": "3474144", "revid": "838137", "url": "https://it.wikipedia.org/wiki?curid=3474144", "title": "AVC Club Championships 2010 (pallavolo femminile)", "text": "L'AVC Club Championships di pallavolo femminile 2010 si \u00e8 svolta dal 26 giugno al 4 luglio 2010 a Gresik, in Indonesia. Al torneo hanno partecipato 10 squadre di club asiatiche ed oceaniane e la vittoria finale \u00e8 andata per la seconda volta consecutiva al Federbrau."}
{"id": "3474145", "revid": "1305772", "url": "https://it.wikipedia.org/wiki?curid=3474145", "title": "Esplanade de La D\u00e9fense", "text": ""}
{"id": "3474148", "revid": "256896", "url": "https://it.wikipedia.org/wiki?curid=3474148", "title": "Esposizione iberoamericana di Siviglia (1929)", "text": ""}
{"id": "3474149", "revid": "124123", "url": "https://it.wikipedia.org/wiki?curid=3474149", "title": "Hajji Bektash Veli", "text": "\u1e24\u0101jj\u012b Bakt\u0101sh Veli (turco Hac\u0131 Bekta\u015f Veli) \u00e8 stato un mistico e filosofo musulmano di Persia, vissuto all'incirca tra il 1209 e il 1271 in Anatolia. Il nome con cui \u00e8 indicato pu\u00f2 essere tradotto \"Il Pellegrino santo Bektash\". \u00c8 l'eponimo della \"confraternite islamiche\" sufi della Bektashiyya ed \u00e8 considerato uno dei principali Maestri dell'Alevismo. \u00c8 anche un personaggio di spicco della storia e della cultura dell'Impero ottomano e della moderna Turchia.\nOrigini.\nSecondo il \"Wal\u0101yatn\u0101ma\" (traducibile come \"Le sante imprese di Hajji Bektash Veli\") di Uzun Ferdows\u012b (il principale lavoro biografico su Hajji Bektash) egli nacque a Nishapur, ora citt\u00e0 della provincia iraniana del Khorasan, nel NE dell'Iran e sarebbe stato figlio di Sayyid Muhammad b. M\u016bs\u0101, e pronipote dell'Imam M\u016bs\u0101 al-K\u0101\u1e93im, il 7\u00ba Imam degli Imamiti. Non manca chi ne indica addirittura un'origine persiana, affermando che il suo nome originario fosse Ibrahim Sani e che fosse figlio di Sayyid Ibrahim, un sultano del Khoras\u00e1n e di Khatem Khatun, di Nishapur.\nIn base agli studi di Hamid Algar e di A. G\u00f6lpinarli, \u00e8 assai probabile che egli avesse partecipato alla grande migrazione verso ovest che era stata provocata dall'invasione mongola del Khorasan, e che le sue origini fossero iraniche, al pari del famoso mistico Jalal al-Din Rumi, la cui famiglia pure fugg\u00ec in quel periodo stesso verso occidente da Balkh (oggi Mazar-e Sherif, in Khorasan, a causa delle devastazioni e delle ruberie degli invasori turchi e mongoli nomadi. Sebbene la sua origine non appaia rilevante all'autore del \"Wal\u0101yatn\u0101ma\", J. Spencer Trimingham afferma per\u00f2 che Hajji Bektash Veli era turco, mentre lo storico turco Faruk S\u00fcmer afferma che Hajji Bektash era un turkmeno khorasanico Chepni.\nSi afferma in alcune leggende bektashi che Hajji Bektash fosse un seguace e rappresentante (\"khalifa\") di Khwaja Ahmad Yasavi, un mistico sufi turco dell'Asia Centrale che ebbe enorme influenza sui nomadi turchi delle steppe, specialmente perch\u00e9 predicava nella sua lingua materna, che era il turco. Tuttavia ci\u00f2 \u00e8 stato messo in discussione da alcuni studiosi in et\u00e0 moderna, con la motivazione che Ahmad Yasavi era vissuto all'incirca un secolo prima Hajji Bektash. Inoltre non vi sono prove dell'influenza di Yasavi sull'insegnamento originario di Hajji Bektash.\nModerne ricerche lo collegano a un altro importante movimento religioso del tempo: quello della Qalandariyya e a B\u0101b\u0101 Ras\u016bl Ily\u0101s Khor\u0101s\u0101n\u012b (m. 1240), un mistico influente della Persia orientale che fu torturato a morte a causa delle sue convinzioni anti-ortodosse sull'Islam. Gli insegnamenti originali bektashi per molti versi assomigliano agli insegnamenti impartiti dai \"qalandari\" khorasanici e a quelli di B\u0101b\u0101 Ras\u016bl Ily\u0101s.\nDiffusione dell'Ordine bektashi.\nLa Bektashiyya si diffuse dall'Anatolia nel periodo ottomano, inizialmente nei Balcani, in cui i capi (conosciuti col termine \"dede\" o \"baba\") contribuirono a convertire all'Islam numerose persone. L'Ordine sufi della Bektashiyya divenne la confraternita ufficiale del corpo militare d\"'\u00e9lite\" dei Giannizzeri dopo la loro istituzione. L'Ordine bektashi rimase assai popolare tra gli Albanesi musulmani e le \"tekke\" bektashi possono essere rintracciate anche nella Macedonia, nel Kosovo e in Albania ancor oggi. Durante il periodo ottomano, le \"tekke\" bektashi sorsero anche in Egitto e in Iraq, ma l'Ordine non prese mai realmente piede in questi Paesi.\nL'Ordine bektashi fu molto popolare nei segmenti rurali della societ\u00e0 anatolica e nei Balcani meridionali (come pure negli ambienti militari ottomani), in contrasto con la Mevleviyye che, in genere, attraeva gli artigiani, oppure con la Naqshbandiyya o la Khalwatiyya, che attirava teologi e funzionari del Governo ottomano. Fu nel periodo ottomano che molti Alevi in Turchia si unirono alla venerazione di Hajji Bektash: un fatto questo che potrebbe aver contribuito a polarizzare le tensioni tra l'Alevismo e la corrente principale del Sunnismo nell'Impero della Sublime Porta.\nIl XIX secolo e oltre.\nQuando il corpo dei Giannizzeri fu violentemente soppresso nel 1826 dal Sultano ottomano Mahmud II, i Bektashi subirono la medesima sorte. I \"baba\" delle \"tekke\" e i loro dervisci furono messi inflessibilmente al bando dai villaggi e dalle citt\u00e0 sunnite e le loro \"tekke\" furono chiuse o affidate a Ordini sufi sunniti (per lo pi\u00f9 Naqshbandi, come ad esempio la Goztepe Tekke a Istanbul che fu assegnata ai Naqshbandi in questo periodo).\nMalgrado l'Ordine della Bektashiyya recuperasse molte delle sue perdute \"tekke\" durante il periodo delle Tanzimat, fu per\u00f2 messa al bando nel 1925, con le altre confraternite sufi, da parte del nuovo regime repubblicano laico di Atat\u00fcrk e tutte le \"tekke\" Bektashi furono chiuse una volta. Per conseguenza il quartier generale dell'Ordine fu trasferito a Tirana, in Albania.\nLa maggiore delle \"tekke\" Bektashi si trova nella citt\u00e0 di Hac\u0131bekta\u015f (Hajibektash), nell'Anatolia centrale. \u00c8 attualmente aperta come museo e quanto sopravvive \u00e8 visitato da sunniti e da Alevi. Grandi celebrazioni sono svolte ogni 14 e 15 di agosto. Anche le \"tekke\" di G\u00f6ztepe e di Shahkulu a Istanbul sono ora usate come punti d'incontro dagli Alevi."}
{"id": "3474151", "revid": "647919", "url": "https://it.wikipedia.org/wiki?curid=3474151", "title": "Estremadurano", "text": ""}
{"id": "3474152", "revid": "1446238", "url": "https://it.wikipedia.org/wiki?curid=3474152", "title": "Circondario di Eisleben", "text": "Il circondario di Eisleben (in tedesco Landkreis Eisleben) era un circondario della Sassonia-Anhalt di 69.489 abitanti, che aveva come capoluogo Eisleben.\nGi\u00e0 circondario durante la DDR, venne mantenuto tale anche dopo l'unificazione. Il 1\u00ba luglio 1994 \u00e8 stato poi unito con la quasi totalit\u00e0 del territorio del circondario di Hettstedt e con parte del territorio del circondario di Querfurt, a formare il circondario del Mansfelder Land."}
{"id": "3474157", "revid": "1305772", "url": "https://it.wikipedia.org/wiki?curid=3474157", "title": "Estremista", "text": ""}
{"id": "3474160", "revid": "110157", "url": "https://it.wikipedia.org/wiki?curid=3474160", "title": "Speak to Me (Roxette)", "text": "Speak to Me \u00e8 una canzone del duo pop Roxette, scritta da Per Gessle ed interpretata insieme a Marie Fredriksson, pubblicata nel 2011 nell'album Charm School.\n\"Speak to Me\" \u00e8 stata pubblicata in una versione digitale per Svezia, Belgio e Sudafrica, come secondo singolo estratto dall'album Charm School. In un secondo momento, il 25 maggio 2011, \"Speak to Me\" \u00e8 stato pubblicato anche in una versione da 7\".\nIl video di \"Speak to Me\" \u00e8 stato presentato con una premi\u00e8re in Germania, Svizzera ed Austria, il 21 agosto 2011."}
{"id": "3474161", "revid": "830939", "url": "https://it.wikipedia.org/wiki?curid=3474161", "title": "Ernest Esclangon", "text": "Nel 1895, inizia a studiare matematica presso l'\u00c9cole normale sup\u00e9rieure dove si laurea nel 1898. Per finanziare i suoi studi di dottorato entra a far parte dell'Osservatorio di Bordeaux e insegna matematica all'universit\u00e0.\nDurante la prima guerra mondiale, si occupa di balistica e sviluppa un nuovo metodo per determinare con precisione la posizione di un pezzo di artiglieria. Quando viene esploso uno sparo, si crea un'onda d'urto sferica, mentre il proiettile crea un'onda d'urto conica. Studiando da lontano il suono della batteria d'artiglieria, Esclangon riesce a trovare la sua esatta posizione.\nDopo l'armistizio del 1918, Esclangon divenne direttore dell'Osservatorio di Strasburgo e professore di astronomia presso l'Universit\u00e0 di Strasburgo l'anno successivo. Nel 1929, divenne direttore dell'Osservatorio di Parigi. Nel 1933, ha inventato un orologio parlante. \u00c8 stato eletto membro della Accademia delle Scienze francese nel 1929 .\nL'asteroide binario (1509) Esclangon porta il suo nome come pure il cratere lunare Esclangon.\nErnest \u00e8 lo zio del fisico Felix Esclangon."}
{"id": "3474165", "revid": "834", "url": "https://it.wikipedia.org/wiki?curid=3474165", "title": "Estremismo di destra", "text": ""}
{"id": "3474166", "revid": "834", "url": "https://it.wikipedia.org/wiki?curid=3474166", "title": "Estremismo di sinistra", "text": ""}
{"id": "3474167", "revid": "287204", "url": "https://it.wikipedia.org/wiki?curid=3474167", "title": "Elettrotreno DB 424", "text": "L'elettrotreno serie 424 della Deutsche Bahn \u00e8 un elettrotreno a quattro elementi progettato esclusivamente per l'esercizio sulla \"S-Bahn\" di Hannover. Costituisce una variante, con caratteristiche pi\u00f9 ferroviarie e meno metropolitane, degli elettrotreni serie 423."}
{"id": "3474168", "revid": "834", "url": "https://it.wikipedia.org/wiki?curid=3474168", "title": "Sinistra estrema", "text": ""}
{"id": "3474169", "revid": "339392", "url": "https://it.wikipedia.org/wiki?curid=3474169", "title": "Etchu (provincia)", "text": ""}
{"id": "3474171", "revid": "834", "url": "https://it.wikipedia.org/wiki?curid=3474171", "title": "Etichette", "text": ""}
{"id": "3474172", "revid": "339392", "url": "https://it.wikipedia.org/wiki?curid=3474172", "title": "Etichette (Mac OS)", "text": ""}
{"id": "3474173", "revid": "537927", "url": "https://it.wikipedia.org/wiki?curid=3474173", "title": "Ernest Benjamin Esclangon", "text": ""}
{"id": "3474174", "revid": "287204", "url": "https://it.wikipedia.org/wiki?curid=3474174", "title": "Dilys Rose", "text": ""}
{"id": "3474175", "revid": "1305772", "url": "https://it.wikipedia.org/wiki?curid=3474175", "title": "Euclides", "text": ""}
{"id": "3474177", "revid": "1305772", "url": "https://it.wikipedia.org/wiki?curid=3474177", "title": "Euctemon", "text": ""}
{"id": "3474180", "revid": "47767", "url": "https://it.wikipedia.org/wiki?curid=3474180", "title": "Eufemio", "text": ""}
{"id": "3474182", "revid": "729019", "url": "https://it.wikipedia.org/wiki?curid=3474182", "title": "Isole Natuna", "text": "Le Isole Natuna (indonesiano: \"Kepulauan Natuna\") formano un arcipelago di 272 isole dell'Indonesia, situato nel Mar Cinese Meridionale, tra la penisola di Malacca, ad ovest, e il Borneo, ad est. Amministrativamente l'arcipelago fa parte della provincia delle Isole Riau.\nEsse si dividono in tre gruppi: le Natuna settentrionali che comprendono l'isola di Laut (Pulau Laut), quelle intermedie che comprendono Natuna Besar, la maggior isola dell'arcipelago; quelle meridionali che comprendono l'isola di Subi Besar."}
{"id": "3474188", "revid": "648716", "url": "https://it.wikipedia.org/wiki?curid=3474188", "title": "Elettrotreno BVG 480", "text": "L'elettrotreno serie 480 della Berliner Verkehrs-Betriebe, ora della Deutsche Bahn, \u00e8 un elettrotreno composto di due elementi progettato per l'esercizio sulla rete \"S-Bahn\" di Berlino Ovest, per sostituire gli obsoleti treni della serie 275 della Deutsche Reichsbahn."}
{"id": "3474189", "revid": "49685082", "url": "https://it.wikipedia.org/wiki?curid=3474189", "title": "Elettrotreno DB 480", "text": ""}
{"id": "3474190", "revid": "767487", "url": "https://it.wikipedia.org/wiki?curid=3474190", "title": "Daig\u014d Watanabe", "text": "Biografia.\n\u00c8 il fratello maggiore dei calciatori Mitsuki e Kazuma Watanabe."}
{"id": "3474195", "revid": "149727", "url": "https://it.wikipedia.org/wiki?curid=3474195", "title": "Berliner Verkehrs-Betriebe", "text": ""}
{"id": "3474196", "revid": "838137", "url": "https://it.wikipedia.org/wiki?curid=3474196", "title": "Giovanni Maria Benzon", "text": "Biografia.\nNacque a Venezia da Giovanni Benzon \"di San Vidal\", mercante di origine bergamasca che nel 1685 ottenne per s\u00e9 e i suoi discendenti il titolo di patrizio.\nOrdinato sacerdote il 30 giugno 1715, fu nominato vescovo di Chioggia il 2 marzo 1733, ricevendo la consacrazione episcopale il 15 marzo successivo dalle mani del cardinale Pietro Ottoboni.\nIl 12 giugno 1744 rassegn\u00f2 le dimissioni. Si trasfer\u00ec dunque a Roma dove continu\u00f2 a ricoprire cariche di prestigio: l'11 settembre 1754 fu innalzato alla dignit\u00e0 arcivescovile e gli venne assegnata la sede titolare di Nazianzo; fu inoltre assistente al soglio pontificio.\nMor\u00ec a Roma e fu sepolto nella chiesa di San Silvestro al Quirinale.\nGenealogia episcopale.\nLa genealogia episcopale \u00e8:"}
{"id": "3474202", "revid": "228587", "url": "https://it.wikipedia.org/wiki?curid=3474202", "title": "Luck", "text": ""}
{"id": "3474206", "revid": "1226", "url": "https://it.wikipedia.org/wiki?curid=3474206", "title": "Cortile", "text": ""}
{"id": "3474208", "revid": "1974457", "url": "https://it.wikipedia.org/wiki?curid=3474208", "title": "Fucile a canna liscia da combattimento", "text": "Il fucile a canna liscia da combattimento \u00e8 un tipo di arma ad anima liscia usato in guerra, invece che a scopo venatorio o difensivo.\nIl motivo principale del loro utilizzo in guerra \u00e8 perch\u00e9 le munizioni spezzate (es. pallettoni, pallini ecc) hanno una maggiore possibilit\u00e0 di colpire rispetto ad armi a proiettile unico.\nStoria.\nI primi modelli usati in guerra erano semplicemente pezzi da caccia usati a scopo offensivo, spesso caricati a \"buck and ball\" cio\u00e8 con pallettoni e palla singola insieme che aumentano sia la probabilit\u00e0 di colpire che la gittata. I primi fucili costruiti appositamente per il combattimento furono i cosiddetti \"trench gun\" (cio\u00e8 \"fucile da trincea\"), fucili a pompa molto resistenti, capaci di ripulire rapidamente una trincea nemica. I primi modelli furono principalmente impiegati durante la prima guerra mondiale dagli statunitensi. Erano cos\u00ec efficaci che la Germania mand\u00f2 una protesta diplomatica ufficiale, perch\u00e9 le considerava armi che violavano il diritto bellico, in quanto usavano munizioni di piombo, che erano proibite dalla terza dichiarazione della convenzione dell'Aia del 1899. \nDopo uno studio, il Judge Advocate General (un corpo di ufficiali americani con lauree in legge), rigett\u00f2 l'accuse, in quanto le munizioni erano placcate. Questo fu il primo e l'ultimo tentativo di impedire l'uso di fucili a canna liscia in guerra. Gli esempi principali di questi erano il Winchester Model 1897 e il Winchester Model 1912. Queste armi generalmente avevano una canna accorciata rispetto ad un normale fucile a canna liscia, utile per l'uso nello spazio ristretto di una trincea, e presentavano un'attaccatura per baionetta. L'efficacia di queste armi in combattimento fu innegabilmente provata durante la grande guerra, in un periodo in cui le armi individuali erano molto lunghe (intorno a 1,2 m), quindi inadatte ad un uso in trincea, quasi tutte ad a otturatore girevole-scorrevole, con caricatori quasi sempre di 5 colpi o meno, quindi dotate di un rateo di fuoco reale molto basso, un fucile capace di colpire pi\u00f9 bersagli insieme, ripetutamente e con efficacia era ben accetto. \nOltre che per il combattimento in trincea queste armi erano e sono usate ampiamente per la guerriglia urbana, come dimostra l'esperienza del sergente Fred Lloyd, il quale il 27 settembre 1918 armato di un Model 1897 conquist\u00f2 da solo un villaggio in mano tedesca, mettendo in rotta 30 soldati nemici. \nNella seconda guerra mondiale i fucili da combattimento furono ampiamente usati da formazioni partigiane e dall'esercito statunitense, soprattutto per la guerriglia nella giungla. Attualmente i fucili da combattimento sono ampiamente usati da vari eserciti, per gli stessi motivi descritti prima, e possono essere automatici, semiautomatici e a pompa. Solitamente i primi due montano caricatori rimovibili a scatola o pi\u00f9 raramente a tamburo, i quali possono contenere un maggior numero di colpi e rendono il fucile pi\u00f9 rapido da ricaricare. Ne sono un esempio il Franchi SPAS-15 (caricatore a scatola) e il Pancor Jackhammer (caricatore a tamburo). \nDescrizione.\nI moderni fucili da combattimento solitamente sono progettati per utilizzare caricatori rimovibili, pi\u00f9 pratici, e sparare sia in modalit\u00e0 semiautomatica che con azionamento a pompa, in modo da passare da una modalit\u00e0 all'altra in caso di inceppamento o per avere un maggior controllo dell'arma. \nGeneralmente in combattimento sono usati i pallettoni (in inglese buckshot, cio\u00e8 mitraglia da cervi), con una rosa di colpi che dipende dalla canna e dal diametro della volata, e pu\u00f2 ferire fino a 70 m. Lo sparare tanti pallettoni insieme rende il fucile a canna liscia l'arma pi\u00f9 efficace a corte distanze, con una probabilit\u00e0 di colpire del 45% superiore ad un mitra, e due volte superiore di un fucile d'assalto. Anche se ogni pallettone non \u00e8 dotato di molta forza di penetrazione, il maggior numero di proiettili aumenta la probabilit\u00e0 di causare ferite, anche periferiche.\nFattori rilevanti per l'efficacia.\nUno studio effettuato dal Joint Service Combat Shotgun Program, in favore dell'uso del fucile a canna liscia in combattimento dichiar\u00f2 che queste armi hanno una probabilit\u00e0 di colpire un bersaglio molto maggiore di qualunque altro tipo di arma da fuoco.\nI fucili a pompa sono ritenuti pi\u00f9 affidabili rispetto a quelli automatici, avendo una minore propensione ad incepparsi grazie alla semplicit\u00e0 del meccanismo di riarmo, ma sono limitati dal magazzino tubolare sottocanna, un caricatore fisso contenente al massimo 8 colpi e la cui capienza dipende, per ovvi motivi, dalla lunghezza della canna. \nL'uso principale \u00e8 nello sfondare le porte, generalmente distruggendo il lucchetto e/o i cardini, o nel combattimento stanza a stanza. \nVi sono vari fattori da considerare nella scelta delle munizioni:"}
{"id": "3474211", "revid": "767487", "url": "https://it.wikipedia.org/wiki?curid=3474211", "title": "I vizi morbosi di una governante", "text": "I vizi morbosi di una governante \u00e8 un film del 1977, diretto da Filippo Walter Ratti.\nTrama.\nLa giovane contessa Ileana giunge nella ricca magione di famiglia con i suoi amici: per lo pi\u00f9 hippy e studenti appartenenti a movimenti sovversivi. La ricca magione \u00e8 abitata dal padre di Ileana, paraplegico ed oramai incapace di comunicare a seguito di una grave paralisi e dal fratello minore della ragazza, alienato mentale dedito all'imbalsamazione degli animali. Nella dimora risiedono anche Berta (la governante), un altro domestico ed il medico di famiglia. Alcuni dei ragazzi invitati da Ileana vengono inspiegabilmente uccisi. L'assassino uccide le vittime estirpando loro i bulbi oculari. Il tutto fa credere che l'assassino sia il giovane fratello di Ileana. In realt\u00e0 l'assassina \u00e8 Berta, la governante. Con la complicit\u00e0 del medico e del maggiordomo aveva architettato tutto per essere la sola erede della fortuna del conte. Quando si rende conto che il medico e il maggiordomo non sono disposti a coprire i suoi omicidi, perde la testa ed uccide anche loro, venendo scoperta dal commissario di polizia."}
{"id": "3474212", "revid": "124808", "url": "https://it.wikipedia.org/wiki?curid=3474212", "title": "The Universe in a Nutshell", "text": ""}
{"id": "3474213", "revid": "486946", "url": "https://it.wikipedia.org/wiki?curid=3474213", "title": "Fucile da combattimento a canna liscia", "text": ""}
{"id": "3474214", "revid": "336956", "url": "https://it.wikipedia.org/wiki?curid=3474214", "title": "Model 1897", "text": ""}
{"id": "3474215", "revid": "380654", "url": "https://it.wikipedia.org/wiki?curid=3474215", "title": "Sonny King", "text": " \nCarriera.\nJohnson inizi\u00f2 la sua carriera come boxer, ma successivamente pass\u00f2 al wrestling. Inizi\u00f2 ad allenarsi a Detroit, a Pittsburgh e in Ontario.\nNel 1972, in coppia con Chief Jay Strongbow, vinse i WWWF World Tag Team Championship sconfiggendo King Curtis Iaukea e Mikel Scicluna. Il loro regno da campioni dur\u00f2 un mese, quando persero contro Professor Tanaka e Mr. Fuji.\nDopo poco, Johnson lasci\u00f2 la WWWF e pass\u00f2 alla NWA, dove vinse l'NWA Alabama Heavyweight Championship nel marzo del 1977. Nel 1978 e nel 1979, Johnson lavor\u00f2 a Memphis come manager di Jos Leduc e Ron Bass. Ebbe anche una faida con Jerry Lawler per il Southern Championship. Nella Championship Wrestling from Florida, vinse la versione della Florida dell'NWA Brass Knuckles Championship.\nNella Continental Wrestling Association, vinse nel 1980 l'AWA Southern Tag Team Championship. Si ritir\u00f2 verso la met\u00e0 degli anni '80.\nVita privata.\nSuo figlio gioc\u00f2 a football per i South Carolina Gamecocks."}
{"id": "3474216", "revid": "124808", "url": "https://it.wikipedia.org/wiki?curid=3474216", "title": "Adventures of Don Juan", "text": ""}
{"id": "3474217", "revid": "124808", "url": "https://it.wikipedia.org/wiki?curid=3474217", "title": "Bruce Almighty", "text": ""}
{"id": "3474220", "revid": "124808", "url": "https://it.wikipedia.org/wiki?curid=3474220", "title": "Evan Almighty", "text": ""}
{"id": "3474222", "revid": "479409", "url": "https://it.wikipedia.org/wiki?curid=3474222", "title": "Monte Graziano", "text": ""}
{"id": "3474223", "revid": "110157", "url": "https://it.wikipedia.org/wiki?curid=3474223", "title": "Unimix", "text": "L'Unimix \u00e8 una farina arricchita di mais e soia, utilizzata da alcune organizzazioni umanitarie per combattere la malnutrizione. \nContiene farina di mais, soia, olio, latte in polvere, zuccheri, vitamine e minerali. Un sacco contiene 25 kg di prodotto, e pu\u00f2 sfamare tre persone per un mese. \nNel suo uso pi\u00f9 comune, il composto viene cotto nell'acqua per formare una zuppa, alla quale viene aggiunto qualsiasi altro tipo di cibo disponibile; ma pu\u00f2 essere utilizzato anche come farina per fare il pane o altri cibi, a seconda delle usanze locali. Diverse organizzazioni umanitarie forniscono grandi quantit\u00e0 di Unimix alle popolazioni in difficolt\u00e0 per combattere la malnutrizione: durante la crisi alimentare nel Niger, nel 2005, l'Unicef ha portato nel paese africano 206 tonnellate di Unimix."}
{"id": "3474227", "revid": "767487", "url": "https://it.wikipedia.org/wiki?curid=3474227", "title": "Rivelazioni di un maniaco sessuale al capo della squadra mobile", "text": "Rivelazioni di un maniaco sessuale al capo della squadra mobile \u00e8 un film del 1972, diretto da Roberto Bianchi Montero.\nTrama.\nIl commissario Mario Capuana indaga sull'omicidio di alcune donne della buona societ\u00e0 cittadina. Prima viene trovata uccisa la moglie di un generale, poi, a distanza di due giorni e di una settimana, altre due donne vengono uccise da un uomo con il volto mascherato. Ciascuna aveva una relazione extraconiugale, e accanto al loro cadavere l'assassino ha lasciato la foto delle vittime, immortalate assieme all'amante, il cui volto \u00e8 stato cancellato. La polizia brancola nel buio finch\u00e9 Capuana, facendosi mostrare i corpi dal dottor Casali all'obitorio, si accorge che le donne sono state colpite prima al volto e poi sul ventre, e presentano sempre le medesime incisioni. Il poliziotto si avvede inoltre dello strano comportamento di Gastone, l'infermiere, felice quando imbalsama i cadaveri.\nIl commissario si reca cos\u00ec da Gastone per interrogarlo, notando il suo comportamento instabile e maniacale, oltre che la macabra abitudine di conservare le foto dei cadaveri che egli imbalsama. Il dottor Casali rassicura Capuana, dicendogli che Gastone \u00e8 un ragazzo innocuo. Nel frattempo tra le donne bene della citt\u00e0 si scatena la psicosi, poich\u00e9 \u00e8 chiaro che il maniaco colpisce solo loro: uccide infatti una quarta donna infedele nella sua casa, causando indirettamente anche la morte del marito paralitico. Una ragazza che abita nella casa accanto assiste per caso all'omicidio, viene vista dal colpevole e racconta tutto al fidanzato.\nTornata a casa, la ragazza vuole riferire l'accaduto anche alla madre, che per\u00f2 non la ascolta perch\u00e9 ha fretta di partire per andare dalla nonna della ragazza. Durante il viaggio in treno viene anche lei uccisa dal maniaco. In quest'ultimo omicidio Capuana nota che la donna oltre ad essere infedele, era a sua volta tradita dal marito, il quale viene interrogato dal commissario, dimostrando per\u00f2 un alibi di ferro. La notte successiva il maniaco uccide un'altra donna ferendo anche l'amante, che in quel momento giunge all'appuntamento clandestino imbattendosi nell'assassino.\nLa polizia escogita allora una trappola: simula l'arresto del maniaco per far venire allo scoperto il vero colpevole. Questi telefona in commissariato minacciando Capuana, dicendogli che avrebbe ucciso sua moglie, dal momento che anche lei lo tradiva. Capuana, dapprima confuso, scopre che la moglie lo tradiva con il nipote, al quale nel frattempo l'assassino intima di andarsene dalla casa al mare dove avvengono gli incontri, perch\u00e9 Capuana sa tutto. Giunto sul posto, il commissario assiste all'omicidio della moglie senza intervenire, poi uccide il serial killer, che si rivela essere il dottor Casali."}
{"id": "3474229", "revid": "287204", "url": "https://it.wikipedia.org/wiki?curid=3474229", "title": "Christopher Rush (scrittore)", "text": "\"A Twelvemonth and a Day\" ha ispirato il film \"Venus Peter\", uscito nel 1989. La storia \u00e8 stata riprodotta da Rush in versione semplificata per ragazzi nel 1992, col titolo \"Venus Peter Saves the Whale\", illustrata da Mairi Hedderwick, e ha vinto il premio Friends of the Earth 1993 \"Earthworm Award\" quale libro dell'anno per aiutare i ragazzi ad apprezzare e godere la Natura.\nIl suo romanzo shakespeariano del 2007, intitolato Will, narra in prima persona la vita di William Shakespeare ed \u00e8 stato acquisito da Sir Ben Kingsley per riduzione cinematografica. Rush ha scritto inoltre una \"memoir\" di Shakespeare intitolata \"Sex, Lies and Shakespeare (Sesso, Bugie e Shakespeare)\", pubblicato nel 2009.\nRush vive attualmente vicino alla sua casa natia."}
{"id": "3474231", "revid": "125256571", "url": "https://it.wikipedia.org/wiki?curid=3474231", "title": "Devon Harris", "text": "\u00c8 stato uno dei membri della prima Squadra giamaicana di bob, che per prima ha gareggiato nel 1988 ai Giochi olimpici invernali a Calgary. Soprannominato \"Pel\u00e9\", come la stella del calcio mondiale, Harris ha continuato a competere nelle Olimpiadi invernali del 1992 e nelle Olimpiadi invernali del 1998.\nHarris \u00e8 cresciuto nel ghetto di Sunrise Drive in Olympic Gardens (noto come \"Waterhouse\", o \"Firehouse\"), laureato alla Drews Ave Primary School, alla Ardenne High School, ed alla Royal Military Academy Sandhurst (RMAS), Harris \u00e8 stato un assiduo giocatore di calcio ed anche partecipe in numerose competizioni in gare di atletica durante la sua carriera agonistica. Dal momento che l'idea di una squadra giamaicana di bob era stata lanciata al Jamaica Defence Force, Harris, che allora era tenente nel secondo battaglione all'accademia militare, nel settembre del 1987 lesse per la prima volta in una pubblicazione settimanale dell'esercito chiamata \"Force Orders\" la proposta:\nIl testo della pubblicazione reclutava volontari per \"un gruppo di uomini rigorosi e pericolosi\" per rappresentare la Giamaica alle Olimpiadi invernali. Harris inizialmente valut\u00f2 l'idea ridicola, ma alla fine fu convinto a partecipare dal suo colonnello. Alle selezioni del team, Harris fin\u00ec con il miglior tempo di spinta. Il suo sogno divenne quello di rappresentare la Giamaica nei Giochi Olimpici del 1984 negli 800m e 1500m metri.\nHarris fu restituito ai militari dopo le olimpiadi invernali di Calgary, divenne un civile nel 1992, dopo la sua seconda Olimpiade. Ora lavora come \"motivational public speaker\" e scrittore."}
{"id": "3474233", "revid": "287204", "url": "https://it.wikipedia.org/wiki?curid=3474233", "title": "Cortile (film)", "text": ""}
{"id": "3474234", "revid": "1573940", "url": "https://it.wikipedia.org/wiki?curid=3474234", "title": "Heteropoda maxima", "text": "Heteropoda maxima \u00e8 un ragno appartenente alla famiglia Sparassidae, diffuso nel Laos.\nDeve il nome al fatto di essere considerato il pi\u00f9 grande ragno al mondo: ha un \"leg span\" di circa 30 cm mentre il corpo misura circa 4,6 cm. Per leg span si intende la lunghezza misurata dall'apice di un arto anteriore di un lato all'apice dell'arto posteriore controlaterale.\nTassonomia e nome.\n\u00c8 stato scoperto nel Laos nel 2001, tra pi\u00f9 di un migliaio di nuove specie animali e vegetali individuate tra il 1997 e il 2007 nella sottoregione del Grande Mekong.\nUn rappresentante del WWF ha affermato che \"alcune di queste specie non avrebbero motivo di essere scoperte recentemente\", suggerendo con ci\u00f2 che \u00e8 sorprendente come una specie cos\u00ec grande di ragno abbia necessitato cos\u00ec tanto tempo per essere scoperta.\nDescrizione.\nLa colorazione appare giallo-brunastra con molti punti neri disposti in modo irregolare sulla parte posteriore dell'opistosoma. Le zampe presentano larghe bande scure prima della prima banda. Come tutte le specie appartenenti a questo genere, le zampe sono molto lunghe se paragonate al corpo e ruotano in avanti, in modo simile alle zampe del granchio.\nOltre che per la sua grandezza, la \"Heteropoda maxima\" pu\u00f2 essere distinta da altre specie congeneri in base ad alcune caratteristiche dell'apparato genitale. Nei maschi, il cimbium si presenta pi\u00f9 lungo del normale, almeno tre volte pi\u00f9 esteso del tegulum. La femmina si distingue grazie alla caratteristica forma dell'epigino con due bande anteriori dirette e il corso dei loro dotti interni.\n\"Heteropoda maxima\" \u00e8 la specie pi\u00f9 grande della famiglia Sparassidae, vantando una lunghezza delle zampe di 30 centimetri e 4,6 centimetri di lunghezza del corpo. L'esemplare pi\u00f9 grande, prima della scoperta di quest'ultimo, era il \"Beregama aurea\" (L.Koch, 1857), un ragno australiano che raggiunge la lunghezza di 4 centimetri. Dalla scoperta dell\"'Heteropoda maxima\" comunque, sono state individuate altre specie pi\u00f9 grandi delle B. Aurea; una di esse, \"Cerbalus aravaensis\", \u00e8 considerata la pi\u00f9 grande del Medio Oriente.\nDistribuzione e habitat.\n\"Heteropoda maxima\" \u00e8 principalmente diffusa nel Laos. Vari aspetti della sua fisiologia, come la colorazione molto tenue e le lunghissime zampe, fanno sospettare che il ragno viva prevalentemente all'interno di caverne anche se non presenta una significativa diminuzione dell'apparato visivo."}
{"id": "3474244", "revid": "767487", "url": "https://it.wikipedia.org/wiki?curid=3474244", "title": "Rieth", "text": "Rieth \u00e8 un quartiere della citt\u00e0 tedesca di Erfurt."}
{"id": "3474245", "revid": "1543377", "url": "https://it.wikipedia.org/wiki?curid=3474245", "title": "Litfiba Rare &amp; Live", "text": "Litfiba Rare &amp; Live \u00e8 una raccolta di album della rockband italiana Litfiba, distribuita a partire dal 15 giugno 2011. Pubblicata come box set la raccolta, come suggerito dal nome, contiene album live e rarit\u00e0 della band toscana, come il primo album in assoluto, la colonna sonora \"Eneide di Krypton\", il primo (ma per molti ancora inedito - ne furono infatti diffuse all'epoca solo 120 copie numerate in MC) live \"Live in Berlin\", e l'ultimo, \"Stato libero di Litfiba\"; tutti gli album contenuti nel box (complessivamente 12) sono stati ristampati sotto forma di picture disc, e l'intera tracklist \u00e8 stata caricata su una pendrive inclusa nel set.Il cofanetto comprende anche altri oggetti, come poster e foto autografate.\nContenuto completo.\nAlbum.\n\"Eneide\" \u00e8 l'unico album inciso in studio, gli altri sono tutti live."}
{"id": "3474254", "revid": "371529", "url": "https://it.wikipedia.org/wiki?curid=3474254", "title": "Cosmic Wheels", "text": "Cosmic Wheels \u00e8 un album discografico del cantautore scozzese Donovan pubblicato nel 1973 dalla Epic Records.\nIl disco.\nDopo le introspettive riflessioni sulla paternit\u00e0 e sulla famiglia contenute nel precedente LP \"HMS Donovan\", nel 1972 Donovan spost\u00f2 la sua attenzione nuovamente verso la musica popolare. Erano passati ormai tre anni da quando \"Atlantis\" era entrata nella top 10, e da allora, Donovan aveva pubblicato solo dischi di media classifica come \"Open Road\".\nSperando di ottenere maggiore successo commerciale, Donovan chiam\u00f2 Mickie Most a collaborare con lui per la produzione del nuovo disco. Le sessioni in studio per \"Cosmic Wheels\" si tennero ai Morgan Studios di Londra. All'epoca in Gran Bretagna imperava il glam rock che dominava le classifiche di vendita, con artisti come Marc Bolan, Alice Cooper, Roxy Music, e David Bowie. Molti di questi musicisti citavano Donovan come una delle influenze fondamentali nella loro musica. Questo fatto, e il successo che il genere glam aveva presso i fan, stabil\u00ec la direzione musicale generale che avrebbe preso \"Cosmic Wheels\".\n\"Cosmic Wheels\" raggiunse la top 20 sia negli Stati Uniti che in Inghilterra, rivelandosi uno degli album di maggior successo per il cantautore. Dall'album fu estratto il brano \"I Like You\" per essere pubblicato come singolo. La canzone raggiunse la posizione numero 66 in classifica negli U.S.A. e divenne l'ultimo pezzo a entrare in classifica nella carriera di Donovan.\nTracce.\nTutti i brani sono opera di Donovan Leitch."}
{"id": "3474255", "revid": "767487", "url": "https://it.wikipedia.org/wiki?curid=3474255", "title": "Sh\u016bsuke Tsubouchi", "text": ""}
{"id": "3474258", "revid": "540170", "url": "https://it.wikipedia.org/wiki?curid=3474258", "title": "Litfiba Rare and Live", "text": ""}
{"id": "3474260", "revid": "547992", "url": "https://it.wikipedia.org/wiki?curid=3474260", "title": "Anita Strindberg", "text": "Biografia.\nAnita Strindberg appare con il suo nome vero in due film svedesi dei tardi anni cinquanta. Inizia la sua carriera nei thrilling italiani quali \"Una lucertola con la pelle di donna\", diretto da Lucio Fulci nel 1971, e interpreta il suo primo ruolo da protagonista lo stesso anno, nel film \"La coda dello scorpione\", diretto da Sergio Martino. Nel 1972 interpreta altri due thrilling, \"Chi l'ha vista morire?\", diretto da Aldo Lado, e \"Il tuo vizio \u00e8 una stanza chiusa e solo io ne ho la chiave\", diretto da Sergio Martino.\nDopo questa prima fase, la Strindberg appare in molti ruoli del cosiddetto \"cinema di genere\", come il film del filone \"women in prison\" \"Diario segreto da un carcere femminile\" (1973), l'horror \"L'anticristo\" (1974) e il poliziottesco \"\" (1974), diretto da Umberto Lenzi. Il suo ultimo film \u00e8 \"Murder Obsession (Follia omicida)\" di Riccardo Freda (1981), accanto a Laura Gemser. Nel 1980 interpreta il ruolo della spregiudicata nobildonna tedesca Katia nello sceneggiato televisivo \"L'eredit\u00e0 della priora, di Anton Giulio Majano.\""}
{"id": "3474264", "revid": "767487", "url": "https://it.wikipedia.org/wiki?curid=3474264", "title": "Hayato Hashimoto", "text": ""}
{"id": "3474270", "revid": "487015", "url": "https://it.wikipedia.org/wiki?curid=3474270", "title": "Jean Baptiste de Lascaris de Castellar", "text": ""}
{"id": "3474272", "revid": "1043175", "url": "https://it.wikipedia.org/wiki?curid=3474272", "title": "K\u014dji Ezumi", "text": ""}
{"id": "3474275", "revid": "599013", "url": "https://it.wikipedia.org/wiki?curid=3474275", "title": "Domenico De Dominicis", "text": "Carriera.\nColleziona 33 presenze in Serie A con il Catania, 66 presenze e 2 gol con la Reggiana in Serie B, e cinque anni in Serie C con Spezia, Empoli, Ternana e Carrarese con 130 presenze totali nella terza serie. \u00c8 cognato di Enzo Riccomini."}
{"id": "3474286", "revid": "1043175", "url": "https://it.wikipedia.org/wiki?curid=3474286", "title": "Shin Kanazawa", "text": ""}
{"id": "3474292", "revid": "599013", "url": "https://it.wikipedia.org/wiki?curid=3474292", "title": "Kazuhiro Murakami", "text": ""}
{"id": "3474295", "revid": "588403", "url": "https://it.wikipedia.org/wiki?curid=3474295", "title": "\u017darko Toma\u0161evi\u0107", "text": "Carriera.\nClub.\nNel 2009 debutta da professionista con il Nacional, dopo aver militato nelle sue giovanili.\nNazionale.\nNel 2010 debutta con la Nazionale montenegrina."}
{"id": "3474299", "revid": "322321", "url": "https://it.wikipedia.org/wiki?curid=3474299", "title": "Marco Lando", "text": "Biografia.\nNacque dalla famiglia patrizia dei Lando.\nFu nominato vescovo di Castello il 18 dicembre 1418. Il 12 maggio 1424, Marco Lando concesse alla comunit\u00e0 di frati agostiniani, guidata dal futuro patriarca di Venezia Andrea Bondumier, il monastero di Santo Spirito, sull'omonima isola della laguna.\nMor\u00ec a Venezia nel gennaio 1426."}
{"id": "3474300", "revid": "267975", "url": "https://it.wikipedia.org/wiki?curid=3474300", "title": "Territorio dipendente dal patriarcato", "text": "Territorio dipendente dal patriarcato nel diritto canonico delle Chiese cattoliche di rito orientale \u00e8 il termine usato per indicare le circoscrizioni territoriali ecclesiastiche che vengono considerate \"dipendenza diretta\" da uno dei patriarchi orientali, il quale esercita la giurisdizione tramite un collaboratore.\nTipologie.\nDue sono i tipi di territorio che dipendono direttamente da un patriarca orientale. Vi sono territori non costituiti in circoscrizione ecclesiastica, retti da un protosincello (ossia un vicario generale), e gli esarcati patriarcali, figura molto simile agli esarcati apostolici, ma con una autonomia minore, in quanto solo il Patriarca viene a essere considerato vescovo diocesano, e pertanto solo lui pu\u00f2 accogliere nella sua diocesi nuovi sacerdoti, lasciarli andare o permettere il trasferimento.\nSia i protosincelli che gli esarchi patriarcali sono di nomina patriarcale.\nTerritori non costituiti in circoscrizione ecclesiastica.\nL'Annuario pontificio enumera come \"territori non costituiti in circoscrizione ecclesiastica\" solo quelli retti da un protosincello: essi sono cinque.\nSu questi territori \u00e8 applicato il principio sancito dal canone 101 del Codice dei canoni delle Chiese orientali: \u00abIl Patriarca nella propria eparchia, nei monasteri stauropegiaci, come pure nei luoghi dove non \u00e8 eretta n\u00e9 un'eparchia n\u00e9 un esarcato, ha gli stessi diritti e doveri del Vescovo eparchiale\u00bb."}
{"id": "3474301", "revid": "76437", "url": "https://it.wikipedia.org/wiki?curid=3474301", "title": "Kantar", "text": ""}
{"id": "3474302", "revid": "1043175", "url": "https://it.wikipedia.org/wiki?curid=3474302", "title": "Arata Sugiyama", "text": " "}
{"id": "3474307", "revid": "76437", "url": "https://it.wikipedia.org/wiki?curid=3474307", "title": "Ukia", "text": ""}
{"id": "3474308", "revid": "767487", "url": "https://it.wikipedia.org/wiki?curid=3474308", "title": "Meyerasaurus victor", "text": "Il meyerasauro (Meyerasaurus victor) \u00e8 un rettile marino estinto, appartenente ai plesiosauri. Visse nel Giurassico medio (Toarciano, circa 187 milioni di anni fa) e i suoi resti sono stati ritrovati in Germania. \u00c8 stato a lungo confuso con \"Rhomaleosaurus\".\nDescrizione.\nQuesto animale \u00e8 noto per un esemplare completo, superbamente conservato in posizione ventrale. L'esemplare \u00e8 lungo circa 3,5 metri ed \u00e8 dotato di grandi zampe trasformate in strutture simili a pinne, particolarmente allungate. Il collo era piuttosto lungo, mentre il cranio era robusto e dotato di un forte rostro premascellare, corto e dotato di lunghi denti acuminati. Rispetto ad altri animali simili, come \"Rhomaleosaurus\", \"Meyerasaurus\" possedeva un cranio pi\u00f9 corto e zampe pi\u00f9 lunghe.\nClassificazione.\nL'olotipo di questo animale \u00e8 stato ritrovato nei famosi scisti a \"Posidonia\", nei pressi di Holzmaden (zona ad \"Harpoceras falcifer\"), ed \u00e8 stato inizialmente classificato da Eberhard Fraas come \"Thaumatosaurus\" \"victor\", nel 1910. Il genere \"Thaumatosaurus\" era stato istituito nel 1841 da Hermann von Meyer sulla base di frammenti isolati. Successivamente questa nuova specie venne attribuita al ben noto genere \"Rhomaleosaurus\", del Giurassico inglese, che comprendeva esemplari pi\u00f9 grandi ma dalle caratteristiche piuttosto simili. Un nuovo studio del 2010, per\u00f2, ha determinato che la specie \"Rhomaleosaurus\" \"victor\" possedeva abbastanza caratteristiche a s\u00e9 stanti (sinapomorfie) e proporzioni morfometriche differenti dalle altre specie di \"Rhomaleosaurus\" da poter essere attribuita a un genere nuovo, \"Meyerasaurus\". \n\"Meyerasaurus\" \u00e8 comunque considerato un rappresentante dei romaleosauridi, un gruppo di plesiosauri piuttosto primitivi che svilupparono un collo relativamente corto e una testa grossa e robusta, forse imparentati con i pi\u00f9 evoluti (e successivi) pliosauridi. \nSignificato paleogeografico.\nCon la descrizione di \"Meyerasaurus\" come genere a s\u00e9 stante, la distribuzione geografica di \"Rhomaleosaurus\" \u00e8 ridotta alla sola zona inglese, mentre precedentemente questo genere era ritenuto essere distribuito attraverso le zone paleobiogeografiche di Inghilterra e Germania. Questa riduzione \u00e8 significativa in quanto contribuisce ad accrescere la separazione generica tra le due zone, un tempo ritenute pressoch\u00e9 identiche.\nCollegamenti esterni.\nhttp://www.plesiosauria.com/pdf/smith&amp;vincent_2010_meyerasaurus.pdf."}
{"id": "3474309", "revid": "767487", "url": "https://it.wikipedia.org/wiki?curid=3474309", "title": "Luigi Ganassi", "text": "Carriera.\nConta 2 presenze ed un gol in Serie A con la Roma e 159 presenze e 17 gol in Serie B con Reggiana e Siracusa."}
{"id": "3474310", "revid": "767487", "url": "https://it.wikipedia.org/wiki?curid=3474310", "title": "Y\u014dsuke Kataoka", "text": ""}
{"id": "3474311", "revid": "22356", "url": "https://it.wikipedia.org/wiki?curid=3474311", "title": "Meyerasaurus", "text": ""}
{"id": "3474312", "revid": "1543377", "url": "https://it.wikipedia.org/wiki?curid=3474312", "title": "Dr. Horrible's Sing-Along Blog", "text": "Dr. Horrible's Sing-Along Blog \u00e8 una webserie in tre atti del 2008 prodotta esclusivamente per una distribuzione via internet. L'opera racconta dell'aspirante supercriminale Dr. Horrible (interpretato da Neil Patrick Harris), della sua nemesi Captain Hammer (Nathan Fillion), e del loro amore Penny (Felicia Day).\nLa miniserie \u00e8 stata scritta da Joss Whedon, Zack Whedon, Jed Whedon e Maurissa Tancharoen e diretta da Joss Whedon. \"Dr. Horrible\" ha riscosso un notevole successo e ha ricevuto numerosi riconoscimenti, tra cui un Emmy Award 2009.\nProduzione.\nL'opera \u00e8 stata un progetto di Whedon finanziato con 200\u00a0000 dollari, ed \u00e8 stato scritto, durante lo sciopero degli sceneggiatori del 2007, da Joss Whedon, dallo sceneggiatore Zack Whedon, dal compositore Jed Whedon e dall'attrice Maurissa Tancharoen.\nInterpreti.\nIl protagonista del musical \u00e8 interpretato da Neil Patrick Harris, mentre la sua nemesi Captain Hammer \u00e8 Nathan Fillion, che gi\u00e0 aveva lavorato con il regista Whedon in \"Buffy l'ammazzavampiri\" (1997-2003) e \"Firefly\" (2002). Felicia Day, (interprete di Vi, una delle aspiranti cacciatrici nella settima stagione di Buffy) veste il ruolo dell'interesse romantico dei due personaggi, Penny, mentre Simon Helberg \u00e8 Moist, spalla del Dr. Horrible.\nTra i cameo vi sono molti colleghi di Whedon, tra cui Marti Noxon (produttore di \"Buffy\"), David Fury, Doug Petrie e Drew Goddard (sceneggiatori di \"Buffy\" ed \"Angel\"), gli stessi sceneggiatori Jed, Joss, e Zack Whedon, e la moglie di Jed, Maurissa Tancharoen.\nDistribuzione.\n\"Dr. Horrible\" \u00e8 stato originariamente distribuito online, prima attraverso Hulu ed in seguito anche da iTunes, con pi\u00f9 di due milioni di visitatori nella sola prima settimana. L'opera \u00e8 stata poi commercializzata in DVD e Blu-ray.\nRiconoscimenti.\nil \"TIME\" ha indicato \"Dr. Horrible\" tra le \"50 migliori trovate del 2008\" (15\u00aa posizione). Tra i premi ricevuti vi sono:\nProdotti correlati.\nSono state realizzate alcune storie a fumetti pubblicate da Dark Horse Comics, raccolte poi nel volume \"Dr. Horrible, and Other Horrible Stories\", edito nel settembre 2010.\nNel marzo 2011 \u00e8 stato pubblicato il libro \"Dr. Horrible's Sing-Along Blog Book\", edito da Titan Books e contenente la sceneggiatura e i commenti degli autori."}
{"id": "3474320", "revid": "767487", "url": "https://it.wikipedia.org/wiki?curid=3474320", "title": "Jun Suzuki", "text": ""}
{"id": "3474332", "revid": "767487", "url": "https://it.wikipedia.org/wiki?curid=3474332", "title": "Philipe Fid\u00e9lis dos Santos", "text": "Carriera.\nClub.\nProveniente dalle giovanili del Mar\u00edtimo, debutta il 27 luglio 2010 in Europa League, nella partita Sporting Fingal-Mar\u00edtimo (terminata 2-3)."}
{"id": "3474337", "revid": "729019", "url": "https://it.wikipedia.org/wiki?curid=3474337", "title": "Honda CR-Z", "text": "La Honda CR-Z \u00e8 un'autovettura ibrida prodotta dalla casa automobilistica giapponese Honda; si tratta di una coup\u00e9 che \u00e8 entrata in produzione nel 2010 ed \u00e8 stata prodotta fino al 2016.\nIl contesto.\nLa Honda CR-Z fa parte della categoria delle ibride sportive e presenta varie innovazioni, sia tecniche che meccaniche. Integra il motore da 1,5 litri da 114 cavalli gi\u00e0 utilizzato dalla Honda Jazz ed il sistema \"IMA\" (\"Integrated Motor Assist\") della Insight, il tutto per una vettura che riesce a garantire 124 CV totali di potenza a 6100 giri/min e 174 Nm di coppia disponibili da 1000 a 1500 giri/min, con buone prestazioni sul piano di accelerazione, consumi ed emissioni. I consumi sono solitamente il problema maggiore delle auto sportive, e per aiutare a contenerli, la CR-Z monta anche il sistema start e stop e il sistema di recupero di energia in fase di frenata.\nVi sono 3 modalit\u00e0 programmabili per aiutare il conducente a seguire un determinato stile di guida, impostabili sulle modalit\u00e0 \"ECON\", per risparmiare su qualsiasi aspetto della vettura, \"NORMAL\" per la guida di tutti i giorni, e \"SPORT\" che presenta meno limitazioni di prestazioni che permette di raggiungere i 100\u00a0km/h in soli 8 secondi circa (dalla prova di \"Top Gear USA\").\nL'auto \u00e8 equipaggiata di un cambio manuale a 6 marce e le batteria sono alloggiate sotto il pianale di carico, senza ingombrare il bagagliaio.\nPur essendo un'auto ibrida e di conseguenza anche elettrica, non \u00e8 possibile la marcia in sola modalit\u00e0 elettrica.\nLa produzione.\nA fronte delle previsioni della casa giapponese di una vendita di 40.000 esemplari l'anno, le vendite non sono state cos\u00ec soddisfacenti; probabilmente, a causa di ci\u00f2, \u00e8 stato deciso il ritiro del modello dal mercato europeo nel 2014 e il termine della produzione per la fine 2016."}
{"id": "3474338", "revid": "712828", "url": "https://it.wikipedia.org/wiki?curid=3474338", "title": "Hiyori", "text": ""}
{"id": "3474348", "revid": "1718925", "url": "https://it.wikipedia.org/wiki?curid=3474348", "title": "Aulacorhynchus prasinus", "text": "Il tucanetto smeraldino (Aulacorhynchus prasinus ()) \u00e8 un uccello della famiglia Ramphastidae.\nDetto smeraldino per il suo piumaggio, questo uccello riesce a mimetizzarsi nell'ambiente tropicale.\nDescrizione.\nIl tucanetto smeraldino ha colori brillanti ed un grande becco. L'adulto ha una lunghezza di 30-35 cm e il peso pu\u00f2 variare dai ai . Entrambi i sessi hanno un aspetto simile, sebbene la femmina in genere sia pi\u00f9 piccola e con un corpo leggermente pi\u00f9 corto. \u00c8, come altri membri del genere \"Aulacorhynchus\", principalmente di color verde. Il sottocoda e la coda sono rossicci. Il becco \u00e8 nero e giallo sulla mandibola superiore (con veriazioni fra le sottospecie) e, a differenza delle sottospecie \"A. p. volcanius e A. p. virescens\", non ha una banda bianca alla base del becco.\nLe cerchie degli occhi vanno dal blu al rosso, in alcune sottospecie sono molto scure, tanto che appaiono quasi nerastre da una certa distanza; l'iride \u00e8 nera. Le gambe sono grigiastre.\nI giovani hanno colori pi\u00f9 spenti rispetto agli adulti, compresa la gola, e, a seconda della sottospecie, le aree nere del becco possono essere brune oppure il becco interamente giallo.\nDistribuzione e habitat.\nQuesta specie \u00e8 presente in America Centrale (Belize, Costa Rica, Ecuador, El Salvador, Guatemala, Honduras, Messico, Nicaragua e Panama) e Sudamerica (Bolivia, Brasile, Colombia, Per\u00f9 e Venezuela).\nTassonomia.\nIl tucanetto smeraldino era originariamente attribuito al genere \"Pteroglossus\". Viene chiamato anche \"tucanetto smeraldino messicano\".\nSottospecie.\nSono riconosciute quattro sottospecie:\nConservazione.\nLa IUCN Red List classifica questa specie come a basso rischio di estinzione (\"Least Concern\")."}
{"id": "3474353", "revid": "2121638", "url": "https://it.wikipedia.org/wiki?curid=3474353", "title": "Euphoria (software)", "text": "Euphoria \u00e8 un motore fisico sviluppato dalla societ\u00e0 inglese \"NaturalMotion\", che sfrutta la tecnologia \"Dynamic Motion Synthesis\" per animare in tempo reale modelli antropomorfi tridimensionali. Anzich\u00e9 adoperare animazioni precalcolate o prodotte a partire da sessioni di \"Motion Capture\", le azioni e le reazioni dei soggetti vengono sintetizzati simulando la presenza di un sistema motorio, secondo le regole della biomeccanica. Mentre \u00e8 comune per i videogiochi moderni limitarsi ad utilizzare la tecnica ragdoll per le animazioni in tempo reale, \"Euphoria\" si avvale quindi di un metodo pi\u00f9 complesso per animare oggetti all'interno dell'ambiente di gioco.\n\"Euphoria\" supporta PlayStation 3, Xbox 360 e PC. \"Grand Theft Auto IV\" \u00e8 il primo videogioco ad implementare questo motore fisico. Nel 2013 il software ha subito delle migliorie che hanno aumentato ulteriormente la verosimiglianza dei movimenti dei modelli poligonali. Questa versione migliorata \u00e8 stata introdotta per la prima volta in \"Grand Theft Auto V\"."}
{"id": "3474357", "revid": "767487", "url": "https://it.wikipedia.org/wiki?curid=3474357", "title": "The Baby (film 1915)", "text": "The Baby \u00e8 un cortometraggio muto del 1915 diretto da Chester M. Franklin e da Sidney Franklin. I due registi erano fratelli e questo \u00e8, per entrambi, l'esordio nella regia.\nProduzione.\nIl film fu prodotto dalla Reliance Film Company.\nDistribuzione.\nDistribuito dalla Mutual Film, il film - un cortometraggio in una bobina - usc\u00ec nelle sale statunitensi il 5 maggio 1915."}
{"id": "3474362", "revid": "2184720", "url": "https://it.wikipedia.org/wiki?curid=3474362", "title": "Odio tutti i cantanti", "text": "Odio tutti i cantanti \u00e8 il sesto singolo di Noemi, il secondo tratto dal suo secondo album, \"RossoNoemi\".\nIl brano.\n\"Odio tutti i cantanti\" \u00e8 il secondo singolo estratto dall'album \"RossoNoemi\", il brano entra in rotazione radiofonica a partire dal 6 maggio 2011.\nIl testo della canzone \u00e8 scritto da Diego Mancino, cantautore tra i pi\u00f9 apprezzati, e musicato da Matteo Buzzanca.\nIl brano, come anche l'album \"RossoNoemi\" vede Corrado Rustici sia come produttore che come arrangiatore. \"Odio tutti i cantanti\" \u00e8 stato registrato da Chris Manning a Berkeley, in California presso il Fantasy Records, lo stesso Manning l'ha mixato, sempre in California, a San Rafael, presso il Salamander Sound Studio. Il brano \u00e8 stato masterizzato da Brian Gardner a Los Angeles presso il Bernie Grundman Mastering.\nIl 4 agosto 2011 Noemi viene intervistata da Vincenzo Mollica, al TG1 dell'edizione serale, riguardo al brano, uno dei pi\u00f9 trasmessi durante l'estate, soffermandosi sulla metafora che esprime il brano.\nIl brano viene inserito in una compilation:\nIl video.\nLa regia del videoclip di \"Odio tutti i cantanti\" \u00e8 di Gaetano Morbioli, in questo lavoro Noemi debutta come sceneggiatrice di videoclip, nel video la cantante ricopre anche il ruolo di protagonista.\nIl video viene reso disponibile in anteprima a partire dall'8 giugno 2011 sul sito del Corriere della Sera; mentre \u00e8 disponibile per il download digitale a partire dal 9 giugno 2011.\nIl video inizia con un negozio di bambole, rappresentanti il mondo dei cantanti. Queste bambole esposte in vetrina vengono osservate, ammirate e fotografate dai passanti. Una bambina si ferma davanti alla vetrina ed indica alla mamma quale bambola vorrebbe regalata per il compleanno ed entrano nel negozio per acquistarla.\nLa bambina festeggia il suo quinto compleanno in giardino, insieme ai propri amici, spegne le candeline ed apre il pacco regalo contenente la bambola dai capelli rossi. I bambini indossano tutti delle parrucche rosse e diventano la mini-band di Noemi. Si vedono anche altre bambole, alcune bionde, altre more, altre ancora con i capelli azzurri. Poi, alla festa arriva un signore che regala alla bambina una bambola argentata, le bambine sono tutte entusiaste e vanno a riporre in cantina le bambole che avevano prima per giocare con quella nuova..\nIl videoclip risulta essere tra i preferiti dell'estate 2011, il risultato viene sottolineato anche dal TG2. Il 18 agosto 2011, dopo due mesi di votazione, si \u00e8 decretata la classifica \"MTV Top 20 Summer hits of 2011\" in cui il video di \"Odio tutti i cantanti\" si \u00e8 classificato decimo, alle spalle di \"Judas\" di Lady Gaga; la classifica \u00e8 andata in onda su MTV Hits il 3 e il 4 settembre 2011.\nIl videoclip ottiene una nomination all'OGAE Video Contest 2011."}
{"id": "3474369", "revid": "149727", "url": "https://it.wikipedia.org/wiki?curid=3474369", "title": "Servizio ferroviario suburbano di Cagliari", "text": ""}
{"id": "3474371", "revid": "110157", "url": "https://it.wikipedia.org/wiki?curid=3474371", "title": "Ente nazionale previdenza e assistenza ai dipendenti statali", "text": "L'Ente nazionale di previdenza e assistenza per i dipendenti statali, meglio conosciuto con l'acronimo ENPAS, era un ente pubblico italiano, istituito durante il regime fascista con la legge 19 gennaio 1942 n. 22 per provvedere alla previdenza e all'assistenza sanitaria dei dipendenti delle amministrazioni statali e dei loro familiari; tra i primi a presiederlo si ricorda Pasquale Lugini.\nNel 1977, dando attuazione all'articolo 117 della Costituzione, le competenze in materia sanitaria furono trasferite alle Regioni e l'Ente fu posto in liquidazione nel 1978 al momento dell'istituzione del Servizio sanitario nazionale.\nNel 1994 \u00e8 confluito nell'INPDAP."}
{"id": "3474373", "revid": "256896", "url": "https://it.wikipedia.org/wiki?curid=3474373", "title": "ENPAS", "text": ""}
{"id": "3474378", "revid": "181699", "url": "https://it.wikipedia.org/wiki?curid=3474378", "title": "Achille Vitti", "text": "Biografia.\nFormatosi nelle compagnie teatrali di Eleonora Duse, Cesare Rossi, Giuseppe Pietriboni ed Ettore Paladini, si afferm\u00f2 giovanissimo come \u00abprimo attore\u00bb e \u00abcapocomico\u00bb.\nTra i maggiori attori teatrali italiani tra la fine dell'Ottocento e l'inizio del Novecento, Vitti fu interprete soprattutto delle opere di Tolstoj, Ibsen e Pirandello, questi ultimi recitati in lingua italiana. Nel 1912 con la sua compagnia effettu\u00f2 una trionfale tourn\u00e9e in Tunisia, dove si esib\u00ec in varie opere teatrali con la sua prima attrice Paola Pezzaglia, entrambi acclamatissimi al Politeama Rossini di Tunisi, teatro italiano molto attivo fino alla fine degli Anni '20. Nel 1913 assieme allo scrittore e cineasta Lucio D'Ambra fond\u00f2 e diresse il \"Teatro per tutti\" alla Sala Umberto di Roma, una sorta di \"teatro minimo\", che consisteva nell'inscenare drammi e commedie brevi in un solo atto.\nVitti fu anche attore cinematografico e gir\u00f2 oltre una quarantina di film tra il 1910 e il 1925, presso diverse case cinematografiche, tra cui le romane \"Cines\", \"Film d'Arte Italiana\", \"Latium Film\", \"Tespi Film\" e \"UCI\". Gir\u00f2 soltanto due titoli in qualit\u00e0 di regista: \"La vergine delle ginestre\" (1915) e \"Lo scoglio della morte\" (1916).\nNel 1926 pubblic\u00f2 un memoriale dal titolo \"Storie e storielle del teatro di prosa\" edito dalla casa editrice Vecchi di Milano.\nFu attivo fino al 1935, anno in cui mor\u00ec all'et\u00e0 di 68 anni, stroncato da un cancro."}
{"id": "3474380", "revid": "767487", "url": "https://it.wikipedia.org/wiki?curid=3474380", "title": "Deltaherpeton hiemstrae", "text": "Deltaherpeton hiemstrae \u00e8 un tetrapode estinto appartenente alla famiglia dei Colosteidi.\nDescrizione.\nCome gli altri appartenenti alla stessa famiglia, probabilmente anche questo animale possedeva un corpo anguilliforme, dotato di corte zampe poste attaccate lateralmente e di una lunga coda. La linea laterale, di forma caratteristica, terminava appena dietro la narice esterna.\nIl cranio presenta, come un osso internasale e un singolo postparietale situato centralmente ad esso: il premascellare presenta denti lunghi e appuntiti, che a mascelle serrate trovano sistemazione in apposite guaine della mandibola, la quale presenta inoltre una caratteristica finestra (esomeckeliana) di forma allungata.\nLa linea laterale, inoltre, possedeva una forma caratteristica e terminava appena dietro la narice esterna.\nClassificazione.\n\"Deltaherpeton\" visse circa 330 milioni di anni fa (Carbonifero inferiore ed in particolare Vis\u00e9ano, uno stadio stratigrafico del Mississippiano); i suoi resti fossili sono stati rinvenuti nello stato nordamericano dell'Iowa e consistono in un cranio ed una mandibola abbastanza completi da definirne l'assegnazione alla famiglia Colosteidae.."}
{"id": "3474381", "revid": "22356", "url": "https://it.wikipedia.org/wiki?curid=3474381", "title": "Deltaherpeton", "text": ""}
{"id": "3474389", "revid": "112937062", "url": "https://it.wikipedia.org/wiki?curid=3474389", "title": "Pinacoteca di San Michele", "text": "La Pinacoteca di San Michele si trova a Pescia, nel complesso dell'antico monastero di San Michele Arcangelo, con accesso in piazza Matteotti.\nStoria.\nNel 1044 si ha la prima attestazione di San Michele monastero benedettino allorch\u00e9 l'abate vallombrosano di San Salvatore di Fucecchio, stando entro il chiostro di San Michele Collelape, permut\u00f2 alcuni terreni \"in partibus Piscie\" appartenenti al suo monastero.\nNel 1173 l'antico monastero delle Benedettine \u00e8 indicato in contratti. Col \"motu proprio\" di Pietro Leopoldo del 1785 San Michele venne trasformato in conservatorio per l'istruzione e l'educazione delle fanciulle, status confermato nel 1931.\nOggi l'antico monastero ospita il Liceo Statale \"Carlo Lorenzini\", la Pinacoteca e la parrocchia di San Michele.\nPercorso espositivo.\nSala 1.\nRefettorio (anno di costruzione 1508)\nSala 2.\nIngresso (anno di costruzione 1500)\nSala 3.\nSala (anno di costruzione 1521)\nAltro.\nTramite la pinacoteca si pu\u00f2 inoltre accedere ai vani sopra la chiesa di San Michele, come quello contenente la cinquecentesca vetrata di \"San Michele che sconfigge il drago con committente\" e il coro ligneo cinquecentesco delle monache, con una grande tela di Brunetto Ippoliti."}
{"id": "3474393", "revid": "767487", "url": "https://it.wikipedia.org/wiki?curid=3474393", "title": "The Rivals (film 1915)", "text": "The Rivals \u00e8 un cortometraggio del 1915 diretto da Chester M. Franklin e da Sidney Franklin. I due registi erano fratelli e questo \u00e8, per entrambi, il loro secondo film. Avevano esordito nella regia qualche settimana prima, con il corto \"The Baby\".\nProduzione.\nIl film fu prodotto dalla Komic Pictures Company,\nDistribuzione.\nDistribuito dalla Mutual, il film - un cortometraggio di una bobina - usc\u00ec nelle sale statunitensi il 23 maggio 1915."}
{"id": "3474395", "revid": "1543377", "url": "https://it.wikipedia.org/wiki?curid=3474395", "title": "Sergio Caprari", "text": "Carriera.\nDa dilettante.\nGuardia destra, \u00e8 selezionato da Steve Klaus per rappresentare l'Italia alle Olimpiadi di Helsinki 1952. Batte ai punti il campione di casa Pentti Niinivuori (2\u20131), il polacco Leszek Drogosz nei quarti di finale (3\u20130) e il francese Joseph Ventaja in semifinale (2\u20131). Cede solo in finale al cecoslovacco J\u00e1n Zachara, con un discusso verdetto di 1\u20132 ma conquista la medaglia d'argento.\nDa professionista.\nImbattuto dopo 26 incontri (con 25 vittorie e un pari), il 12 agosto 1956, a Civita Castellana, conquista il titolo italiano dei pesi piuma, battendo Nello Barbadoro, per abbandono alla sesta ripresa. La sua \"striscia\" positiva si interrompe al 29\u00ba match, a Sydney, dai pugni del maltese Sammy Bonnici, ai punti in dodici riprese. \nDopo essersi preso la rivincita sul maltese, il 27 novembre 1957, a Roma, difende il titolo italiano, ai punti, dall'assalto di Giordano Campari e, il 3 maggio 1958 a Milano, da quello di Aldo Pravisani, vincendo sempre ai punti.\nIl 18 agosto 1958, a Sanremo, conquista il titolo europeo vacante dei pesi piuma, battendo il belga Jean Sneyers, per abbandono all'11\u00ba round. Lo perde ai punti alla prima difesa, dai pugni del francese Gracieux Lamperti, sempre a Sanremo, l'anno successivo.\nL'8 gennaio 1959, a Roma, batte il campione di Germania dei Willy Quatuor per KO alla quarta ripresa. Il 13 aprile 1959, a Caracas, batte il venezuelano Sonny Leon, che appena tre mesi prima aveva battuto l'ex campione del mondo Willie Pep. Il 1\u00ba febbraio 1960, a Caracas, batte il venezuelano Tony Padron, uno dei migliori pesi piuma al mondo. Il 22 febbraio successivo affronta in Caracas il campione del mondo Davey Moore, in un match non valido per il titolo, perdendo per Kot all'ottavo round. \nIl 4 giugno 1960 combatte come \"sottoclou\" del match Rinaldi-Ballarin per l'inaugurazione del nuovo Palazzo dello Sport di Roma, di fronte a una folla record di 15.255 spettatori. Nell'occasione, Caprari pareggia con il ghanese Floyd Robertson che, in futuro, combatter\u00e0 due volte per la cintura mondiale.\nIl suo ultimo incontro \u00e8 contro un mito del pugilato filippino, Flash Elorde, che affronta il 16 dicembre 1961 a Manila, per una borsa di 7000 dollari. E'in palio il titolo mondiale inaugurale della categoria dei pesi leggeri junior. Caprari perde per Kot alla prima ripresa.\nNella sua carriera da professionista ha perso solo quattro incontri e mai da un italiano."}
{"id": "3474396", "revid": "984922", "url": "https://it.wikipedia.org/wiki?curid=3474396", "title": "Gian Orlando Vassallo", "text": "Biografia.\nEsord\u00ec come attore nel 1914 alla \"Latium Film\" di Roma nella pellicola \"Il sogno continua\" diretto da Ubaldo Pittei. Nel 1914 pass\u00f2 come regista alla \"Lucarelli Film\" di Palermo e poi all'\"Etna film\" e la \"Sicula film\" di Catania, dove fu direttore artistico.\nRiprese la sua attivit\u00e0 dopo la prima guerra mondiale e lavor\u00f2 presso altre manifatture come la \"Filmgraph\", \"Flegrea Film\" e \"Italica Ars\".\nAttivo fino al 1930 diresse oltre una ventina di film curandone anche la sceneggiatura, tutti in epoca muta, tra questi: \"Il silenzio del cuore\" (1914), \"Un giorno a Palermo\" (1914), \"Occultismo\" (1914), \"Paternit\u00e0\" (1914), \"Alba di libert\u00e0\" (1915), \"Presentat-arm!\" (1915), \"Vincolo segreto\" (1916), \"Noemi\" (1919), \"Sogno di primavera\" (1919), \"Finalmente mio!...\" (1920), \"Ninnola\" (1920), \"La baraonda\" (1923), \"Brigata Firenze\" (1928), \"Le mani sugli occhi\" (1929) e \"La leggenda di Wally\" (1930)"}
{"id": "3474397", "revid": "110157", "url": "https://it.wikipedia.org/wiki?curid=3474397", "title": "Curva a farfalla (algebrica)", "text": "In matematica, la curva algebrica della farfalla \u00e8 una curva algebrica piana di sesto grado, data dall'equazione\nL'area della curva algebrica della farfalla \u00e8 data da (con la funzione gamma \u0393)\nE la lunghezza \"s\" del suo arco \u00e8"}
{"id": "3474399", "revid": "343572", "url": "https://it.wikipedia.org/wiki?curid=3474399", "title": "Dario III Codomanno", "text": ""}
{"id": "3474400", "revid": "729019", "url": "https://it.wikipedia.org/wiki?curid=3474400", "title": "Coppa del Mondo di biathlon 2012", "text": "La Coppa del Mondo di biathlon 2012 fu la trentacinquesima edizione della manifestazione organizzata dall'Unione Internazionale Biathlon; ebbe inizio il 30 novembre 2011 a \u00d6stersund, in Svezia, e si concluse il 18 marzo 2012 a Chanty-Mansijsk, in Russia. Nel corso della stagione si tennero a Ruhpolding i Campionati mondiali di biathlon 2012, validi anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate 26 gare individuali e 4 a squadre, in 10 diverse localit\u00e0. Il francese Martin Fourcade si aggiudic\u00f2 sia la coppa di cristallo, il trofeo assegnato al vincitore della classifica generale, sia le Coppe di sprint e di inseguimento; il tedesco Andreas Birnbacher vinse la Coppa di partenza in linea, il francese Simon Fourcade quella di individuale. Tarjei B\u00f8 era il detentore uscente della Coppa generale.\nIn campo femminile furono disputate 26 gare individuali e 4 a squadre, in 10 diverse localit\u00e0. La tedesca Magdalena Neuner si aggiudic\u00f2 sia la coppa di cristallo, sia quella di sprint; la bielorussa Dar\"ja Domra\u010dava vinse le Coppe di inseguimento e di partenza in linea, la svedese Helena Ekholm quella di individuale. Kaisa M\u00e4k\u00e4r\u00e4inen era la detentrice uscente della Coppa generale.\nLe staffette miste inserite in calendario furono tre, disputate in altrettante localit\u00e0.\nPartecipanti.\nIl numero di atleti che ogni nazione ha potuto schierare \u00e8 stato stabilito in base ai risultati della precedente stagione. I contingenti prevedevano che le prime cinque nazioni della classifica potessero schierare sei atleti in individuale e sprint, le nazioni classificatesi tra il sesto e il decimo posto avevano cinque posti e cos\u00ec via.\nQueste le quote di partenza per gli uomini:\nQueste invece le quote di partenza per le donne:\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nMisto.\nRisultati.\nLegenda:\nMX = staffetta mista\nRisultati.\nPrima vittoria in Coppa del Mondo.\nUomini \nPrimo podio in Coppa del Mondo.\nUomini \nDonne \nRitiri.\n\"I seguenti atleti si sono ritirati durante la stagione 2011-12\"\nUomini \nDonne "}
{"id": "3474402", "revid": "729019", "url": "https://it.wikipedia.org/wiki?curid=3474402", "title": "Episodi di Diario di una squillo perbene (quarta stagione)", "text": "La quarta stagione della serie televisiva Diario di una squillo perbene \u00e8 stata trasmessa nel Regno Unito dal 1\u00ba febbraio al 22 marzo 2011 su ITV 2.\nIn Italia \u00e8 andata in onda dal 10 giugno 2011 al 29 luglio 2011 su Fox Life."}
{"id": "3474403", "revid": "520814", "url": "https://it.wikipedia.org/wiki?curid=3474403", "title": "Real Zaragoza 1962-1963", "text": "Questa voce raccoglie le informazioni riguardanti il Real Saragozza nelle competizioni ufficiali della stagione 1962-1963"}
{"id": "3474405", "revid": "767487", "url": "https://it.wikipedia.org/wiki?curid=3474405", "title": "Il ladro di Parigi", "text": "Il ladro di Parigi (\"Le Voleur\") \u00e8 un film del 1967 diretto da Louis Malle, con Jean-Paul Belmondo e Genevi\u00e8ve Bujold.\nLa storia del film \u00e8 tratta dal romanzo di Georges Darien: \"Il ladro\".\nTrama.\nParigi, ultimi anni del diciannovesimo secolo. Per vendicarsi del suo tutore che lo ha derubato del patrimonio e gli ha rifiutato la mano della figlia Carlotta, il giovane George compie il primo furto della sua vita. La perfetta riuscita del colpo e la facilit\u00e0 con la quale \u00e8 entrato in possesso di una forte somma, inducono il giovane a compiere altre imprese ladresche. Conosciuto un falso abate che \u00e8 a capo di una banda di ladri, George apprende tutti i segreti del mestiere ed in breve tempo diventa uno specialista dello scasso. Raggiunto da Carlotta, la quale ha abbandonato il padre per venire a vivere con lui, George riesce ad introdursi al fianco della fanciulla nei pi\u00f9 eleganti circoli mondani, dove non gli \u00e8 difficile captare utili informazioni per i suoi colpi. Alla morte del padre di Carlotta, George, scoprendo che il vecchio ha diseredato la fanciulla ed ha destinato a scopi benefici le sue sostanze, falsifica il testamento in modo da entrare in possesso di tutta l'eredit\u00e0. Ormai ricchi, i due giovani potrebbero condurre una esistenza tranquilla, ma George \u00e8 insoddisfatto: il furto \u00e8 diventato per lui una ragione di vita, non pu\u00f2 farne a meno. Sar\u00e0 proprio Carlotta a procurargli l'occasione per un grosso colpo, lasciandolo libero di seguire l'unica strada attraverso la quale riesce ad esprimere veramente se stesso ed essere felice.\nCritica.\nAll'epoca della sua uscita nelle sale cinematografiche, il film ottenne un buon parere e grandi recensioni da parte della critica, che apprezz\u00f2 molto le intense performance degli attori, guidati da Jean-Paul Belmondo, l'accuratezza delle scenografie, la suggestione delle ambientazioni ottocentesche, ben ricostruite dallo scenografo Jacques Saulnier, e la buona regia di Louis Malle."}
{"id": "3474406", "revid": "658358", "url": "https://it.wikipedia.org/wiki?curid=3474406", "title": "CodeIgniter", "text": "CodeIgniter \u00e8 un web application framework con licenza Open Software License (OSL) per lo sviluppo di applicazioni web dinamiche in linguaggio PHP, basato sul paradigma MVC (Model-View-Controller). \nLa prima versione pubblica \u00e8 stata distribuita da EllisLab il 28 febbraio 2006 mentre l'ultima versione 3 stabile (3.1.11) risale al 10 settembre 2019. Attualmente la versione pi\u00f9 recente stabile \u00e8 la 4.1.7. \nDescrizione.\nCodeIgniter \u00e8 famoso per la sua velocit\u00e0 se confrontato con altri framework PHP.. In un intervento a proposito di framework per PHP in generale, Rasmus Lerdorf, uno dei creatori del linguaggio PHP, parlando al frOSCon nell'agosto 2008, ha dichiarato che \u00e8 uno dei suoi framework preferiti \"perch\u00e9 \u00e8 veloce, leggero ed infine \u00e8 proprio come dev'essere un framework\".\nIl codice sorgente di CodeIgniter \u00e8 pubblicato in GitHub, dove \u00e8 correntemente disponibile la versione 4, certificata open source con Open Software License(\"OSL\") v. 3.0 come la precedente versione 3. Le versioni precedenti la 3.0 di CodeIgniter sono invece sotto licenza proprietaria Apache/BSD-style open source license.\nEllisLab, societ\u00e0 privata sita a Bend in Oregon, che ha originalmente creato il framework, ha annunciato il 6 ottobre 2014 che lo sviluppo di Codeigniter sar\u00e0 continuato dalla British Columbia Institute of Technology.\nIl 7 ottobre 2019 i membri e gli sviluppatori pi\u00f9 attivi hanno fondato la CodeIgniter Foundation, societ\u00e0 non profit che si occupa di governare e sviluppare il progetto. \nIl 15 gennaio 2020 \u00e8 deceduto Jim Parry, uno dei principali ideatori e sviluppatori del progetto, che continua nelle mani degli altri collaboratori . \nCaratteristiche.\nCodeIgniter 3 \u00e8 compatto (occupa circa 2 MegaByte di spazio su disco) e veloce nel funzionamento. La sua installazione richiede generalmente poco tempo e pu\u00f2 essere svolta senza usare la riga di comando n\u00e9 obbligatoriamente strumenti come Composer o Git, sebbene siano fornite istruzioni per usarli. \nGrazie alle sue caratteristiche pu\u00f2 essere installato facilmente in quasi tutti i sistemi di hosting e con varie versioni di PHP. La versione 3 richiede come minimo PHP versione 5.3.7 (5.6 consigliata), mentre la nuova versione 4, attualmente in versione beta, richieder\u00e0 come minimo la versione 7.2 (o successive).\nCodeIgniter pu\u00f2 interfacciare, per mezzo di driver, vari diffusi database:\nNon dispone di un motore di templating integrato, sebbene la scrittura del codice dei file PHP di template possa essere semplificato dall'uso di librerie di funzioni integrate che generano direttamente codice HTML. Inoltre, grazie al vasto gruppo di utenti e librerie di terze parti pu\u00f2 essere interfacciato con motori di templating per PHP esterni, come per esempio i popolari Smarty PHP e Twig. \nCodeIgniter prevede il caching sia delle pagine web generate, sia del database e meccanismi di protezione contro le minacce pi\u00f9 comuni, come per esempio la SQL injection, durante l'immissione di dati nei form. \nTra i punti considerabili deboli del framework versione 3.0, l'assenza dei namespace (che per\u00f2 consente di aumentare la velocit\u00e0 di esecuzione del codice e che sono previsti nella versione 4), una certa macchinosit\u00e0 nel test delle unit e un numero ridotto di librerie integrate. Quest'ultimo punto determina per\u00f2 il vantaggio delle ridotte dimensioni di installazione del framework, mentre i programmatori possono reperire librerie di terze parti con licenza open source e integrarle con poco sforzo, oppure svilupparne di proprie con relativa facilit\u00e0 data la struttura estendibile di CodeIgniter.\nCome funziona.\nCodeIgniter \u00e8 un framework MVC e funziona come tale.\nQuando un utente richiede una risorsa al server dove opera il framework, l'interpretazione viene svolta da un controller, costituito da righe di software, che risponde fornendo un risultato comprensibile dal browser dell'utente grazie al codice di una \"vista\" o view. Se necessario il controller provvede a recuperare dati per soddisfare la richiesta, per esempio da file XML o da un server database. L'associazione tra la richiesta da parte del browser e il codice del controller viene eseguita in CodeIgniter attraverso la mappatura degli indirizzi URL a specifiche sezioni di codice. Per esempio la richiesta:\nwww.sitocodedigniter.test/libro/capitolo/1\npu\u00f2 essere di regola interpretata da CodeIgniter invocando un \"controller\" che user\u00e0 in una classe di nome \"libro\" la \"view\" chiamata \"capitolo\" e passando a questa il parametro numerico \"1\". Il risultato dell'elaborazione della view sar\u00e0 in ogni caso una pagina comprensibile dal browser che ha eseguito la richiesta, per esempio, in questo caso, dopo avere recuperato da un database le informazioni relative al capitolo 1 ed averle formattate secondo lo standard HTML usando un \"modello\" di pagina preconfezionato.\nRiassumendo le componenti del modello MVC di CodeIgniter:\nCodeigniter 4.\nLa versione 4 rilasciata il 24 febbraio 2020 \u00e8 stata riscritta completamente e non \u00e8 compatibile con la precedente versione 3. Questa funzionava con PHP versione 5.6 o successive, mentre la nuova versione \u00e8 stata realizzata per PHP versione 7.2 o successive.\nLa struttura di un sito sviluppato con Codeigniter 4 \u00e8 stata modificata e ora \u00e8 prevista una cartella \"public\" che rappresenta la root del sito web. Una scelta dettata principalmente da motivi di sicurezza, dato che in questo modo \u00e8 possibile isolare e \"nascondere\" pi\u00f9 facilmente agli utenti le cartelle \"system\" e \"application\" dove \u00e8 contenuto il codice vero e proprio. Inoltre ora \u00e8 prevista una cartella \"writable\" con permessi di scrittura preposta a conservare i file di lavoro generati dall'applicativo, per esempio la cache delle pagine, ma che non \u00e8 accessibile tramite URL.\nCodeigniter 4, come la precedente versione, rimane basato sul paradigma MVC (model-view-controller). Mentre le classi controller sono indispensabili al funzionamento del software sviluppato, le classi per definire modelli e view sono opzionali. Resta comunque possibile modificare autonomamente con alcuni accorgimenti il funzionamento del framework per adottare il paradigma HVMC (View-Model-Controller Gerarchico) in modo da gestire a gruppi modulari Controller, Modelli e View in subdirectory fisiche. \nLa gestione dei database \u00e8 quasi identica, anche se sono cambiati alcuni dei connettori supportati e la sintassi dell'ORM. Il caricamento di librerie, modelli e altri oggetti \u00e8 uguale a prima ma \u00e8 possibile specificare nei file di configurazione, come nei file del codice, i percorsi di localizzazione in formato PSR4. Inoltre sono stati integrati in Codeigniter 4 nuovi strumenti di test e debug, come per esempio KINT."}
{"id": "3474417", "revid": "767487", "url": "https://it.wikipedia.org/wiki?curid=3474417", "title": "Occultismo (film)", "text": "Occultismo \u00e8 un film muto italiano del 1914 diretto da Gian Orlando Vassallo."}
{"id": "3474418", "revid": "110157", "url": "https://it.wikipedia.org/wiki?curid=3474418", "title": "Habib al-'Adli", "text": "\u1e24ab\u012bb Ibr\u0101h\u012bm al-\u02bfAdl\u012b () \u00e8 stato ministro degli Interni egiziano dal 1997 al 2011.\nAl-\u02bfAdl\u012b (musulmano sunnita) si \u00e8 diplomato nell'Accademia di Polizia nel 1961. Dopo aver lavorato in diversi dipartimenti investigativi, ha operato nel ministero degli Esteri dal 1982 al 1984. Specializzato sui temi della sicurezza dello Stato, \u00e8 poi diventato vice-ministro degli Interni nel 1993. Ha sostituito il generale Hasan al-Alf\u012b come ministro degli Interni dopo il massacro di Luxor del novembre 1997.\nDurante le Sommosse popolari in Egitto del 2011 fu lui a impartire alla polizia l'ordine di sparare sui dimostranti. Rimosso dal Gabinetto a seguito della fortissima ostilit\u00e0 dei manifestanti nei suoi confronti, fu sostituito da Hosni Mubarak con l'anziano generale Ma\u1e25m\u016bd Wa\u01e7d\u012b, nella vana speranza di acquietare gli animi.\nDopo le dimissioni del Presidente, al-\u02bfAdl\u012b \u00e8 stato arrestato e imputato con altri due ministri per corruzione, frode e riciclaggio di denaro. Poco dopo il Procuratore Generale egiziano ha annunciato che al-\u02bfAdl\u012b era stato posto ai lavori forzati, mentre i suoi beni personali venivano congelati su disposizione giudiziaria.\nSi pensa che al-\u02bfAdl\u012b abbia ammassato un patrimonio di 1,2 miliardi di dollari. Si \u00e8 tuttavia dichiarato \"non colpevole\" nel procedimento penale svoltosi il 5 marzo del 2011, negando i rilievi del giudice circa l'aver tratto illecito vantaggio dalla sua preminente posizione politica.\"\nIl 5 maggio 2011, al-\u02bfAdl\u012b \u00e8 stato riconosciuto colpevole dalla corte penale e condannato per frode e riciclaggio di denaro alla pena di 12 anni di prigione."}
{"id": "3474419", "revid": "287204", "url": "https://it.wikipedia.org/wiki?curid=3474419", "title": "Andrew Murray Scott", "text": "\u00c8 autore di numerose biografie e saggi, inclusa la biografia del primo capo jacobita John Grahame di Claverhouse, intitolata \"Bonnie Dundee\" e ristampata nel 2000. Nei suoi libri ha spesso narrato la storia della citt\u00e0 scozzese di Dundee. Nel 2009 ha pubblicato una raccolta di poesie intitolata \"Dancing Underwater (Ballando sottacqua)\". Ha scritto inoltre la biografia dell'autore italo-scozzese Alexander Trocchi (1925 - 84), pubblicata nel 1991 insieme alla relativa antologia \"Invisible Insurrection: A Trocchi Reader\", curata da Scott e ristampata nel 1996.\nUna collezione di opere dell'autore sono conservate presso gli archivi della Universit\u00e0 di Dundee insieme a suo materiale biografico e altre relative informazioni letterarie."}
{"id": "3474421", "revid": "1494169", "url": "https://it.wikipedia.org/wiki?curid=3474421", "title": "Curva a farfalla", "text": ""}
{"id": "3474430", "revid": "767487", "url": "https://it.wikipedia.org/wiki?curid=3474430", "title": "Paternit\u00e0 (film)", "text": "Paternit\u00e0 \u00e8 un mediometraggio muto italiano del 1914 diretto da Gian Orlando Vassallo."}
{"id": "3474431", "revid": "767487", "url": "https://it.wikipedia.org/wiki?curid=3474431", "title": "Little Dick's First Case", "text": "Little Dick's First Case \u00e8 un cortometraggio del 1915 diretto da Chester M. Franklin e da Sidney Franklin. I due registi erano fratelli e questo \u00e8, per entrambi, il loro terzo film. Avevano esordito nella regia qualche settimana prima, con il corto \"The Baby\".\nViolet Radcliffe, attrice-bambina che, al tempo del film aveva sette anni, fu interprete di tutti i loro primi film.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual, il film - un cortometraggio in una bobina - usc\u00ec nelle sale statunitensi il 28 maggio 1915."}
{"id": "3474438", "revid": "767487", "url": "https://it.wikipedia.org/wiki?curid=3474438", "title": "The Rippingtons", "text": "I Rippingtons sono un gruppo jazz contemporaneo, principalmente relativo ai generi Smooth jazz, pop jazz e crossover jazz. La band, formata nel 1986 dal chitarrista-polistrumentista Russ Freeman, \u00e8 stata attiva per venti anni. Con numerosi musicisti ospiti, Freeman \u00e8 stato l'unico artista stabile del gruppo.\nDai primi anni '90 sono stati una band di rock-jazz strumentale, ma dal '99 si sono specializzati nel genere smooth jazz.\nMolte loro canzoni sono state suonate durante la trasmissione tv The Weather Channel (previsioni del tempo) delle 8. La \"mascotte\" del gruppo \u00e8 un gatto jazzista, sorridente, con occhiali da sole, che compare su tutte le copertine dei loro dischi e sul sito ufficiale."}
{"id": "3474439", "revid": "767487", "url": "https://it.wikipedia.org/wiki?curid=3474439", "title": "Presentat-arm! (film)", "text": "Presentat-arm! \u00e8 un film muto italiano del 1915 diretto da Gian Orlando Vassallo."}
{"id": "3474446", "revid": "110157", "url": "https://it.wikipedia.org/wiki?curid=3474446", "title": "Championnat National 2003-2004 (Algeria)", "text": "Il Campionato algerino di calcio 2003-04 \u00e8 stato il 42\u00ba campionato algerino di calcio."}
{"id": "3474456", "revid": "767487", "url": "https://it.wikipedia.org/wiki?curid=3474456", "title": "Brigata Firenze", "text": "Brigata Firenze \u00e8 un film muto italiano del 1928 diretto da Gian Orlando Vassallo."}
{"id": "3474457", "revid": "1305772", "url": "https://it.wikipedia.org/wiki?curid=3474457", "title": "Theriosuchus", "text": "Il teriosuco (gen. Theriosuchus) \u00e8 un rettile estinto affine ai coccodrilli. Visse tra il Giurassico superiore e il Cretaceo inferiore (circa 160 - 126 milioni di anni fa). I suoi resti sono stati ritrovati in varie zone dell'Europa (Inghilterra, Spagna), negli Stati Uniti e in Thailandia. \nDescrizione.\nLe caratteristiche di \"Theriosuchus\" (il cui nome deriva dal greco e significa \"coccodrillo - bestia\") risiedono principalmente nelle piccole dimensioni: raramente superava i 50 centimetri di lunghezza. Il cranio era abbastanza corto, dotato di orbite piuttosto grandi e di piccoli denti aguzzi; i denti posteriori erano per\u00f2 di forma pi\u00f9 smussata. Le zampe erano relativamente allungate e il corpo era snello.\nClassificazione.\n\"Theriosuchus\" \u00e8 stato per lungo tempo ascritto agli atoposauridi, un gruppo di coccodrilli estinti piuttosto vicini all'origine delle forme attuali. Ricerche pi\u00f9 recenti indicherebbero la sua vicinanza ai paralligatoridi (Paralligatoridae), un clade di crocodilomorfi affini agli eusuchi (Tennant et al., 2016). Venne descritto per la prima volta nel 1879 da Richard Owen, che descrisse la specie \"T. pusillus\" proveniente dall'inizio del Giurassico superiore dell'Inghilterra. Successivamente a questo genere vennero attribuiti altre specie: \"T. morrisonensis\" del Giurassico superiore degli Stati Uniti, \"T. ibericus\" del Cretaceo inferiore della Spagna (Brinkmann, 1992), \"T. guimarotae\" del Giurassico superiore portoghese (Schwarz &amp; Salisbury, 2005), l'asiatica \"T. grandinaris\" del Cretaceo inferiore della Thailandia (Lauprasert et al., 2011) e \"T. sympiestodon\" della Romania (Martin et al., 2010). \nQuest'ultima specie doveva essere una sorta di fossile vivente della sua epoca: i resti, infatti, provengono dal Maastrichtiano (circa 70 milioni di anni fa) e vi \u00e8 un lasso temporale di circa 58 milioni di anni nei quali non \u00e8 noto alcun fossile di \"Theriosuchus\". \"T. sympiestodon\" \u00e8 stato ritrovato nel bacino di Hateg, un'area che nel Cretaceo superiore era parte di un arcipelago nell'oceano Tetide, abitato anche da dinosauri nani (\"Telmatosaurus\", \"Zalmoxes\", \"Magyarosaurus\"). Resti attribuiti a una specie indeterminata di \"Theriosuchus\" sono stati ritrovati anche in Francia in terreni del Maastrichtiano (Martin et al., 2014). Revisioni pi\u00f9 recenti indicano che \"T. sympiestodon\" e \"T. ibericus\" sarebbero da ascrivere a un genere a s\u00e9 stante, \"Sabresuchus\", cos\u00ec come \"T. guimarotae\", attribuibile al nuovo genere \"Knoetschkesuchus\" (Tennant et al., 216; Schwarz et al., 2017)."}
{"id": "3474458", "revid": "287204", "url": "https://it.wikipedia.org/wiki?curid=3474458", "title": "Elena Da Venezia", "text": "Biografia.\nNata a Torino nel 1915, si diplom\u00f2 in recitazione all'Accademia Nazionale d'Arte Drammatica; dopo piccole partecipazioni in alcuni lavori teatrali debutt\u00f2, al Teatro Quirino di Roma nel 1943, nel Piccolo Eyolf, diretta da Orazio Costa Giovangigli.\nNel 1945, la RAI di Roma la scrittur\u00f2 come componente della neonata Compagnia di Prosa di Radio Roma; Elena Da Venezia sar\u00e0 accanto ad attori come Ubaldo Lay, Arnoldo Fo\u00e0, Giotto Tempestini, Franco Becci, Adriana Parrella, e registi come Pietro Masserano Taricco, Anton Giulio Majano, Guglielmo Morandi. \nTorn\u00f2 al teatro chiamata da Orazio Costa per il Piccolo Teatro di Roma fondato dal regista nel 1948, dove lavorano i giovani diplomati dell'Accademia di Roma come Tino Buazzelli, Nino Manfredi, Marina Bonfigli, Bice Valori, con i quali reciter\u00e0 sino alla chiusura del teatro avvenuta nel 1954.\nNel 1952 torn\u00f2 al Quirino di Roma diretta da Luchino Visconti nelle Tre sorelle di \u010cechov.\nAlla prosa televisiva della RAI giunse solo nel 1960, con la regia di Mario Ferrero, nel dramma \"Il costruttore Sollness\" di Ibsen. Alla Radio si era gi\u00e0 cimentata con il teatro di Ibsen nel 1956 in una celebre edizione de \"La donna del mare\".\nLavor\u00f2 per un lungo periodo sino agli anni '80, anche se in modo discontinuo, in centinaia di commedie e radiodrammi; si ciment\u00f2 anche nel doppiaggio.\nMor\u00ec a Roma il 25 giugno 2003."}
{"id": "3474459", "revid": "76963", "url": "https://it.wikipedia.org/wiki?curid=3474459", "title": "Giulia Cassini Rizzotto", "text": "Biografia.\nFiglia dell'attore-drammaturgo dialettale Giuseppe Rizzotto (1828-1895), esord\u00ec giovanissima nella compagnia paterna. Nel corso della sua lunga carriera teatrale fece parte di importanti compagnie come quelle di Giovanni Grasso, Ruggero Ruggeri, Virgilio Talli, Gualtiero Tumiati ed Ermete Zacconi.\nSposata dal 1902 con l'attore Alfonso Cassini, segu\u00ec il consorte in varie compagnie e vi debutt\u00f2 insieme nel grande schermo alla \"Latium Film\" di Roma. Nel cinema, la Rizzotto recit\u00f2 ruoli di \u00abmadre\u00bb e di \u00abseconda donna\u00bb in poco pi\u00f9 di una ventina di film fino al 1923 e presso altre manifatture come la \"Etna film\" di Catania, le romane \"Cines\" e \"Tiber Film\" ed altre minori. Sempre nel cinema, la Rizzotto fu anche regista, e quindi fu una delle prime donne italiane a lavorare dietro la macchina da presa, dirigendo cinque film.\nPersonalit\u00e0 eclettica, l'attrice siciliana svolse nel contempo diverse attivit\u00e0 come quelle di maestra d'asilo, autrice di novelle, traduttrice e soggettista. Fond\u00f2 anche due scuole di recitazione cinematografica, una nel 1916 a Firenze ed un'altra nel 1918 a Roma.\nAlla fine degli anni venti, dopo la morte del marito, la Rizzotto si trasfer\u00ec in Argentina con la compagnia teatrale di Maria Melato. Nel paese latinoamericano prosegu\u00ec la sua attivit\u00e0 di insegnante di recitazione che svolse fino alla morte."}
{"id": "3474460", "revid": "599013", "url": "https://it.wikipedia.org/wiki?curid=3474460", "title": "Juan Zubiaurre", "text": "Carriera.\nJuan Zubiaurre gioc\u00f2 dal 1957 al 1962 con l'Osasuna. \nNel 1962 pass\u00f2 alla squadra rivale del .\nCon la squadra aragonese disput\u00f2 58 partite tra campionato, Coppa del Re e Coppa delle Fiere e vinse due Coppe del Re e una Coppa delle Fiere.\nNella stagione 1966-1967 gioc\u00f2 con il Granada."}
{"id": "3474468", "revid": "158913", "url": "https://it.wikipedia.org/wiki?curid=3474468", "title": "Stanis\u0142aw J. Lec", "text": ""}
{"id": "3474470", "revid": "459531", "url": "https://it.wikipedia.org/wiki?curid=3474470", "title": "Giulia Cassini-Rizzotto", "text": ""}
{"id": "3474477", "revid": "6923", "url": "https://it.wikipedia.org/wiki?curid=3474477", "title": "Ludwig Fischer", "text": "Dopo essersi iscritto al partito nazista tedesco nel 1931, divenne un militare delle SA, le squadre di azione nazista antenate delle SS, fino alla carica militare di colonnello.\nNel 1937 fu nominato anche membro del ministero nazista come direttore di tutti i detenuti del Terzo Reich.\nDopo la conquista della Polonia nel 1939, divenne quindi governatore del distretto di Varsavia, e poi co-responsabile delle violenze inflitte nel ghetto ebraico della citt\u00e0.\nMa il 9 agosto 1944 Fischer fu ferito durante le operazioni di liberazione; tent\u00f2 quindi di fuggire da Varsavia il 17 gennaio 1945, ma fu poi catturato dagli alleati anglo-americani. Fischer fu condannato ufficialmente il 17 dicembre 1946 dalla Corte Suprema del Popolo, a Varsavia, con sentenza di morte mediante impiccagione.\nNella vita privata fu sposato con Freda Coblitz ed ebbe due figlie."}
{"id": "3474484", "revid": "481666", "url": "https://it.wikipedia.org/wiki?curid=3474484", "title": "Violet Radcliffe", "text": "Biografia.\nNata a Niagara Falls nel 1908, esord\u00ec a 6 anni, nel 1914, con il suo primo film, \"Orphans of the Wild\", un cortometraggio prodotto dalla Path\u00e9 Fr\u00e8res. Dal 1915 al 1918, fece parte della troupe dei film girati dai fratelli Sidney e Chester M. Franklin ai loro esordi nella regia.\nNella sua carriera, dal 1914 al 1918, ovvero tra i 6 e 10 anni, Violet gir\u00f2 pi\u00f9 di trenta pellicole. Assieme a Beulah Burns, Georgie Stone, 'Baby' Carmen De Rue, Francis Carpenter, Ninon Fovieri e Lloyd Perl forma un'affiatata compagnia di attori bambini (\"The Triangle Kids\"), protagonisti in numerose pellicole prodotte dalla Fine Arts Film Company e distribuite dalla Triangle Distributing. Di quel gruppo, Radcliffe \u00e8 tra coloro la cui carriera cinematografica fu la pi\u00f9 intensa e duratura. \nCome gi\u00e0 accaduto prima di lei a Marie Eline e tante altre piccole attrici bambine, fu impiegata indifferentemente (e quasi in eguale misura) in parti maschili e femminili, secondo quella che all'epoca era un'accettata convenzione teatrale e cinematografica. \u00c8 cos\u00ec \"Dan\" in una serie di cortometraggi del 1915 e, in un cast tutto di attori bambini, \"Al-Tabib\" in \"Aladino e la lampada magica\" (1917) e \"Long John Silver\" in \"Treasure Island\" (1918)."}
{"id": "3474486", "revid": "1543377", "url": "https://it.wikipedia.org/wiki?curid=3474486", "title": "Principi di \u010cernigov", "text": "I Principi di \u010cernigov furono \"knjaz\", regnanti o sottoregnanti, del Principato di \u010cernigov, un'entit\u00e0 che occupava nei primi secoli dopo l'anno mille, una zona tra Ucraina, Bielorussia e Russia."}
{"id": "3474489", "revid": "1149807", "url": "https://it.wikipedia.org/wiki?curid=3474489", "title": "Ichi the Killer (manga)", "text": ", \u00e8 un manga ideato da Hideo Yamamoto. L'edizione italiana \u00e8 stata pubblicata da Panini Comics dal 20 giugno 2013 al 27 marzo 2014.\nDall'opera sono stati tratti un film live action e un OAV prequel del lungometraggio intitolato \"Ichi the Killer - Episode 0\".\nTrama.\nIchi \u00e8 un ragazzo di circa vent'anni che vive in Giappone e pratica le arti marziali. Sembrerebbe un ragazzo tranquillo se non fosse per la sua forza disumana che utilizza per guadagnare dei soldi insieme ad un gruppo di malviventi. Ichi nel luogo del crimine lascia sempre dello sperma e un numero 1 (\"ichi\" in lingua giapponese).\nSi guadagna cos\u00ec da vivere e sembra che gli dispiaccia mietere vittime poich\u00e9 si mette a piangere dopo il misfatto. A causa di questi omicidi c'\u00e8 molta tensione nei quartieri malfamati del Giappone. La tensione non si attenua dopo la morte di un boss della mafia giapponese piuttosto potente e i suoi seguaci cercano il colpevole supponendo sia una persona spietata e assetata di sangue. Ma all'inizio niente li porter\u00e0 a pensare ad Ichi che intanto svolge il suo compito senza intoppi.\nMedia.\nManga.\nIl manga, scritto e disegnato da Hideo Yamamoto, \u00e8 stato serializzato dal 19 febbraio 1998 al 5 aprile 2001 sulla rivista \"Weekly Young Sunday\" edita da Shogakukan. I vari capitoli sono stati poi raccolti in dieci volumi \"tank\u014dbon\" pubblicati dal 5 giugno 1998 al 5 luglio 2001.\nIn Italia la serie \u00e8 stata pubblicata da Panini Comics sotto l'etichetta Planet Manga dal 6 luglio 2013 al 27 marzo 2014.\nFilm.\nNel 2001 il regista Takashi Miike ne ha realizzato un adattamento cinematografico. Nel 2003 \u00e8 stato prodotto un ulteriore lungometraggio intitolato \"1-Ichi\" e diretto da Masahito Tanno.\nOAV.\n \u00e8 un OAV prodotto nel 2002 dalla Media Suits e diretto da Shinji Ishidaira. Costituisce un prequel al film live action \"\"Ichi the Killer\". In Giappone \u00e8 stato distribuito da Amuse Soft.\nAccoglienza.\nLorenzo Campanini di MangaForever ha classificato \"Ichi the Killer\" come il quinto migliore manga con protagonista un assassino.\nEsaminando l'OAV, Theron Martin di Anime News Network ha ritenuto che la storia fosse \"perfettamente credibile\" e \"ha convinto lo spettatore che le tendenze letali di Ichi non provenivano dal nulla\" perch\u00e9 segue gli \"elementi comuni di cui si sente parlare nei retroscena dei veri assassini\". Ha liquidato invece l'\"animazione scadente\" come problematica, ma ha elogiato la musica con i \"temi guida techno pesanti\" che forniscono uno \"stato e un tono tagliente alla serie\"."}
{"id": "3474505", "revid": "158913", "url": "https://it.wikipedia.org/wiki?curid=3474505", "title": "H. L. Mencken", "text": ""}
{"id": "3474511", "revid": "767487", "url": "https://it.wikipedia.org/wiki?curid=3474511", "title": "Anselmo Botturnio", "text": "Biografia.\nEra figlio di Giacomo de Buttaris di Castel Goffredo.\nConosciuto come \"Anselmus Bochturnius Vicentinus\" entr\u00f2 sin da giovane nell'Ordine dei frati Eremitani di Sant'Agostino trascorrendo la sua vita nel convento di San Michele di Vicenza.\nSi laure\u00f2 in teologia a Bologna nel 1505. Nel 1513 fu nominato vicario generale nel convento di Treviso e nel 1515 fu a Padova a capo della scuola agostiniana alla facolt\u00e0 teologica. \nNel 1520 scrisse un'opera contro il teologo tedesco Martin Lutero, la sua \"Christiana de indulcentiis assertio\", stampata a Venezia nel 1521, nella quale invita il confratello a tornare a sottomettersi all'autorit\u00e0 del papa e nello stesso anno redige la \"Pro defensione religionis Christianae\".\nPer la sua fama di teologo nel 1530 si occup\u00f2 dello scisma della chiesa di Roma da parte del re Enrico VIII d'Inghilterra."}
{"id": "3474515", "revid": "767487", "url": "https://it.wikipedia.org/wiki?curid=3474515", "title": "Mois\u00e9s Garc\u00eda", "text": "Biografia.\nHa tre fratelli calciatori: Eduardo, Gerardo e Manuel Candelas.\nCarriera.\nDebutt\u00f2 in Primera Divisi\u00f3n con il nella stagione 1988-1989 sotto la guida di Radomir Anti\u0107, diventando l'esordiente pi\u00f9 giovane della storia del club aragonese grazie alla presenza contro il Real Murcia del 6 novembre 1988.\nRest\u00f2 al Real Saragozza fino al 1994 prima di passare ai rivali dell'Osasuna in Segunda Divisi\u00f3n. Nella sua ultima stagione a Saragozza vinse la Coppa di Spagna, l'unico titolo della sua carriera. Gioc\u00f2 l'ultima partita con il Real Saragozza il 15 maggio 1994, in occasione di una vittoria per 4-1 contro il Real Madrid allo stadio La Romareda.\nNel 1996 ha militato nel Club Deportivo Legan\u00e9s, segnando 13 reti in 16 partite.\nSuccessivamente ha giocato con diverse squadre spagnole in Primera e in Segunda Divisi\u00f3n, tra cui, nella stagione 2001-2002, il Siviglia, la squadra della sua citt\u00e0 natale.\nNel 2010 \u00e8 passato al Club Deportivo La Muela, in Segunda Divisi\u00f3n B, con cui ha segnato tre gol ed ha concluso la sua carriera agonistica."}
{"id": "3474516", "revid": "198277", "url": "https://it.wikipedia.org/wiki?curid=3474516", "title": "Rosario Sasso", "text": "Caratteristiche tecniche.\nEra un libero molto grintoso. Famoso fu l'episodio durante il postpartita del derby dello Stretto disputato a Messina, dove Sasso si present\u00f2 con un ginocchio sanguinante, rispondendo che fosse stato Di Fabio a morderglielo, e sostenendo che non era una grande ferita.\nCarriera.\nCresciuto calcisticamente nel settore giovanile del , esordisce in prima squadra in Serie A, il 27 aprile 1978, in Atalanta-Foggia (1-2), partita che era stata recuperata per un infortunio all'arbitro. Totalizzer\u00e0 solo due presenze in questa stagione, l'altra nella giornata successiva contro il Verona, dove il Foggia vinse 4-0.\nNella stagione 1978-1979, disput\u00f2 la serie cadetta con i rossoneri, che l'anno prima erano stati retrocessi, disputando 29 partite e siglando 5 gol, di cui il primo nel derby d'Apulia.\nL'anno dopo venne venduto al , con cui il Foggia tratt\u00f2 a lungo, infatti Sasso fu venduto assieme a Roberto Bacchin e Giacomo Libera, in cambio di pi\u00f9 di un miliardo di lire, Franco Fasoli, Vito Petruzzelli, Arcangelo Sciannimanico e Costante Tivelli.\nIn due anni di Serie B, con il Bari gioc\u00f2 70 partite segnando 2 gol (entrambi nella prima stagione).\nNel calciomercato estivo del 1981 venne venduto alla Cavese, con cui milit\u00f2 due anni sempre in serie cadetta, scendendo in campo 22 volte e segnando 5 reti nel campionato 1981-1982, e 4 volte nel campionato 1982-1983.\nScese di categoria nel 1983, quando venne acquistato dal in Serie C1, collezionando 29 presenze e nessuna rete all'attivo.\nRitorn\u00f2 in Puglia nel 1984, per disputare il campionato di Serie C1 1984-1985 con il , totalizzando 29 presenze impreziosite da 4 gol.\nL' lo compr\u00f2 per la stagione 1985-1986, in serie cadetta, dove gioc\u00f2 18 partite e sigl\u00f2 2 reti con la maglia amaranto.\nLa sua esperienza pi\u00f9 fortunata fu quella con la , allenata dal suo ex compagno ai tempi del Foggia, Nevio Scala. Con i calabresi esord\u00ec in Serie C1 nel campionato 1986-1987, dove totalizz\u00f2 29 presenze e 4 gol.\nLa stagione successiva fu quella della promozione della Reggina in Serie B, e in questo campionato Sasso era il capitano degli amaranto; gioc\u00f2 34 partite.\nCos\u00ec dopo quattordici anni la Reggina torn\u00f2 a calcare i campi della serie cadetta, nella stagione 1988-1989, e Sasso scese in campo per 33 volte.\nIn totale con la Reggina Sasso ha giocato 94 partite, segnando 7 gol.\nVenne comprato dal nel 1989 in Serie C1, dove gioc\u00f2 32 partite.\nSi ritir\u00f2 dopo aver totalizzato 23 presenze con la maglia del Campania Puteolana nella stagione 1990-1991."}
{"id": "3474520", "revid": "919135", "url": "https://it.wikipedia.org/wiki?curid=3474520", "title": "Curva a fagiolo", "text": "La curva del fagiolo \u00e8 una curva quartica data dall'equazione:\n\u00c8 una curva limitata sull'asse formula_2 dai valori formula_3, mentre sull'asse formula_4 \u00e8 compresa tra formula_5.\nL'area della superficie determinata dalla curva del fagiolo \u00e8\ne il suo perimetro formula_7 \u00e8 approssimativamente"}
{"id": "3474527", "revid": "228587", "url": "https://it.wikipedia.org/wiki?curid=3474527", "title": "Menalca", "text": "Menalca \u00e8 un personaggio dei \"Posthomerica\", poema epico di Quinto Smirneo.\nIl mito.\nOrigini.\nMenalca era un guerriero nativo di Cilla, citt\u00e0 minore della Troade, figlio del vecchio artigiano e di Ifianassa. Sua madre l'avrebbe partorito all'esterno della localit\u00e0 asiatica, ai piedi di un monte. La guerra scatenatasi per il rapimento di Elena di Troia indusse il giovane ad arruolarsi in difesa di Troia e a Medonte, rimasto solo in citt\u00e0, fu sottratta per sempre la possibilit\u00e0 di riabbracciare il figlio.\nLa morte.\nIl destino di Menalca era segnato: Quinto Smirneo lo dice ucciso da Neottolemo, figlio d'Achille, nel libro VIII del poema. Le abilit\u00e0 del padre e le sue piccole creazioni finirono alla sua morte nelle mani di ignoti stranieri."}
{"id": "3474532", "revid": "729019", "url": "https://it.wikipedia.org/wiki?curid=3474532", "title": "Akun", "text": "Akun (in lingua aleutina \"Akungan\") \u00e8 una delle isole Fox, fa parte del sottogruppo delle Isole Krenitzin, nell'arcipelago delle Aleutine; si trova nel mare di Bering a est dell'isola di Akutan e a sud-ovest di Unimak oltre lo stretto di Unimak ed appartiene all'Alaska (USA); amministrativamente fa parte del Borough delle Aleutine orientali, (in inglese \"Aleutians East Borough\") ed \u00e8 disabitata.\nL'isola ha una superficie di 166,77\u00a0km\u00b2, il suo punto pi\u00f9 alto \u00e8 il vulcano St. Gilbert (818\u00a0m)."}
{"id": "3474534", "revid": "106456", "url": "https://it.wikipedia.org/wiki?curid=3474534", "title": "Eugen Fischer", "text": "Eugenetica.\nLaureatosi in antropologia nel 1906, cominci\u00f2 a condurre delle ricerche sulla nascente genetica umana del celebre precursore Gregor Mendel, presso le colonie tedesche in Africa sud-occidentale (l'attuale Namibia).\nEsegu\u00ec esperimenti diretti su bambini di genitori misti, ad esempio padri tedeschi e donne africane native (ottentotte). Gi\u00e0 in questi contesti, Fischer cominci\u00f2 ad usare dei metodi poco etici, soprattutto sulle trib\u00f9 africane locali Herero e Nama. Gli studi si conclusero nel 1910 con un appello mondiale per impedire la prosecuzione di una \"razza mista\", e quindi il divieto del matrimonio inter-razziale. I discendenti meticci non avrebbero pi\u00f9 dovuto continuare a riprodursi; negli anni successivi continu\u00f2 ad eseguire esperimenti medici su prigionieri di guerra africani nei campi di concentramento nell'Africa Tedesca del Sud-Ovest; a posteriori questo fu definito un vero e proprio genocidio.\nNel 1930 divenne direttore dell'Istituto di antropologia Kaiser Wilhelm di Berlino, riassumendo tutti i suoi studi medici di genetica umana al servizio del Partito nazista, con l'obiettivo di raggiungere la purezza della \"razza superiore\", dando vita quindi alla nota eugenetica nazista.\nPer i servizi resi, Fischer fu poi nominato direttamente da Adolf Hitler magnifico rettore dell'Universit\u00e0 William Frederick (ora Humbold) di Berlino, nel 1933.\nNel biennio 1937-1938, coi suoi colleghi, analizz\u00f2 circa 600 bambini nella Renania, discendenti di soldati africani delle colonie francesi e donne tedesche, per poi sterilizzarli. In quel periodo cominci\u00f2 anche i primi esperimenti con meticci europei, ad esempio gli zingari e i cagots.\nGuerra e dopoguerra.\nFischer ader\u00ec ufficialmente al partito solo nel 1940, in piena guerra mondiale. Nei campi di concentramento nazisti contribu\u00ec allo studio dell'eugenetica nazista, attraverso le determinazioni delle origini razziali, inventando la cosiddetta \"scala Fischer-Saller\". Questa scala si basava sui colori dei capelli; gradazioni di biondo = da A a J, gradazioni di marrone = da K a V, e marrone scuro e nero fino alla lettera Z, quindi gradazioni di rosso con la numerazione romana da I a VI. Gli esperimenti medici furono eseguiti su dei prigionieri vivi (zingari, ebrei e africani), compiendo su di loro numerosi prelievi di sangue, tessuti e misurazioni invasive dei loro crani.\nFischer spos\u00f2 Else Walter, con la quale ebbe tre figli.\nFischer si ritir\u00f2 dal nazismo e dall'Universit\u00e0 agli inizi del 1943, passando tutto il suo lavoro al pi\u00f9 noto alla storia suo allievo Joseph Mengele, detto l'\"angelo della morte\". In questo modo, Fischer riusc\u00ec a scampare anche alle condanne di genocidio dopo la Seconda guerra mondiale; solo molti anni dopo gli storici riuscirono a definire il suo ruolo principale nel programma di sterminio o tortura razziale.\nAncora nel 1949, Fischer fu ritenuto uno stimato professore, tenne anche dei convegni di antropologia, tenendo ben nascosti i suoi metodi poco etici sui prigionieri all'epoca nazista.\nRiassunse tutti i suoi studi solo verso il 1960, insieme ai collaboratori Erwin Baur e Fritz Lenz (se ci si riferisce al testo \"I principi dell'ereditariet\u00e0 umana e l'igiene razziale\", questo dovrebbe essere stato scritto prima del 1960, prima ancora dell'ascesa di Hitler al potere). Nello stesso periodo, si trasfer\u00ec a vita riservata presso Brisgovia, nel cuore della Foresta nera."}
{"id": "3474547", "revid": "1442080", "url": "https://it.wikipedia.org/wiki?curid=3474547", "title": "Sydney International 1997 - Singolare maschile", "text": "Il singolare del Sydney International 1997 \u00e8 stato un torneo di tennis facente parte dell'ATP Tour.\nTodd Martin era il detentore del titolo, ma quest'anno non ha partecipato.\nTim Henman ha battuto in finale 6\u20133, 6\u20131 Carlos Moy\u00e1."}
{"id": "3474548", "revid": "1226", "url": "https://it.wikipedia.org/wiki?curid=3474548", "title": "Le Tigri di Mompracem", "text": ""}
{"id": "3474556", "revid": "838137", "url": "https://it.wikipedia.org/wiki?curid=3474556", "title": "Sydney International 1997 - Doppio maschile", "text": "Il doppio maschile del Sydney International 1997 \u00e8 stato un torneo di tennis facente parte dell'ATP Tour.\nEllis Ferreira e Jan Siemerink erano i detentori del titolo, ma solo Siemerink ha partecipato in coppia con Paul Haarhuis.\nHaarhuis e Siemerink hanno perso ni finale 6\u20134, 6\u20137, 6\u20133 contro Luis Lobo e Javier S\u00e1nchez."}
{"id": "3474559", "revid": "465169", "url": "https://it.wikipedia.org/wiki?curid=3474559", "title": "Sogno ribelle (video)", "text": "Sogno ribelle \u00e8 una raccolta di videoclip del gruppo musicale rock italiano Litfiba, pubblicata nel 1992 dalla Warner Music Italy.\nIl video.\nEdito per la prima volta nel 1992 in VHS, questo video, ideato dalla \"Warner Music Vision\", raccoglie i 7 videoclip pi\u00f9 popolari realizzati dai Litfiba nel periodo 1985-1992, 3 apparizioni live dai Tour di Pirata (nel 1990) e del pi\u00f9 recente \"El diablo\" (nel 1991) ed infine un'intervista inedita a Piero Pel\u00f9 e Ghigo Renzulli che parlano della storia della band e delle canzoni incluse in questa raccolta."}
{"id": "3474564", "revid": "212348", "url": "https://it.wikipedia.org/wiki?curid=3474564", "title": "Ichi the Killer - Episode 0", "text": ""}
{"id": "3474565", "revid": "919135", "url": "https://it.wikipedia.org/wiki?curid=3474565", "title": "Curva premolare", "text": "La curva premolare (o curva bicuspidata) \u00e8 una curva quartica data dall'equazione\ncon formula_2 Se formula_3, la curva degenera in un singolo punto, l'origine, descritto dall'equazione formula_4\nSe formula_5 la curva premolare ha due cuspidi: una nel punto formula_6 e un'altra nel punto formula_7\nLa curva premolare con formula_8 ha un'area approssimativa di\ne un perimetro approssimativamente di"}
{"id": "3474586", "revid": "31886", "url": "https://it.wikipedia.org/wiki?curid=3474586", "title": "La costanza della ragione (romanzo)", "text": "La costanza della ragione \u00e8 un romanzo di Vasco Pratolini, scritto nel 1962 e pubblicato l'anno seguente, nel 1963.\nTrama.\nAmbientato nella Firenze del dopoguerra il romanzo attraversa i primi venti anni di vita di Bruno, orfano di Rifredi destinato a crescere tra l'angoscia della madre Ivana, la robustezza morale di Milloschi (antico amico del defunto padre divenuto suo tutore) e l'entusiasmo legato al pittoresco mondo che lo circonda. Questo varia passando dai soldati americani della sua prima infanzia alle epiche scorribande con gli amici, le prime memorabili pulsioni della carne, gli ideali di natura primitiva ma marcati, i sogni di assunzione alla Gali (Officine Galileo), il primo vero amore.\nEternamente in conflitto con la rassegnazione, la lascivia e la cieca ostinazione con cui i \"suoi\" \"vecchi\" affrontano la vita, Bruno si concentra su se stesso cercando risposta alle proprie inquietudini con il pragmatismo e la concretezza dei calcoli matematici.\nComplice l'amore per Lori esso si scontra fortemente e in continuazione con il mondo che esso stesso aveva avuto premura di costruire, soggetto soltanto alle regole della ragione.\nEgli stesso ne esce sconfitto e ferito a morte, ma quanto mai vincitore, arricchito nella prospettiva di poter ottenere la capacit\u00e0 di conoscere e gestire le giostre che il sentimento scuote e finalmente capace di godere la propria intelligenza e la propria sensibilit\u00e0 senza il dogmatico peso di estreme razionalizzazioni.\nFilm.\nDal libro fu tratto nel 1965, un film per la regia di Pasquale Festa Campanile, \"La costanza della ragione\"."}
{"id": "3474589", "revid": "72396", "url": "https://it.wikipedia.org/wiki?curid=3474589", "title": "Curva a staffa", "text": "La curva a staffa \u00e8 una curva quartica data dall'equazione\nBibliografia.\nCundy, H. and Rollett, A. \"Mathematical Models\" (3rd ed.) Stradbroke, England: Tarquin Pub., p.\u00a072, 1989."}
{"id": "3474598", "revid": "123426203", "url": "https://it.wikipedia.org/wiki?curid=3474598", "title": "Lin (famiglia)", "text": "I Lin (talvolta anche Lini) furono una famiglia Cinese annoverata fra le cosiddette \"Case fatte per soldo\".\nStoria.\nI Lin erano originari di Bergamo e il loro capostipite fu un certo Girolamo, il quale, trasferitosi a Venezia, lavor\u00f2 come garzone presso la drogheria \"all'Angelo\" di Gaspare Luca, a Rialto. Divenutone in seguito proprietario, continu\u00f2 il commercio delle droghe, accumulando grandi ricchezze.\nNel 1685, lo stesso Girolamo Lin riusc\u00ec a versare i 100.000 ducati previsti per l'aggregazione al corpo patrizio, contribuendo in tal mondo al sostegno della Repubblica, impegnata in quegli anni nella guerra di Morea contro i Turchi: per decreto del Senato, dunque, egli ottenne l'accesso al Maggior Consiglio per s\u00e9 e per i suoi discendenti.\nNotevoli furono anche gli investimenti in terraferma e i loro possedimenti si estendevano nelle localit\u00e0 ad ovest di Mestre e nella zona di Mira. La villa Lin, Bottacin, Santon Boer, che si trova nel Comune di Venezia, in localit\u00e0 Trivignano, \u00e8 stata interamente restaurata dagli ultimi proprietari, con un recupero integrale dell'edificio, esterno e interno, con i notevoli affreschi settecenteschi e i vari stucchi che decorano la dimora. Ai Lin apparteneva, inoltre, un palazzo a Venezia in vista del Canal GrandeSan Samuele che fu ceduto a Gasparo Moro in seguito al matrimonio con Elisabetta Lin (1748): il loro unico figlio, Girolamo Michele Gasparo, I.R. Pretore di Chioggia, a sua volta coniugato con la contessa Elena Maria Chiara Benzon, ereditando molte delle propriet\u00e0 della famiglia materna, prese il cognome \"Moro Lin\" (o \"Morolin\").\nQuesta famiglia era ancora presente in Senato all'epoca della caduta della Serenissima, nel 1797, ed esisteva \u00abcon un nobilissimo Parentado in due Patrizj Frattelli\u00bb. I Lin, tuttavia, non compaiono tra le famiglie confermate nella nobilt\u00e0 del Regno Lombardo-Veneto; i Moro Lin, al contrario, furono confermati nobili dall'Imperial-Regio Governo Austriaco con Sovrana Risoluzione del 16 dicembre 1817.\nArme.\nCampo con fascia d'argento, il capo azzurro caricato con una stella d'oro, e la punta ch'\u00e8 verde con una mano, che tiene il pollice e l'indice alzati.\nMonumenti e architetture.\nSi ricordano, inoltre, un \"Ramo Moro Lin\", un \"Sotoportego Moro Lin\" e una \"Calle Moro Lin\" a San Polo, a Venezia."}
{"id": "3474621", "revid": "228587", "url": "https://it.wikipedia.org/wiki?curid=3474621", "title": "Massacro di Luxor", "text": "Il massacro di Luxor fu un attentato terroristico avvenuto il 17 novembre del 1997 a Deir el-Bahari, un sito archeologico che si estende lungo il Nilo nei pressi di Luxor, in Egitto. \"Deir el-Bahari\" \u00e8 uno dei siti egiziani di maggior interesse a livello turistico per la presenza del monumentale tempio funerario della regina Hatshepsut (1478-1455 a.C. \u00b1 30 anni, XVIII dinastia egizia), altrimenti noto come \"Djeser-Djeseru\" (\"La sublime sublimit\u00e0\").\nL'attacco.\nL'attacco avvenne a met\u00e0 mattinata, condotto da militanti del \"Gruppo Islamico\" e dalla \"Jih\u0101d \u1e6cal\u012b\u02bfat al-Fat\u1e25\" (\"Jih\u0101d dell'avanguardia della vittoria\"), e provoc\u00f2 il massacro di 62 persone presenti sul posto. I sei assalitori, camuffati da membri delle forze di sicurezza, erano muniti di armi automatiche e coltellacci. Giunsero al tempio di Hatshepsut intorno alle 08:45. Coi turisti intrappolati all'interno del tempio, gli assassini ebbero gioco facile a completarne lo sterminio lungo un arco di tempo di 45 minuti, nel corso del quale numerosi corpi, specialmente di donne, furono mutilati a colpi di machete. All'interno di un cadavere sventrato fu anche trovato un appunto in cui si glorificava l'Islam. Furono uccisi anche un bimbo britannico di appena cinque anni e quattro coppie di giapponesi in luna di miele.\nI terroristi fuggirono dirottando un autobus, ma incapparono in un posto di blocco delle forze armate egiziane e della polizia, con cui ingaggiarono una sparatoria. Uno di loro rimase ferito nello scontro a fuoco, ma il resto del commando riusc\u00ec a trovar scampo tra le colline circostanti; i loro cadaveri furono rinvenuti successivamente in una caverna, dove apparentemente si erano suicidati.\nI sospetti.\nSi pensa che l'attacco sia stato istigato da alcuni leader in esilio della al-\u01e6am\u0101\u02bfa al-Isl\u0101miyya (in italiano, \"il Gruppo Islamico\", un'organizzazione terroristica del fondamentalismo islamico) che cercavano di sabotare l\"'Iniziativa non-violenta\" del luglio 1997, devastare l'economia egiziana che vedeva nel turismo una delle maggiori entrate in valuta pregiata (superata solo dai proventi dei pedaggi del transito navale attraverso il Canale di Suez) e provocare una repressione governativa che, nelle intenzioni degli ideatori, avrebbe dovuto rafforzare il fronte delle forze d'opposizione ostili al regime autoritario di Hosni Mubarak.\nL'attacco, tuttavia, esacerb\u00f2 ulteriormente le divisioni interne alla dirigenza del gruppo - che vedeva i membri del \"Gruppo Islamico\" in Egitto favorevoli al dialogo con il governo, al contrario di quelli in esilio - e condusse di l\u00ec a poco ad una dichiarazione di cessate il fuoco da parte del \"Gruppo Islamico\".\nReazioni.\nDopo l'accaduto, il presidente Hosni Mubarak rimosse dalla sua carica il ministro degli Interni, il generale Hasan al-Alfi, sostituendolo col generale Habib al-'Adli. L'industria turistica - in Egitto in generale e a Luxor in particolare - ne risent\u00ec pesantemente, con la cancellazione da parte di turisti delle loro prenotazioni, e rimase a lungo depressa.\nIl massacro tuttavia fece registrare in Egitto un brusco arresto per le \"fortune\" del terrorismo di matrice islamica, dal momento che orient\u00f2 decisamente l'opinione pubblica egiziana in direzione contraria. Quasi immediatamente si ebbero a Luxor manifestazioni spontanee contro i terroristi, in cui si chiedeva un deciso intervento del governo. La pressione manifestata indusse Mubarak a programmare entro pochi giorni una visita ufficiale sul luogo dell'eccidio.\nGli organizzatori dell'attentato e i loro sostenitori compresero subito che l'azione aveva condotto ad una massiccia presa di posizione a loro ostile e cercarono goffamente di negare il loro coinvolgimento. Il giorno dopo l'attacco, il leader del \"Gruppo Islamico\", Rif\u0101\u02bf\u012b \u0101h\u0101, afferm\u00f2 che gli attaccanti intendevano soltanto prendere in ostaggio alcuni turisti, malgrado fosse evidente che la strage era stata pianificata. Altri arrivarono a negare del tutto un coinvolgimento islamico, addossando ad altri le responsabilit\u00e0 della strage: lo \"Shaykh\" Omar Abd al-Rahman, ad esempio, accus\u00f2 dell'uccisione gli israeliani; Ayman al-Zawahiri sostenne che il massacro era opera della polizia egiziana.\nDa quel momento, il regime di Mubarak avvi\u00f2 una politica di durissima repressione dei movimenti armati fondamentalisti, spesso senza rispetto della legge, col risultato d'indurre il composito fronte terroristico islamista a rinunciare alle sue azioni sul territorio egiziano. Nel giugno 2013 il nuovo presidente egiziano Mohamed Morsi, appartenente al partito islamico dei Fratelli Musulmani, ha nominato come governatore di Luxor \u02bf\u0100del al-Khayy\u0101t, un membro del braccio politico di \"al-Gam\u0101\u02bfa al-Isl\u0101miyya\". La nomina ha generato forti reazioni di protesta, per cui il governatore rassegn\u00f2 le dimissioni dopo una settimana."}
{"id": "3474641", "revid": "1149807", "url": "https://it.wikipedia.org/wiki?curid=3474641", "title": "Digimon Rumble Arena 2", "text": "Digimon Rumble Arena 2, conosciuto in Giappone come , \u00e8 un videogioco della serie \"Digimon\".\n\"Digimon Rumble Arena 2\" \u00e8 un videogioco picchiaduro a incontri pubblicato da Bandai per le console PlayStation 2, GameCube e Xbox.\n\u00c8 il sequel di \"Digimon Rumble Arena\" e ha uno stile di gioco simile a \"Super Smash Bros. Melee\".\nPersonaggi sbloccabili.\nQuesti personaggi non sono disponibili in un primo momento, ma possono essere sbloccati dopo averli battuti nel torneo.\nTutti i \"Black\" Digimon hanno la capacit\u00e0 di assorbire l'energia mentre afferra l'avversario.\nAccoglienza.\nAl momento dell'uscita, i quattro recensori della rivista \"Famits\u016b\" hanno dato un punteggio di 28/40. Raffaele Staccini di Multiplayer.it classific\u00f2 \"Digimon Rumble Arena 2\" come il sesto miglior gioco della serie."}
{"id": "3474645", "revid": "204322", "url": "https://it.wikipedia.org/wiki?curid=3474645", "title": "Campionato Mondiale di Formula 1 1959", "text": ""}
{"id": "3474663", "revid": "767487", "url": "https://it.wikipedia.org/wiki?curid=3474663", "title": "Jos\u00e9 Luis Garc\u00eda Traid", "text": "Biografia.\nJos\u00e9 Luis Garc\u00eda Traid era il figlio di Luis Garc\u00eda Garraballe, ex calciatore dell\"'Iberia SC\".\nMor\u00ec l'11 gennaio 1990, all'et\u00e0 di 54 anni, per le complicazioni di un semplice intervento di chirurgia estetica e lasci\u00f2 quattro figli..\nCarriera.\nGiocatore.\nInizi\u00f2 a giocare nel Real Saragozza, che lo cedette in prestito al Celta Vigo che giocava in Tercera Divisi\u00f3n e all'Amistad. Nel 1955 torn\u00f2 al Saragozza e il 15 novembre fece il suo esordio in Segunda Divisi\u00f3n contro il C\u00edrculo Popular de La Felguera e segn\u00f2 due gol.\nIn seguito venne prestato al Levante UD dove gioc\u00f2 un'ottima stagione, al termine della quale torn\u00f2 al Saragozza. Esord\u00ec in Primera Divisi\u00f3n nella stagione 1957-1958 e divent\u00f2 presto titolare.\nFu costretto a ritirarsi a 25 anni a causa di un infortunio causatogli da Amancio Amaro del Deportivo de La Coru\u00f1a. Per guarire fu operato a Saragozza, Madrid e poi Lione.\nAllenatore.\nNella stagione 1970-1971,a 34 anni, divent\u00f2 l'allenatore del Saragozza alla diciannovesima giornata, dopo che erano gi\u00e0 stati esonerati Jos\u00e9 Mar\u00eda Mart\u00edn Rodr\u00edguez e Dom\u00e8nec Balmanya. La squadra arriv\u00f2 ultima e retrocesse in Segunda Divisi\u00f3n.\nTorn\u00f2 ad allenare nella stagione 1974-1975 questa volta al Salamanca. Guid\u00f2 la squadra della La Castiglia e Le\u00f3n per quattro stagioni sempre nella massima serie, fino al termine della stagione 1977-1978 quando pass\u00f2 al Burgos.\nDal 1980 al 1982 allen\u00f2 l'Atl\u00e9tico Madrid, poi il Valladolid, il Salamanca, il Celta, l'Hercules e di nuovo il Salamanca, l'ultima squadra che allen\u00f2 prima di morire."}
{"id": "3474668", "revid": "149727", "url": "https://it.wikipedia.org/wiki?curid=3474668", "title": "Stazione di Cava de' Tirreni", "text": ""}
{"id": "3474675", "revid": "1457847", "url": "https://it.wikipedia.org/wiki?curid=3474675", "title": "Derby Napoli-Salernitana", "text": "Il derby Napoli-Salernitana \u00e8 la sfida che pone di fronte la principale societ\u00e0 calcistica di Napoli contro il principale club di Salerno.\nIl match ha visto le due compagini, nel corso degli anni, confrontarsi tra Serie A, Serie B, Coppa Italia oltre che nel Campionato campano 1945, nel Campionato misto A/B 1945-46, e in gare e trofei amichevoli. Inoltre la Salernitana affront\u00f2 anche quei club partenopei da cui ha avuto successivamente origine l'odierno Napoli (il Naples, l'Internazionale Napoli e l'Internaples).Noto anche come \"Derby del Mare\" , la rivalit\u00e0 tra napoletani e salernitani nasce nei primi anni 1990 quando in occasione di uno spareggio play-off per l'accesso alla Serie B, Salernitana-Juve Stabia giocatosi a Napoli, i napoletani presero parte al tifo stabiese. Negli anni nonostante la differenza di categoria tra le due squadre, la rivalit\u00e0 rimane accesa soprattutto in altri frangenti, caratterizzata dal campanilismo che contraddistingue lo sport italiano. \nStoria.\nAnni '20: prima della nascita del Napoli.\nLa Salernitana venne fondata nel 1919, mentre il Napoli nel 1926. Prima della nascita del sodalizio partenopeo, i salernitani hanno avuto modo di affrontare le squadre della citt\u00e0 di Napoli da cui poi sarebbe nato il club azzurro attuale.\nNella stagione di Prima Categoria 1920-1921 la Salernitana si trov\u00f2 di fronte il Naples, che vinse 1-0 a Salerno e 2-0 a Napoli. \nIn quella successiva la Salernitana affront\u00f2 sia il Naples (che batt\u00e9 i salernitani 2-1 a Salerno e 2-0 a Napoli) che l'Internazionale Napoli (anch'essa sconfisse i cugini salernitani prima 3-1 a Salerno e poi 2-0 a Napoli). In entrambi i campionati la Salernitana termin\u00f2 ultima nel proprio girone. \nGli scarsi risultati spinsero la principale rappresentativa calcistica a fondersi la stagione seguente (Seconda Divisione 1922-1923) con i concittadini dello \"Sporting Club Audax\" dando vita alla provvisoria Salernitanaudax, che per una stagione non disput\u00f2 il campionato ma venne in seguito ammessa alla successiva Prima Divisione. In quella stagione la Salernitanaudax affront\u00f2 il \"FBC Internaples\", frutto di una fusione tra Naples e Internapoli, sodalizio dalle cui ceneri nascer\u00e0 successivamente l'attuale Napoli Calcio. Le sfide di andata (a Salerno) e ritorno (a Napoli) terminarono rispettivamente 5-1 e 5-0 per l'Internaples. L'anno successivo, invece la gara di andata (a Napoli) fin\u00ec 3-0 per l'Internaples (14 dicembre 1924), quella di ritorno (a Salerno) 1-0 sempre a favore dei napoletani (17 febbraio 1925). Nella stagione successiva la Salernitanaudax e l'Internaples scomparvero dalla scena calcistica e nel 1926 nacque il Napoli Calcio, mentre la Salernitana fu ufficialmente rifondata nel 1927.\nAnni '30: le sfide tra Salernitana e \"Napoli Riserve\".\nAttorno agli anni trenta, nel campionato italiano alcuni club di Serie A presentavano anche delle squadre riserve, le quali per un periodo hanno militato nella terza serie italiana. Proprio per tale motivo, nei campionati di terzo livello 1932-33 e 1933-34 la Salernitana si \u00e8 trovata ad affrontare la squadra riserve del Napoli, il cosiddetto \"Napoli B\". Nella prima stagione, la gara di andata del campionato del girone H si concluse con un 6-3 per la Salernitana, al Littorio di Salerno, con reti di Sudati (S) al 17\u00b0, Maffioli (N) al 18\u00b0, Panelli (N) al 22\u00b0, Finotto (S) al 25\u00b0, Miconi (S) al 32\u00b0, Miconi (S) al 50\u00b0, Finotto (S) al 59\u00b0, Sudati (S) al 65\u00b0, Borza (N) all'80\u00b0; la partita di ritorno, 1-0 per i napoletani con un gol di Sacchi allo scadere. Il torneo termin\u00f2 con Salernitana quarta in classifica a 25 punti e Napoli B quinto con 24 punti.\nNella stagione successiva le sfide saranno di 4-1 per la Salernitana a Salerno con reti di Codari (S) al 15\u00b0, Bergamini (S) al 43\u00b0, Ragusa (N) al 51\u00b0 , Codari (S) al 73\u00b0 e Finotto (S) all'85\u00b0; e di 2-2 a Napoli, con una Salernitana che dapprima passa in vantaggio (Finotto al 7\u00b0), poi raddoppia (Carella al 35\u00b0), ma si fa rimontare per via delle reti di Gravisi al 49\u00b0 e di Giraud all'82\u00b0. Sar\u00e0 una stagione in cui il Napoli Riserve si piazzer\u00e0 settimo, mentre la Salernitana raggiunger\u00e0 il terzo posto. A partire dalla successiva stagione le \"squadre riserve\" dei club di Serie A cesseranno l'attivit\u00e0 in terza serie, cosicch\u00e9 la Salernitana non si incontrer\u00e0 mai pi\u00f9 con la selezione B dei partenopei.\nNegli anni quaranta.\nIl primo derby della storia valevole per una competizione, tra la Salernitana e la prima squadra dell'attuale Napoli Calcio si svolse nel Campionato campano 1945 nello stadio Comunale di Salerno (in seguito intitolato a Vestuti).\nLa prima partita disputata tra azzurri e granata si concluse con un pareggio: al 35', con il risultato fermo sull'1-1, l'arbitro Stampacchia assegn\u00f2 un rigore incerto al Napoli; i tifosi della Salernitana insorsero e vennero placati dalle forze dell'ordine. Il rigore, tirato da Mazzetti, si infranse sul palo. Durante e dopo la gara si verificarono incidenti tra tifosi e tra giocatori (Stampacchia addirittura si gett\u00f2 a terra e si finse morto) e il campo di Salerno fu squalificato a tempo indeterminato.\nLa prima sfida in campionato si svolse invece nel Campionato Misto del Sud del 1945-1946. La sfida di andata (Napoli, 23 dicembre 1945) fin\u00ec 1-0 per gli azzurri, quella di ritorno si concluse con un pareggio per 1-1 (Salerno, 3 marzo 1946).\nNel campionato di Serie A 1947-1948, la gara di andata termin\u00f2 3-3 (Salerno, 24 novembre 1947), quella di ritorno 0-0 (Napoli, 11 aprile 1948). La classifica finale vide entrambe le squadre con 34 punti, cosicch\u00e9 la Salernitana per un solo punto non riusc\u00ec a salvarsi, ma il Napoli fu declassato all'ultimo posto per un tentativo di corruzione: entrambe le squadre furono quindi retrocesse in serie B per la stagione 1948-49.\nIl derby campano 1948-49 di andata termin\u00f2 con 1-1 (Salerno, 7 novembre 1948), quello di ritorno con la vittoria per 1-0 del Napoli (Napoli, 3 aprile 1949). La Salernitana termin\u00f2 il campionato al quarto posto con 47 punti (all'epoca solo le prime due classificate salivano in serie A), il Napoli, invece, si classific\u00f2 con 45 punti al quinto posto. Nella stagione successiva la storia si ripet\u00e9: 1-0 a Napoli (20 novembre 1949) e 1-1 a Salerno (16 aprile 1950). In quella stagione il Napoli torn\u00f2 in serie A, terminando il campionato al primo posto, mentre la Salernitana risult\u00f2 tredicesima.\nNegli anni ottanta.\nIl 18 agosto 1982 i granata riaffrontarono il Napoli, stavolta in Coppa Italia. La partita termin\u00f2 con la vittoria azzurra con un rigore segnato da Ferrario. A fine gara non mancarono gli scontri tra tifosi e si ud\u00ec anche un colpo di pistola, che per\u00f2 non ebbe conseguenze.\nLa successiva sfida tra Salernitana e Napoli si svolse nel 1985 nuovamente in Coppa Italia. La gara termin\u00f2 3-1 a favore dei partenopei (Napoli, 28 agosto 1985), con reti di Maradona per il Napoli, Billia su rigore per la Salernitana, nuovamente Maradona (su rigore), e infine Manzo (a causa di un'autorete).\nNegli anni novanta e duemila.\nNella stagione calcistica 1999-2000 granata e azzurri si affrontarono per 4 volte in competizioni ufficiali. Il derby si disput\u00f2 inizialmente in Coppa Italia, attraverso un meccanismo di andata e ritorno: all'andata la gara si concluse con un 2-0 per la Salernitana grazie ad una doppietta di David Di Michele (Salerno, 15 agosto 1999); al ritorno termin\u00f2 3-0 per i napoletani che quindi ebbero accesso al turno successivo della coppa. Nel campionato di Serie B 1999-2000, con i granata reduci da una retrocessione dalla serie A e gli azzurri per il secondo anno di fila in cadetteria, le sfide terminarono 1-1 a Salerno (3 ottobre 1999) e 3-1 per i partenopei a Napoli (5 marzo 2000). In quella stagione il Napoli si classific\u00f2 al secondo posto e fu promosso in serie A, mentre la Salernitana si piazz\u00f2 settima.\nCon la retrocessione del Napoli in serie B, le due compagini si incontrarono di nuovo nella stagione 2001-2002 e i due derby terminarono 1-1 a Napoli, con gol di Lazzaro al 94' per la Salernitana, da poco entrato in campo (27 gennaio 2002) e 3-1 a Salerno per la Salernitana (10 marzo 2002). Il campionato si concluse con il Napoli al quinto e la Salernitana al sesto posto.\nNella stagione seguente (Serie B 2002-2003) ci furono 3 derby ufficiali: uno in Coppa Italia che termin\u00f2 1-1 con reti di David Sesa per il Napoli e Fabio Vignaroli per la Salernitana (Napoli, 25 agosto 2002), e due in campionato: il Napoli perse a Salerno per 2-0, ma vinse in casa per 2-1 (24 novembre - 26 aprile). Il Napoli si classific\u00f2 quindicesimo, la Salernitana ultima, ma non retrocesse per via del Caso Catania.\nIl 17 agosto 2003, a Salerno si svolse un ennesimo match di Coppa Italia, che termin\u00f2 con uno 0-0. Nel campionato di Serie B 2003-2004 entrambe le sfide tra granata e azzurri finirono 0-0 (9 novembre - 3 aprile), e il Napoli termin\u00f2 quattordicesimo, la Salernitana quindicesima. Il Napoli fall\u00ec nel fratempo, essendo ricostituita una nuova societ\u00e0 sportiva denominata Napoli Soccer, la cui ulteriormente acquisir\u00e0 il titolo sportivo dell'estinto club.\nLe ultime partite tra Salernitana e Napoli sono due sfide di Coppa Italia: l'una giocata nell'autunno del 2008, negli ottavi di finale, in cui nella gara unica giocata a Napoli i partenopei vincono per 3-1; l'altra all'estate del 2009, in cui nella gara secca del secondo turno giocata al San Paolo (con divieto d'accesso alla tifoseria della Salernitana) la partita finisce 3-0 per i padroni di casa.\nIl 10 maggio 2021, la formazione granata torna in Serie A dopo pi\u00f9 di 20 anni, ritrovando i corregionali azzurri come avversari. \nNella sfida d'andata, giocata a Salerno in un clima di alta tensione con oltre 200 agenti di polizia e divieto di trasferta per gli ospiti e in una gara segnata da un'espulsione per parte, il Napoli si aggiudica il derby grazie alla rete di Piotr Zieli\u0144ski al 61'.\nLa gara di ritorno vede invece un totale dominio degli azzurri, agevolati anche dalle numerose assenze della Salernitana, che s'impongono 4-1 grazie alle reti di Juan Jesus, Mertens, Rrahmani e Insigne, che raggiunge Diego Armando Maradona per reti segnate. In mezzo alle 4 reti dei partenopei, l'attaccante Bonazzoli agguanta il momentaneo pareggio sull'unico tiro effettuato dalla formazione ospite.\nStatistiche.\n\"Dati aggiornati al 2022\"\nQuadro complessivo.\nLa seguente tabella indica tutte le sfide ufficiali disputate tra Salernitana e Napoli, sia a Salerno, che a Napoli e in campo neutro. \nIn casa del Napoli.\nLa seguente tabella conteggia tutte le gare ufficiali tra Napoli e Salernitana quando il Napoli \u00e8 risultato giocare in casa (dunque viene conteggiata anche la partita di Coppa Italia sul neutro di Campobasso per squalifica del campo partenopeo).\nIn casa della Salernitana.\nLa seguente tabella conteggia tutte le gare ufficiali tra Salernitana e Napoli giocate in casa della Salernitana."}
{"id": "3474690", "revid": "767487", "url": "https://it.wikipedia.org/wiki?curid=3474690", "title": "Robert Giffard", "text": "Come chirurgo della marina francese, Giffard arriv\u00f2 per la prima volta a Qu\u00e9bec nel 1627 e poco dopo costru\u00ec una capanna a La Canardi\u00e8re, nella regione di Beauport, probabilmente per cacciare e pescare, con l'intenzione di stabilirsi nella colonia. Dopo aver contratto matrimonio con Marie Regnouard nel 1628, torn\u00f2 in Nordamerica con la nave \"Roquemont\", portandosi dietro un considerevole equipaggiamento, ma venne depredato dagli inglesi nelle vicinanze di Tadoussac. Nonostante ci\u00f2 la Compagnia della Nuova Francia gli riconobbe i suoi sforzi per la colonizzazione del Nuovo Mondo.\nDopo essere passato nuovamente in Francia, ritorna nuovamente nel continente nordamericano nel 1634 assieme alla moglie e a due figli. La Compagnia della Nuova Francia, in forte difficolt\u00e0, gli concesse una delle prime signorie della Nuova Francia.\nGiffard si lanci\u00f2 allora nell'impresa coloniale e nel 1634 concluse uno stretto accordo con Jean Guyon Du Buisson e Zacharie Cloutier per portarli in Canada assieme a uno dei loro figli per iniziare le operazioni di insediamento. Questo fu l'inizio dell'immigrazione in Nuova Francia della popolazione originaria dalla regione del Perche che fu continuata da No\u00ebl Langlois, Jean Juchereau De Maur, Gaspard e Marin Boucher e altri ancora. Proprio nella casa di Giffard ebbe luogo il pi\u00f9 antico matrimonio in Nuova Francia, quello tra Robert Drouin e Anne Cloutier, celebrato nel 1636.\nGiffard rese molti servizi alla colonia. Nel 1637, nelle vicinanze di Trois-Rivi\u00e8res, rischi\u00f2 la vita per scacciare gli irochesi. Nel 1645 divenne membro della Comunit\u00e0 degli Abitanti, e a seguito degli abusi dei dirigenti della Compagnia, Giffard, insieme a Paul Chomedey de Maisonneuve, intraprese un viaggio in Francia nell'inverno 1646-47. In ricompensa dei suoi servizi, tra il 1647 e il 1653 Giffard ottenne altre due signorie, ma non ne prese possesso perch\u00e9 prefer\u00ec donarlo ai gesuiti o darlo in dote alla figlia Marie-Fran\u00e7oise che fu religiosa a Qu\u00e9bec. Con l'appoggio del governatore d'Argenson, Giffard nel 1658 ottenne lo status di nobile.\nGiffard mor\u00ec nel 1668 lasciando sei figli. Oltre a Marie-Fran\u00e7oise, Giffard ebbe altre tre figlie; Marie; Louise e Marie-Th\u00e9r\u00e8se, che si sposarono rispettivamente con Jean Juchereau De La Fert\u00e9, Charles de Lauson e Nicolas Juchereau De Saint-Denis, coloni della Nuova Francia e due figli, uno Joseph che non ebbe discendenza e un altro, che torn\u00f2 ben presto in Francia."}
{"id": "3474696", "revid": "1149807", "url": "https://it.wikipedia.org/wiki?curid=3474696", "title": "Sonic Gems Collection", "text": " \u00e8 un videogioco compilation sviluppato da Sonic Team e pubblicato da SEGA per le console GameCube e PlayStation 2 nel 2005. I giochi emulati abbracciano pi\u00f9 generi e console, dal Sega Mega Drive al Sega Saturn, e mantengono le caratteristiche e gli errori delle loro versioni originali con modifiche minime. I progressi dei giocatori vengono premiati con demo di altri giochi di \"Sonic\", video e artwork promozionali che narrano la storia del franchise. Mentre il suo predecessore del 2002, \"Sonic Mega Collection\", comprendeva i giochi di \"Sonic\" considerati pi\u00f9 popolari, \"Gems Collection\" si concentra sui titoli meno conosciuti, come \"Sonic CD\" e \"Sonic the Fighters\". Sono inclusi altri titoli slegati da quelli del porcospino blu, ma alcuni, come la trilogia di \"Streets of Rage\", sono stati omessi nella localizzazione occidentale.\nLo sviluppatore Sonic Team ha concepito la compilation per introdurre i giocatori pi\u00f9 giovani ai titoli pi\u00f9 vecchi della serie. Uno dei capitoli della saga che volevano includere, \"SegaSonic the Hedgehog\", \u00e8 stato escluso a causa di difficolt\u00e0 di emulazione. Le recensioni sono state miste o nella media; i critici erano divisi sul fatto che la raccolta avrebbe soddisfatto i giocatori. Vennero espresse preferenze per \"Sonic CD\" e \"Vectorman\", ma trovarono \"Sonic the Fighters\" e \"Sonic R\" mediocri e non amavano i giochi Game Gear. Alcuni sono rimasti delusi dall'assenza dei tre \"Streets of Rage\" nella versione internazionale e altri come \"Knuckles' Chaotix\" e \"Sonic the Hedgehog Pocket Adventure\".\nModalit\u00e0 di gioco.\n\"Sonic Gems Collection\" \u00e8 una raccolta di alcuni dei videogiochi meno conosciuti tra quelli pubblicati da SEGA per varie console, come il Sega CD, il Sega Saturn e il Game Gear. Si concentra principalmente sui titoli di \"Sonic\", come \"Sonic CD\" (1993) e \"Sonic the Fighters\" (1996). Include anche sei dei dodici giochi distribuiti per Game Gear, mentre gli altri sei sono stati inclusi nella precedente compilation, \"Sonic Mega Collection Plus\". Questi giochi comprendono vari generi, come platform, picchiaduro, flipper e rompicapo. Inoltre, i giocatori possono sbloccare diversi giochi per Mega Drive non correlati al porcospino blu, inclusi i due \"Vectorman\" (1995 e 1996). Quattro giochi presenti nella versione giapponese, ovvero \"Bonanza Bros.\" (1990) e la trilogia di \"Streets of Rage\" (1991-1994), non sono stati inclusi nella versione internazionale. Ogni gioco \u00e8 per lo pi\u00f9 identico alla sua versione originale, ma alcuni sono stati modificati; ad esempio, \"Sonic R\" presenta un frame rate pi\u00f9 elevato. Inoltre \u00e8 presente una differenza in quest'ultimo titolo, difatti nella versione per GameCube la modalit\u00e0 multigiocatore consente di giocare fino ad un massimo di quattro persone, mentre in quella PlayStation 2 tale opzione \u00e8 limitata a due.\nLa compilation presenta un ampio museo in cui i giocatori possono visualizzare svariati contenuti, come artwork promozionali, video, screenshot e musica, sbloccabili dopo aver soddisfatto determinati obiettivi. \u00c8 inoltre possibile sbloccare delle demo a tempo limitato dei giochi originali Mega Drive di \"Sonic\" e dei restanti sei giochi per Game Gear. In ogni demo il giocatore inizia dal livello finale del rispettivo titolo e pu\u00f2 continuare a giocare fino allo scadere del tempo.\nSviluppo.\n\"Sonic Gems Collection\" \u00e8 stato sviluppato da Sonic Team e pubblicato da SEGA per GameCube e PlayStation 2. Secondo il direttore del Sonic Team, Yojiro Ogawa, la compilation (e la precedente \"Sonic Mega Collection\" del 2002) \u00e8 stata concepita per introdurre i giovani giocatori ai titoli pi\u00f9 vecchi del franchise di \"Sonic\". Mentre \"Sonic Mega Collection\" si concentrava sui giochi originali usciti su Mega Drive per mostrare ci\u00f2 che ha reso il franchise un successo, \"Sonic Gems Collection\" si focalizzava sui titoli che SEGA considerava rari e meno conosciuti. Sebbene Sonic Team fosse responsabile della creazione di \"Sonic Gems Collection\", ebbe un coinvolgimento limitato nello sviluppo dei giochi inclusi nella raccolta; ad esempio, Sega AM2 ha realizzato \"Sonic the Fighters\" mentre \"Sonic R\" \u00e8 stato sviluppato principalmente da Traveller's Tales. La maggior parte dei giochi inclusi sono emulati, tranne \"Sonic the Fighters\" che \u00e8 una conversione.\nAll'inizio dello sviluppo di \"Gems Collection\", Sonic Team aveva stilato una lista dei giochi pi\u00f9 ricercati per la compilation. Il team ha considerato i giochi che riteneva di alta qualit\u00e0 nella grafica, nel gameplay e nella loro natura generale. \"Sonic CD\" e \"Vectorman\" vennero originariamente considerati per essere inclusi in \"Mega Collection\", ma sono stati posticipati all'uscita di \"Gems Collection\". Il produttore Y\u016bji Naka afferm\u00f2 che i vincoli di spazio del disco hanno impedito l'inclusione di \"Sonic CD\" in \"Mega Collection\". \"SegaSonic the Hedgehog\" (1993) di AM3 \u00e8 stato omesso a causa di problemi nell'emulazione dei controlli del trackball, ritenuto non facile da replicare su un gamepad. \"Knuckles' Chaotix\" (1995) \u00e8 assente dalla raccolta, tuttavia nel museo \u00e8 presente un'intera galleria di immagini dedicate a tale gioco, ci\u00f2 suggerisce che doveva comparire assieme agli altri. Nel disco di \"Sonic Gems Collection\" \u00e8 inoltre possibile trovare dei file inutilizzati che mostrano che dovevano essere presenti anche \"Sonic Eraser\", \"\", \"Monster World IV\" e \"Wonder Boy V: Monster World III\", ma nessuno di questi quattro venne inserito nella versione finale. AM2 ha assistito il team di sviluppo nella conversione di \"Sonic the Fighters\", segnando cos\u00ec la sua prima uscita su una console casalinga. Le versioni Windows di \"Sonic CD\" e \"Sonic R\" sono state impiegate in \"Sonic Gems Collection\", in sostituzione a quelle originali uscite sulle piattaforme SEGA. Entrambi i giochi hanno ricevuto aggiornamenti grafici: la sequenza di apertura di \"Sonic CD\" \u00e8 presentata a schermo intero e \"Sonic R\" vanta di texture di qualit\u00e0 superiore.\nDurante lo sviluppo, Sonic Team sperava che la versione di \"Sonic Gems Collection\" di ogni regione fosse identica nei contenuti. Tuttavia, i giochi di \"Streets of Rage\" e \"Bonanza Bros.\" vennero omessi dalla localizzazione nordamericana, a causa dei timori di una valutazione \"Teen\" dall'Entertainment Software Rating Board (ESRB). Come diretta conseguenza, anche la versione PAL ha subito gli stessi identici cambiamenti. Il team desiderava anche includere sia la colonna sonora giapponese che quella nordamericana di \"Sonic CD\", ma i problemi di spazio e licenza hanno portato il Giappone a ricevere solo la rispettiva colonna sonora mentre tutte le altre regioni hanno utilizzato la versione nordamericana, bench\u00e9 originariamente l'edizione europea uscita negli anni '90 del gioco facesse uso della musica giapponese. \"Sonic Gems Collection\" \u00e8 stato annunciato nel maggio 2005 ed \u00e8 stato reso giocabile all'Electronic Entertainment Expo (E3). \u00c8 stato pubblicato l'11 agosto 2005 in Giappone, il 16 agosto 2005 in Nord America e il 30 settembre 2005 in Europa. La versione per PlayStation 2 non \u00e8 stata distribuita in Nord America. Venne inoltre pianificata una versione per Xbox, ma venne cancellata prima dell'uscita. Coloro che avevano ordinato il gioco tramite il negozio online di SEGA, Sega Direct, hanno ricevuto un esclusivo yo-yo a tema Sonic.\nAccoglienza.\nSecondo Metacritic, un aggregatore di recensioni di videogiochi, \"Sonic Gems Collection\" ha ricevuto recensioni \"miste o nella media\". Entro il 22 novembre 2005, la compilation ha venduto copie fuori dal Giappone. Nel 2006, la versione per GameCube \u00e8 stata etichettata come un gioco Player's Choice, indicando che ha venduto un milione di unit\u00e0.\nI recensori hanno considerato \"Sonic CD\" la caratteristica pi\u00f9 forte della compilation, a tal punto che Steve T. di \"Nintendo Power\" e un altro redattore di \"Electronic Gaming Monthly\" (EGM) hanno affermato che valeva la pena acquistarlo solo per \"Sonic CD\". Juan Castro di IGN ha ritenuto che \"Sonic CD\" \"regge ancora il confronto con i platform moderni\", lodando il suo gameplay, il level design, la grafica e il suono unici e orientati al viaggio nel tempo. Castro lo defin\u00ec uno dei migliori giochi della serie \"Sonic\" e non fu meno divertente della sua versione originale. Ryan Davis di GameSpot ha trovato \"Sonic CD\" superiore agli altri giochi della compilation, e Tom Bramwell di Eurogamer ha affermato \"Rallegrati per \"Sonic CD\"... Non rallegrarti per nient'altro, perch\u00e9 \u00e8 per lo pi\u00f9 spazzatura\". Molti recensori sono stati anche soddisfatti dell'inclusione dei giochi di \"Vectorman\". Castro lo ha definito \"l'apice del gioco a 16 bit\", lodando la sua fusione di combattimenti contro i boss, azione e platform e dicendo che \u00e8 invecchiato bene. Bramwell di Eurogamer e Phil Theobald di GameSpy concordavano riguardo al gioco.\nI critici generalmente ritenevano che \"Sonic R\" e \"Sonic the Fighters\" fossero mediocri. Castro, Theobald e Davis hanno paragonato \"Sonic the Fighters\" in modo sfavorevole ai giochi della serie \"Virtua Fighter\", con Davis che lo ha definito datato e semplicistico. Superpanda di Jeuxvideo.com, in una recensione negativa della compilation, ha sostenuto che \"Sonic the Fighters\" era troppo breve e aveva problemi nei controlli, ma che \"Sonic R\" era alla pari con \"Sonic CD\" in termini di qualit\u00e0, lodando la grafica del gioco e affermando che era il gioco pi\u00f9 bello della compilation. Castro \u00e8 stato meno positivo: ha trovato le sue idee intelligenti e lo ha considerato un interessante allontanamento dai normali giochi di corse, ma ha ritenuto che tali idee fossero mal implementate e che i controlli fossero scomodi. Tuttavia, pensava ancora che il gioco fosse divertente e che la sua colonna sonora fosse unica. Theobald ha espresso un parere simile, considerandolo \"un concetto che funziona meglio in teoria che in pratica\". Al contrario, Davis ha affermato che la \"colonna sonora ridicolmente brutta\" di \"Sonic R\" \u00e8 stata la sua \"unica qualit\u00e0 redentrice\". Bramwell lo considerava troppo strano e breve per valere il tempo del giocatore.\nI sei giochi per Game Gear sono stati criticati per la loro qualit\u00e0 irregolare e la scarsa emulazione. A Theobald piaceva che i giochi fossero disponibili fin dall'inizio, ma era perplesso sul motivo per cui gli altri sei giochi erano stati esclusi. Ha anche considerato la selezione casuale (\"perch\u00e9 \"Sonic 2\", ma non \"Sonic\"?\"). Castro era incuriosito dal fatto che fossero tutti su un disco, ma pensava che la loro qualit\u00e0 video fosse pessima e disse \"probabilmente faresti meglio a rispolverare il tuo vecchio [Game Gear] e trovare quei vecchi giochi\" piuttosto che giocarli su \"Sonic Gems Collection\". Dei giochi Game Gear, Davis preferiva \"Sonic 2\", \"Sonic Triple Trouble\" e \"Tails' Skypatrol\", ma non gli piaceva il resto. Ha criticato pesantemente la loro qualit\u00e0 di emulazione, notando i frequenti cali di frame rate. Bramwell ha scherzato sul fatto che fossero presenti sul disco per scopi \"didattici\". Ha criticato aspramente la loro risoluzione e ha incoraggiato i lettori a ignorarli del tutto.\nAlcuni redattori hanno trovato la raccolta incompleta. Sia Davis che Theobald hanno criticato l'esclusione dei giochi di \"Streets of Rage\" dalla versione nordamericana. Davis ha dichiarato che li preferiva a \"Vectorman\" e Theobald ha detto che SEGA avrebbe dovuto lasciare che la compilation ottenesse una valutazione Teen dall'ESRB. Theobald era anche deluso dal fatto che nella compilation mancassero \"SegaSonic the Hedgehog\", \"Knuckles' Chaotix\" e gli altri giochi per Game Gear. Jeremy Parish di 1UP.com ha affermato che anche la combinazione di \"Sonic Mega Collection\" e \"Sonic Gems Collection\" fornirebbe ai giocatori una collezione di \"Sonic\" incompleta, criticando aspramente l'esclusione di \"Knuckles' Chaotix\" e \"Sonic the Hedgehog Pocket Adventure\" e ritenendo che i giochi per Master System della serie avrebbero dovuto essere inclusi al posto di quelli per Game Gear. Superpanda ha detto che avrebbe preferito \"Knuckles' Chaotix\" ai giochi per Game Gear e ha anche considerato una delusione l'esclusione della versione Saturn di \"\".\nI recensori erano generalmente divisi sul fatto che \"Sonic Gems Collection\" avrebbe lasciato soddisfatti i giocatori. \"EGM\" lo ha riassunto come un \"mix tristemente irregolare\", ma un fan di \"Sonic\" dovrebbe controllare se voleva \"Sonic CD\". Castro ha detto che la compilation era \"decente\" e valeva il suo prezzo, ma non era solida come \"Sonic Mega Collection\". Theobald la trovava di poco interesse e che solo \"Sonic CD\" e \"Vectorman\" sarebbero piaciuti ai giocatori occasionali. Bramwell fu sarcastico: \"se questo genere di cose \u00e8 importante per te, se non riesci ancora a scollegare il tuo Dreamcast, e possiedi \"Virtua Fighter 4\" e tutti gli altri e pensi che siano fantastici, questo fa per te\". Quando \"Famits\u016b\" ha nominato i migliori giochi del 2005, ha classificato \"Sonic Gems Collection\" tra gli ultimi tra le versioni PlayStation 2 e GameCube.\nTom Orry di VideoGamer.com afferm\u00f2 che \"Sonic Gems Collection\" sembrava qualcosa che non sarebbe mai dovuto accadere. Aveva senso di esistere dal punto di vista commerciale, ma non era eccezionale per il pubblico che acquistava la raccolta di giochi. \"Sonic CD\" avrebbe dovuto essere sicuramente incluso in \"Mega Collection\", cos\u00ec come \"Sonic the Fighters\" e \"Sonic R\". Con una sola gemma in questo set, non ne valeva la pena. Pietro Sanatore di SpazioGames.it ritenne che in questa occasione veniva presentata forse la parte meno bella delle avventure del porcospino blu. Innanzitutto non aiutava la natura dei giochi per Game Gear, la mediocre qualit\u00e0 di alcuni di essi e il fatto che chi gi\u00e0 possedeva \"Sonic Adventure DX\" li aveva gi\u00e0 tutti (anche se era necessario sbloccarli). Al contrario, favor\u00ec \"Sonic CD\", \"Sonic the Fighters\", le numerose immagini sbloccabili e i due videogiochi extra, suggerendo che quest'ultimi potevano essere di pi\u00f9. A differenza di \"Sonic Mega Collection\", in questa sede bisognava valutare meglio l'acquisto, dato che nell'altro caso si era sicuri di portarsi a casa numerosi capolavori, mentre qui, il discorso era diverso. Sanatore concluse affermando che se non si era molto presi dal retrogaming e non si era fan del riccio blu, anche se il prezzo ridotto aiutava, poteva solamente promettere a Sonic di sfrecciare insieme a lui in un'altra occasione.\nTommaso Pugliese di Multiplayer.it ritenne che come al solito i prodotti appartenenti al filone del retrogaming andavano \"vissuti\" in maniera diversa rispetto ai videogiochi attuali, soprattutto perch\u00e9 un confronto oggettivo sarebbe stato impietoso. Quelli che erano capolavori assoluti dieci o vent'anni prima, al giorno d'oggi potevano essere apprezzati per l'originalit\u00e0 e per alcuni elementi del gameplay, che comunque sono stati rimpiazzati da modelli di pi\u00f9 ampio respiro. Dunque il fan di \"Sonic\" poteva godersi una collezione completa (tra \"Mega Collection\" e \"Gems Collection\") dei videogame con protagonista il porcospino blu e i suoi amici, mentre il fruitore \"moderno\" o \"casuale\" di videogiochi non avrebbe degnato questo prodotto neppure di uno sguardo. Alessandro Martini di Videogame.it trov\u00f2 che fosse indubbio che la rimozione dei tre \"Streets of Rage\" avesse severamente limitato l'attrattiva di \"Sonic Gems Collection\", almeno nelle sue versioni occidentali. Ad ogni buon conto, la sola presenza di \"Sonic CD\", insieme al prezzo ridotto, tenevano in piedi questa raccolta creando almeno un punto di interesse per i fan. Il consiglio valeva per i soli lettori \"avvezzi\" al retrogaming e ai classici di un tempo, perch\u00e9 tecnicamente lo stesso \"Sonic CD\" risentiva parecchio dei dodici anni passati, pur conservando una certa personalit\u00e0 nel design e soprattutto nelle ottime musiche. Erano quasi interamente da dimenticare gli altri giochi presenti nella raccolta, con la possibile esclusione di \"Sonic the Fighters\", picchiaduro 3D limitato ma divertente che sprizzava simpatia da ogni pixel. In ultima analisi, Martini ritenne che si poteva fare di pi\u00f9 nella scelta dei titoli riproposti, domandandosi il perch\u00e9 dell'assenza di \"Chaotix\", e considerando che il passaggio dal Giappone all'occidente aveva eliminato proprio alcune delle migliori \"gemme\".\nIn una recensione in retrospettiva Retro4Ever apprezz\u00f2 maggiormente i tre titoli principali della compilation ma critic\u00f2 quelli per Game Gear in quanto non sembravano davvero adattarsi a una console fissa, dato che erano stati originariamente concepiti per dei dispositivi portatili, e li vide come dei riempitivi. Questo dettaglio, assieme all'omissione della trilogia di \"Streets of Rage\", impediva alla raccolta di essere perfetta. I giocatori avrebbero trovato questa compilation come buona se si era in possesso di un GameCube o di un Wii, ma per chi aveva acquistato \"Sonic CD\" e \"Sonic the Fighters\" in formato digitale, si ritrovava solamente l'insignificante conversione di \"Sonic R\" come offerta principale, il quale non sarebbero bastato per giustificare l'acquisto. Nonostante ci\u00f2 la ritenne un'ottima compilation per i completisti di \"Sonic\", i quali avrebbero avuto fra le mani qualcosa di diverso da quello a cui si era abituati di ricevere da una compilation di SEGA."}
{"id": "3474710", "revid": "767487", "url": "https://it.wikipedia.org/wiki?curid=3474710", "title": "Paolo Manfredini", "text": "Caratteristiche tecniche.\nPortiere agile anche se di notevole statura per l'epoca (188\u00a0cm), sfruttava le sue doti fisiche soprattutto tra i pali e nelle uscite alte.\nCarriera.\nCresciuto nella Gardenia, piccola squadra di Reggio Emilia, milita in seguito nel Correggio e debutta in Serie C con il di Guastalla, nel campionato 1942-1943, l'ultimo prima della sospensione bellica. Alla ripresa dell'attivit\u00e0, dopo un'ulteriore stagione nel Guastalla, si trasferisce al , militante in Serie B. Nella stagione di esordio \u00e8 subito titolare, contribuendo al piazzamento di centro classifica degli emiliani, mentre nell'annata successiva si alterna con Furio Scarpellini tra i pali della porta piacentina, nella stagione della retrocessione in Serie C.\nRimane al Piacenza anche all'inizio del campionato 1948-1949 (senza presenze), e nel gennaio 1949 viene ceduto alla in Serie B. Nella prima stagione disputa solamente 3 partite, come riserva di Livio Martinelli, guadagnandosi gradatamente il posto da titolare nei campionati successivi fino alla stagione 1950-1951, quando stabilisce il record di imbattibilit\u00e0 della porta granata (5 partite consecutive).\nDifende la porta della Reggiana fino al 1954, dopo la doppia retrocessione che porta gli emiliani dalla Serie B alla IV Serie. Chiude la carriera militando per tre stagioni nel Moglia, con cui ottiene la promozione in IV Serie nel campionato di Promozione 1954-1955.\nIn totale ha collezionato 144 presenze in Serie B con Piacenza e Reggiana."}
{"id": "3474718", "revid": "110157", "url": "https://it.wikipedia.org/wiki?curid=3474718", "title": "Shikisai Moment", "text": "Shikisai Moment (\"\u8272\u5f69\u30e2\u30fc\u30e1\u30f3\u30c8\") \u00e8 un album del gruppo musicale visual/oshare kei AN CAFE, pubblicato nel novembre del 2005.\nSi tratta, pi\u00f9 precisamente, del loro primo vero album.\nTracce.\nCome di consueto, tutti i testi sono ad opera di Miku."}
{"id": "3474724", "revid": "47767", "url": "https://it.wikipedia.org/wiki?curid=3474724", "title": "Birgit", "text": ""}
{"id": "3474727", "revid": "279183", "url": "https://it.wikipedia.org/wiki?curid=3474727", "title": "Francesco Maria Benedetti", "text": "Biografia.\nFrancesco Maria Benedetti, nato ad Assisi, fu Maestro di cappella ad Assisi, Torino ed Aosta.\nFrate minore conventuale dal 1715 al 1722 fu Maestro di cappella nella chiesa di San Francesco d'Assisi a Torino, dal 1727 torn\u00f2 ad Assisi come Maestro di cappella della Basilica di San Francesco in sostituzione di F.M. Zuccari. Nel periodo 1722-1727 fu presente ad Aosta, sempre con l'incarico di Maestro di cappella.\nIl 22 dicembre 1734 gli fu offerto il posto di maestro di cappella del Duomo di Urbino, ma il capitolo di San Francesco di Assisi non gli permise di assumere il posto e dovette rinunziare. Trascorse ad Assisi l'ultima parte della sua vita. \nCompose 270 opere principalmente di musica sacra: Mottetti, Magnificat e Antifone mariane, Salmi, Messe, Musiche per l'ufficio corale, Oratori, Sonate 'da organo capricciose', Sonate per archi, ."}
{"id": "3474731", "revid": "567955", "url": "https://it.wikipedia.org/wiki?curid=3474731", "title": "Itanglese", "text": " \nIl termine itanglese (anche itangliano, italiese o itanglish) viene definito dal dizionario Hoepli come \u00abla lingua italiana usata in certi contesti ed ambienti, caratterizzata da un ricorso frequente ed arbitrario a termini e locuzioni inglesi\u00bb.\nIn modo analogo a quanto accaduto con fenomeni simili in altre lingue \u2013 i cosiddetti \"spanglish\", \"franglais\" e \"denglish\" (anche \"denglisch\" o \"germish\"), per citare i pi\u00f9 noti \u2013 lo sviluppo dell'itanglese ha suscitato l'interesse dell'opinione pubblica e dei linguisti.\nFenomeno.\nUn primo approccio sistematico allo studio dell'intrusione di termini inglesi nell'italiano apparve alla fine degli anni '70 del Novecento, con la pubblicazione della monografia intitolata \"Parliamo itang'liano. Ovvero le 400 parole inglesi che deve sapere chi vuole fare carriera\", a opera di Giacomo Elliot (probabile pseudonimo di Roberto Vacca). Il testo ricevette una accorata recensione di Primo Levi, e coni\u00f2 termine \u00abitangliano\u00bb, che divenne il primo usato per descrivere la crescente pervasivit\u00e0 dell'inglese in molti settori della lingua italiana. In ambito accademico, il primo a trattare in modo diffuso e approfondito il tema fu il linguista Arrigo Castellani, che sull'itanglese centr\u00f2 l'articolo scientifico \"Morbus anglicus\", pubblicato nel 1987 sulla rivista \"Studi linguistici italiani\". Lo studioso non riprese il termine itangliano, ma si avvalse, appunto, dell'espressione latina \"Morbus anglicus\", per equiparare il fenomeno a un morbo, una malattia.\nDopo un lungo periodo di scarsa attenzione, il tema \u00e8 tornato al centro dell'attenzione pubblica italiana tra il 2009 e il 2013, in seguito all'iniziativa della Agenzia Agostini Associati SRL, una societ\u00e0 privata di traduzione che ha lanciato la campagna \"Stop Itanglese\", dichiarando di volere sensibilizzare l'opinione pubblica sull'uso superfluo di parole inglesi in italiano, e accompagnandola con una serie di iniziative accessorie, come il \"Codice Itanglese\", la classifica degli anglicismi pi\u00f9 usati e la proposta di traducenti italiani per molti anglicismi. Il termine \u00abitanglese\u00bb \u00e8 stato rapidamente ripreso e diffuso dagli studiosi e dai mezzi di comunicazione, e cos\u00ec associato in modo stabile al fenomeno. Un'ulteriore iniziativa \u00e8 stata lanciata dalla pubblicitaria ed esperta di comunicazione Annamaria Testa: la petizione \"Un intervento per la lingua italiana\", che ha chiesto a Governo, amministrazioni pubbliche, media e le imprese di limitare l'uso deglii anglicismi, ha raccolto in breve tempo oltre 70.000 firme e ottenuto l'appoggio della Accademia della Crusca. Pi\u00f9 nota come \"Dillo in italiano\", a causa del relativo hashtag con cui si \u00e8 pubblicizzata sulle reti sociali, ha raccolto un'importante eco mediatica, ravvivando il dibattito pubblico tra favorevoli e contrari agli anglicismi. Nell'appoggiare tale petizione la Crusca, attraverso il suo presidente Claudio Marazzini, ha inoltre espresso l'intenzione di occuparsi in modo pi\u00f9 mirato del tema, verificando la circolazione di neologismi e, in caso di anglicismi o altri forestierismi, valutando la possibilit\u00e0 di sostituirli con termini italiani. A questo scopo alla fine del 2015 la Crusca ha istituito il \"Gruppo Incipit\", un osservatorio sui neologismi e forestierismi incipienti che ha il compito di monitorare ed esprimere pareri sui nuovi forestierismi impiegati in ambito politico, comunicativo e sociale, suggerendo alternative in italiano tramite i propri comunicati stampa. Il gruppo si \u00e8 formato in seguito al convegno della stessa Accademia dal titolo \"La lingua italiana e le lingue romanze di fronte agli anglicismi\".\nIn seguito a tali iniziative, il tema dell'uso e abuso degli anglicismi ha acquisito e mantenuto una certa visibilit\u00e0 sui mezzi di comunicazione di massa, contando su una crescente produzione di scritti accademici ed editoriali. Nell'indifferenza dei media, nel 2018 il Dipartimento per le politiche europee del governo italiano ha attivato il servizio \"EuroParole\", dotato di un proprio sito, nel quale gli anglicismi pi\u00f9 frequenti usati nei siti del governo vengono presentati con il corrispondente termine italiano e spiegati brevemente nell'uso, con fonti e occorrenze. Nel 2019 lo stesso Dipartimento ha poi lanciato l'iniziativa sulle reti sociali per \u00abindividuare delle \"#EuroParole\" che consentano una comprensione pi\u00f9 facile e pi\u00f9 diretta di concetti spesso lontani dal sentire comune\u00bb come \"fiscal compact\", \"quantitative easing\", \"hotspot\" e \"Geoblocking\" per una loro corretta traduzione in italiano. Negli ultimi anni si sono infine aggiunte iniziative dal basso, attraverso la creazione di siti, portali, blog, gruppi e comunit\u00e0 sulle reti sociali che invitano alla discussione sull'uso degli anglicismi in italiano, spesso assumendo esplicitamente una posizione favorevole o contraria.\nIn Svizzera, paese plurilingue in cui l'italiano \u00e8 lingua nazionale e ufficiale a livello federale e cantonale, l'uso di anglicismi \u00e8 stato oggetto di numerose riflessioni e iniziative da parte di tutte le comunit\u00e0 linguistiche, inclusa quella italiana. Oltre ad azioni volte a promuovere l'italiano in tutto il paese, e ad evitare che l'insegnamento dell'inglese come lingua straniera rimpiazzi quello delle altre lingue nazionali, le amministrazioni federali e cantonali e le associazioni civiche elvetiche promuovono da tempo iniziative per un minor uso di anglicismi nella comunicazione istituzionale. L'esito favorevole di alcune di esse porta all'adozione di termini italiani che sono invece espressi con prestiti inglesi dalle istituzioni e dai media italiani: come nel caso di \"question time\", che in italiano svizzero \u00e8 l'ora delle domande.\nIndagini settoriali.\nI risultati della prima rilevazione condotta dall'Agenzia Agostini sono stati pubblicati nel 2009, e si basano sull'analisi di un campione di 58 milioni di parole prodotte da 200 aziende italiane appartenenti a 15 diversi settori. Il campione \u00e8 stato ricavato da documenti in italiano prodotti dalle imprese in due diversi anni, il 2000 e il 2008, e rappresentativi di varie funzioni aziendali (marketing, finanza, risorse umane, produzione, acquisti). La comparazione dei due anni ha rilevato nel 2008 un incremento nell'uso di termini inglesi nei documenti pari al 773%. L'azienda ha poi ripetuto la rilevazione nei sei anni successivi, a cadenza biennale, impiegando un campione analogo di imprese e documenti che hanno costituito i corpus linguistici analizzati. La seconda indagine ha analizzato i documenti prodotti nel biennio 2009-2010, riportando un incremento del +223% degli anglicismi. La terza indagine, svolta per gli anni 2010-2011, ha evidenziato una crescita degli anglicismi pari al 343%. La crescita a tre cifre \u00e8 stata confermata anche dalla quarta indagine, condotta sugli anni 2012-2013, rilevando un aumento del 440% degli anglicismi impiegati nei documenti aziendali.\nIncidenza sul lessico.\nLa presenza di parole straniere nell'italiano \u00e8 secoli oggetto di studio dei linguisti, bench\u00e9 l'interesse accademico non si traduca necessariamente in una presa di posizione sul tema o in una richiesta di politiche linguistiche. Uno dei moderni metodi con cui gli studiosi stimano il peso dei forestierismi nel lessico di una lingua \u00e8 l'analisi della loro incidenza nei dizionari \u2013 dell'uso, storici, etimologici o specializzati. L'analisi dell'incidenza produce stime che possono variare sia in base al dizionario usato che alla definizione patrimonio lessicale totale: infatti, la definizione del patrimonio lessicale pu\u00f2 includere solo i lemmi propriamente detti, oppure includere anche delle alterazioni di lemmi principali (es. diminutivi, accrescitivi, vezzeggiativi, dispregiativi) che vengono normalmente trattate come entit\u00e0 lessicali non autonome \u2013 i cosiddetti sottolemmi. \nAgli inizi degli anni '60, nel suo libro \"Storia linguistica dell\u2019Italia unita\" (1963), il linguista Tullio De Mauro analizz\u00f2 un campione di 500 vocaboli e calcol\u00f2 che i forestierismi non adattati in italiano ammontassero all'1,4% del patrimonio lessicale totale (pari a 7 forestierismi nel campione analizzato). Nonostante De Mauro non si riferisse specificamente ai soli prestiti di origine inglese, una successiva analisi stim\u00f2 che negli stessi anni gli anglicismi contribuissero a circa un terzo del totale dei forestierismi, aggirandosi tra lo 0,5 e l'1% del lessico dell'italiano. In uno studio specialistico condotto quasi dieci anni dopo, \"Influssi inglesi nella lingua italiana\" (1972), il linguista serbo Ivan Klajn registr\u00f2 un moderato incremento, identificando 1.600 anglicismi non adattati, pari a poco pi\u00f9 dell'1% del totale del patrimonio lessicale. \nNell'arco dei successivi 30 anni, le fonti lessicografiche registrarono un'ulteriore aumento dei numeri assoluti, sebbene questo si traducesse in una crescita limitata in termini percentuali: nel 1997, il \"Dizionario di Italiano Sabatini-Coletti\" (DISC) censiva 2.083 anglicismi, pari a circa il 2% del totale, con numeri e progressioni superiori a quelli del \"Vocabolario della lingua italiana\" del 1997 di Treccani \u2013 1.911 lemmi, pari all'1,5% \u2013 ma simili a quelli registrati dallo \"Zingarelli 2000\" \u2013 2.055 lemmi, poco meno del 2%. \nIn due differenti studi sui forestierismi, condotti sui dizionari \"Zingarelli\" e \"Devoto-Oli\", il linguista Antonio Zoppetti rileva una crescita ancora pi\u00f9 rilevante dei prestiti inglesi non adattati nel nuovo millennio. L'analisi sul \"Devoto-Oli 2017\" rileva 3.522 anglicismi crudi, di cui circa il 6% (215) adottati entro la fine del XIX secolo, oltre il 67% (2.376) nel XX secolo e poco meno del 15% (509) nelle prime due decadi del XXI secolo. Lo studio evidenzia in particolare:\nL'analisi dello \"Zingarelli\", generalmente meno aperto del \"Devoto-Oli\" all'accoglimento dei termini inglesi, registra 1.811 anglicismi crudi nel 1995, 2.055 nel 2000, 2.219 nel 2004, 2.318 nel 2006, e 2.761 nel 2017. Anche questo studio rileva come i prestiti non adattati dall'inglese costituiscano quasi la met\u00e0 dei neologismi registrati nel nuovo millennio, confermando i risultati di una precedente indagine condotta nel 2016 dal linguista Giuseppe Antonelli. In questo secondo studio, Zoppetti evidenzia inoltre che: \nTendenza.\nFino alla seconda guerra mondiale gli anglicismi ebbero un peso relativamente limitato nell'italiano, e furono per la maggior parte integrati nel sistema linguistico attraverso traduzioni, equivalenti, o adattamenti quali calchi o italianizzazione della pronuncia. Un ruolo importante rivestirono anche la mediazione del francese nella ricezione degli anglicismi, cos\u00ec come la politica linguistica operata dal regime fascista in Italia, da cui rimase escluso l'italiano svizzero. Nel secondo dopoguerra, in seguito alla vittoria alleata e alla presenza anglo-americana in Italia, gli anglicismi ebbero una forte ripresa per quantit\u00e0 e conobbero cambiamenti qualitativi, come l'assenza di mediazione del francese, un maggiore ingresso di forme non adattate, un maggiore ruolo del parlato rispetto allo scritto, con una relativa maggiore aderenza alla pronuncia (a differenza di prestiti come l'ottocentesco \"tunnel\", che adottavano la pronuncia italiana).\nManifestazioni del fenomeno.\nIbridazione.\nEsempi evidenti di itanglese si possono riscontrare nei linguaggi settoriali dell'informatica, dello sport, e pi\u00f9 in generale in ambito aziendale. In tali settori all'uso consistente di anglicismi crudi, anche quando l'italiano prevede una o pi\u00f9 valide alternative, si affiancano veri e propri neologismi ibridi fra le due lingue (ibridismi), percepiti e usati come tecnicismi. In alcuni casi, i verbi italianizzati derivano non dal verbo inglese, ma da un sostantivo a sua volta non tradotto in italiano. In inglese, e specialmente nell'uso americano, i sostantivi possono infatti essere utilizzati come verbi. Ad esempio, \"committare\" non viene usato con il significato di \"impegnarsi\" (il significato letterale del verbo \"to commit\") ma, in ambito informatico, nel senso di \"eseguire l'azione di \"commit\"\", ovvero creare una nuova versione su un sistema di gestione condivisa di codice sorgente. La tabella seguente fornisce un elenco non esaustivo di ibridismi:\nPseudoanglicismi.\nUn fenomeno correlato \u00e8 quello degli pseudoanglicismi, ovvero di quei cloni presi in prestito dall'inglese che hanno subito una traslazione di senso quando non addirittura una vera e propria invenzione di nuovi significati. La tabella seguente presenta una lista non esaustiva di pseudoanglicismi, chiarendone il significato in italiano e riportando il termine inglese corretto:\nA volte lo pseudoanglicismo presenta scostamenti di senso pi\u00f9 sottili, ma comunque errati, dal termine originale inglese: \u00e8 il caso di \"election day\", usato in italiano \u00abgiornata con pi\u00f9 consultazioni elettorali in contemporanea\u00bb, mentre in inglese intende genericamente una giornata elettorale, a prescindere dal numero di elezioni che vi si svolgono.\nDoppiaggese.\nIl doppiaggese \u00e8 un altro analogo e ben noto fenomeno di interferenza morfosintattica esercitata dall'inglese sulla lingua italiana, veicolato dai prodotti commerciali della cultura di massa. Si tratta di una variante che compare in alcuni film come risultato del doppiaggio. Questa variante \u00e8 caratterizzata da un linguaggio fortemente influenzato dalla lingua di partenza \u2013 la lingua \"straniera\" parlata dagli attori nel film \u2013 e una sintassi e un lessico che risultano innaturali o artificiosi nella lingua d'arrivo, ovvero la lingua parlata dagli spettatori. Si tratta di un fenomeno linguistico all'interno di un'altra variet\u00e0 linguistica, il filmese, inteso come la peculiare lingua attraverso cui si esprimono i personaggi dei film (non solo quelli doppiati da altre lingue). In molti casi, le forme \"artificiali\" del doppiaggese si sono affermate prepotentemente nella lingua di destinazione, grazie all'influenza dei media sulla cultura di massa, insediandosi stabilmente e perdendo la percezione del loro carattere \"innaturale\". Un caso notevole di questa accettazione \u00e8 costituito da frasi come \u00abnon c'\u00e8 problema\u00bb (doppiaggese per \"no problem\") e dall'onnipresente \u00abassolutamente s\u00ec\u00bb, nato da una sciatta e innaturale resa dell'originale inglese \"absolutely\", la cui traduzione naturale sarebbe \u00abcertamente\u00bb.\nDibattito.\nSe inizialmente la discussione sull'interferenza dell'inglese vedeva confrontarsi chi sosteneva l'eccesso di nuovi prestiti inglesi e chi lo escludeva, da alcuni anni il dibattito specialistico e pubblico si concentra sulla magnitudine del fenomeno e le sue conseguenze per la lingua italiana. La contrapposizione oggi pi\u00f9 diffusa \u00e8 tra: \nOltre a questi due poli opposti, esistono inoltre una serie di posizioni intermedie.\nTra gli studiosi, il dibattito travalica la tradizionale contrapposizione tra sostenitori del normativismo, che vede con favore attivit\u00e0 di normazione e indirizzo linguistico, e del descrittivismo linguistico, che ritiene l'evoluzione della lingua un processo naturale e non influenzabile tramite politiche linguistiche. Diversi specialisti non favorevoli a un approccio normativo raccomandano una maggiore parsimonia nell'uso di anglicismi, sebbene affidino tale scelta alla sensibilit\u00e0 dei parlanti, e non a specifiche azioni istituzionali. Tra questi la sociolinguista, italianista e traduttrice Vera Gheno, pur ribadendo la necessit\u00e0 di un approccio descrittivo si \u00e8 espressa a favore di un uso equilibrato degli anglicismi, da evitare quando usati per \u00abdarsi un tono\u00bb o se vi \u00e8 il rischio di rendersi poco comprensibili.. Il linguista e accademico Vittorio Coletti ha sottolineato che, bench\u00e9 l'adozione di parole straniere sia \u00abuna linfa per le lingue vive\u00bb, il mancato adattamento grafico e fonetico di tali prestiti al sistema linguistico italiano \u00e8 problematico, perch\u00e9 segno di debolezza di una cultura incapace di trovare forme proprie per dire cose nuove.\nL'Accademia della Crusca, che adotta generalmente un approccio descrittivo, ha tuttavia preso pubblicamente posizione a favore di un minor uso di anglicismi, in particolare in ambito istituzionale, attraverso i comunicati stampa del \"Gruppo Incipit\". Il linguista Luca Serianni, membro di Incipit, ha osservato come la presenza degli anglicismi negli ultimi vent'anni sia diventata particolarmente invadente nell'italiano e come, pur evitando approcci dirigisti, sia necessario attuare un'opera di persuasione verso le istituzioni con elevate responsabilit\u00e0 sociali, quali le istituzioni politiche. Commentando l'uso degli anglicismi sui media di massa, Serianni ha sottolineato che \u00abLaddove l'anglicismo non si \u00e8 ancora affermato, sarebbe meglio non usarlo e adoperare il sostituto italiano\u00bb.\nIniziative istituzionali.\nLa pervasivit\u00e0 degli anglicismi nella lingua italiana ha attivato iniziative di risposta da parte delle istituzioni politiche e/o culturali dei maggiori paesi ufficialmente italofoni: Italia e Svizzera.\nItalia.\nPur se caratterizzate da una maggiore irregolarit\u00e0 e, attualmente, dalla mancanza di un disegno complessivo, anche in Italia si registrano reazioni istituzionali:\nSvizzera.\nIn osservanza al principio della comprensibilit\u00e0, la Svizzera ha attivato per l'italiano (come per il tedesco e il francese) i seguenti servizi per la gestione dei forestierismi e in particolare degli anglicismi:"}
{"id": "3474745", "revid": "1543377", "url": "https://it.wikipedia.org/wiki?curid=3474745", "title": "Flip - Scambio di persona", "text": "Flip - Scambio di persona (\"Flip\") \u00e8 un romanzo dello scrittore britannico Martyn Bedford. \u00c8 stato tradotto in almeno sette lingue e pubblicato in dieci nazioni. In Italia il libro \u00e8 stato pubblicato da Mondadori.\nNel 2011 venne incluso nella shortlist di quattro libri in corsa per la vittoria del Costa Book Award nella sezione dedicata ai romanzi per ragazzi.\nTrama.\nAlex \u00e8 un ragazzo di 14 anni che una mattina si sveglia in un corpo che non \u00e8 il suo. A svegliarlo \u00e8 infatti una donna, che si rivela essere la madre di un certo Philip (detto Flip). Alex inoltre non ha alcuna memoria degli ultimi sei mesi che sono intercorsi fra la sera in cui si era addormentato nel proprio corpo e la mattina in cui si \u00e8 svegliato in quello nuovo.\nAlex inizia a vivere cos\u00ec la vita di Flip, atletico, forte e bello tanto da avere due fidanzate..."}
{"id": "3474748", "revid": "1543377", "url": "https://it.wikipedia.org/wiki?curid=3474748", "title": "Star Jones", "text": "Biografia.\nNata nella Carolina del Nord, da bambina la Jones si trasfer\u00ec in New Jersey. Dopo aver ottenuto una laurea in legge dall'Universit\u00e0 di Houston, venne assunta dalla NBC come corrispondente legale. La Jones lasci\u00f2 la NBC nel 1994 e pass\u00f2 alla CBS per condurre una sua trasmissione chiamata \"Jones &amp; Jury\". Lo show non ebbe molto successo e fu chiuso, ma la Jones fu nominata capo analista legale del programma di attualit\u00e0 \"Inside Edition\", dove segu\u00ec principalmente il caso O. J. Simpson.\nNel 1997 Barbara Walters la volle come co-conduttrice del suo nuovo show, The View. La trasmissione diede la possibilit\u00e0 alla Jones di farsi conoscere da un pubblico pi\u00f9 vasto e la stessa conduttrice fu considerata un pilastro dello show fino al 27 giugno 2006. In questa data infatti, durante la diretta dell'episodio, la Jones annunci\u00f2 al pubblico che avrebbe lasciato The View e ringrazi\u00f2 la Walters per l'opportunit\u00e0 concessale. Dopo la rivelazione tuttavia, la donna dichiar\u00f2 alla stampa che l'abbandono di The View non era stata una sua decisione. Il giorno dopo, in apertura di puntata, la Walters disse ai telespettatori di sentirsi tradita e annunci\u00f2 loro che la Jones non sarebbe apparsa pi\u00f9 nel programma se non per alcuni segmenti preregistrati. Il nome della Jones scomparve dal sito della ABC e dai titoli di testa della trasmissione.\nLe polemiche sembrarono placarsi, ma appena due anni dopo, nel 2008, Barbara Walters pubblic\u00f2 la sua autobiografia, \"Audition\". Nel libro la Walters scrisse che Star aveva chiesto alle colleghe di tenere nascosto il suo intervento di bypass gastrico (che le aveva fatto perdere pi\u00f9 di ventisette chili) e in un'intervista con Oprah Winfrey afferm\u00f2 che \"Lei era clinicamente obesa. Riusciva a malapena a muoversi sul set\". Inoltre riguardo all'intervento la Walters dichiar\u00f2 che lei e le altre co-conduttrici di The View avevano dovuto mentire perch\u00e9 Star imputava le cause del dimagrimento ad una dieta e al pilates. La replica della Jones non si fece attendere; la conduttrice afferm\u00f2: \"\u00c8 un giorno triste quando un'icona come Barbara Walters, nel tramonto della sua vita, \u00e8 ridotta a bollarsi pubblicamente come un'adultera, umiliando una famiglia innocente con i conti della sua tresca illecita e parlando negativamente di me tutto con il fine di vendere un libro. Ha parlato il suo vero carattere\". La Walters a sua volta ribatt\u00e9 di non voler nobilitare il commento della Jones con una sua risposta.\nQualche mese dopo, parlando delle sue ex-colleghe, la Jones le defin\u00ec \"odiose\". La Walters rispose che la Jones aveva passato anni meravigliosi con loro e dichiar\u00f2 che \"Star \u00e8 diventata una star grazie a The View\". Nel 2007 la Jones ritorn\u00f2 in tv con un suo talk show personale, \"Star Jones\". La trasmissione tuttavia non ottenne gli esiti sperati e fu cancellata dai palinsesti nel febbraio 2008. Dopo alcuni anni di piccole ospitate televisive, nel 2011 Star Jones torn\u00f2 sugli schermi come concorrente di \"The Celebrity Apprentice\", la versione vip del reality di Donald Trump \"The Apprentice\".\nVita privata.\nIl 13 novembre 2004, a New York, con una cerimonia molto sfarzosa, la Jones spos\u00f2 il banchiere Al Reynolds. Dopo il matrimonio, la conduttrice aggiunse il cognome del marito al proprio, diventando cos\u00ec Star Jones Reynolds. Nell'agosto 2007 ritorn\u00f2 al cognome originario, motivando la scelta con la decisione di separare la vita lavorativa da quella privata. Nei primi mesi del 2008 tuttavia, Star e suo marito annunciarono il loro imminente divorzio."}
{"id": "3474749", "revid": "125444479", "url": "https://it.wikipedia.org/wiki?curid=3474749", "title": "Daisy Donovan", "text": "Biografia.\nDaisy Donovan nacque a Londra il 23 luglio 1973. Suo padre, Terence Donovan, era fotografo e regista, mentre sua madre, Diana Donovan, era presidente del consiglio di amministrazione della English National Ballet School. Donovan frequent\u00f2 la St Paul's Girls School ad Hammersmith; in seguito l'Universit\u00e0 di Cambridge per poi trasfer\u00ec all'Universit\u00e0 di Edimburgo, laureandosi in arti recitative. Infine studi\u00f2 alla London Academy of Music and Dramatic Art.\nVita privata.\nAlta 1,78\u00a0m, nel 2005 si \u00e8 sposata in Marocco con Dan Mazer, produttore del film \"Ali G\", e da lui ha avuto due figlie: Maisy e Mini Ivy. La coppia vive a ovest di Londra."}
{"id": "3474760", "revid": "125857791", "url": "https://it.wikipedia.org/wiki?curid=3474760", "title": "Costa Crociere", "text": "Costa Crociere \u00e8 una compagnia di navigazione italiana dedicata all'attivit\u00e0 crocieristica, primo gruppo crocieristico a livello europeo e terzo a livello mondiale. La sede principale si trova a Genova. La Costa Crociere appartiene al Gruppo Carnival Corporation &amp; plc e controlla la tedesca AIDA Cruises. Fino al 2014 il gruppo Costa Crociere S.p.A. comprendeva anche la spagnola Ibero Cruceros, marchio nel frattempo dismesso.\nStoria.\n1800-1900.\nFu fondata nel 1854 a Genova da Giacomo Costa con la denominazione Giacomo Costa fu Andrea s.n.c., impresa che commerciava e trasportava dalla Sardegna alla Liguria, olio d'oliva e tessuti. Gi\u00e0 alla fine del diciannovesimo secolo le sue navi raggiungono porti australiani, nei quali il consistente flusso di emigrati italiani genera la domanda di prodotti alimentari nazionali. Costa si specializza nell'acquisto dell'olio d'oliva grezzo nei paesi del Mediterraneo per esportarlo oltreoceano.\n1900-1950.\nDopo la prima guerra mondiale, l'impresa pass\u00f2 dalla commercializzazione alla produzione dell'olio d'oliva, con la costruzione di impianti di raffinazione dell'olio a Genova e nell'Italia meridionale.\nNel 1924 la ditta, passata in mano ai figli del fondatore Federico, Eugenio ed Enrico, poich\u00e9 aveva allargato i propri commerci, con le esportazioni verso i paesi esteri (in particolare verso Americhe e Oceania), estese le proprie attivit\u00e0 al settore armatoriale con l'acquisizione del piccolo piroscafo \"Ravenna\". Successivamente furono acquisite altre navi.\nAl termine della seconda guerra mondiale, venne ripresa l'attivit\u00e0 armatoriale dell'azienda che cre\u00f2 la Costa Armatori S.p.A., a capo della quale ci fu Angelo Costa, il quale punt\u00f2 sulla diversificazione delle attivit\u00e0, che oltre al trasporto merci, si estese al settore della navigazione per il trasporto passeggeri, attivit\u00e0 che ebbe inizio nel 1947.\n1950-2000.\nCosta, in seguito, commission\u00f2 all'Ansaldo la costruzione di due navi, ribattezzate \"Federico Costa\" (1957) e \"Franca Costa\" (1959), quest'ultima, prima nave al mondo adibita al servizio crocieristico da svago, che era diretta verso Stati Uniti e Caraibi. Qualche anno pi\u00f9 tardi, nel 1964, fu la volta della \"Eugenio C.\", nave totalmente adibita alle attivit\u00e0 crocieristiche.\nAlla fine degli anni settanta il Gruppo genovese fu colpito dalla crisi finanziaria, e perci\u00f2 si procedette con la ristrutturazione della societ\u00e0, trasformandola da azienda a conduzione familiare a una holding, con l'ingresso di nuovi soci, come quello della famiglia Romanengo che acquis\u00ec il 10% della Costa Armatori. Furono inoltre cedute tutte le altre attivit\u00e0 della famiglia Costa, quelle relative al settore tessile e quello alimentare (produzione dell'olio d'oliva Dante), quest'ultima ceduta alla multinazionale Unilever. In questi anni la Costa Crociere annoverava tra i suoi animatori Paolo Villaggio e Fabrizio De Andr\u00e9.\nL'azienda quindi focalizz\u00f2 i suoi interessi unicamente sul settore crocieristico e del trasporto merci, e nel 1985 inaugur\u00f2 la nave \"Costa Riviera\". Per il suo rilancio, l'azienda genovese nel 1986 fu riorganizzata come Costa Crociere S.p.A, il cui azionista di maggioranza rimase comunque la famiglia Costa, rappresentata da Nicola Costa in qualit\u00e0 di presidente. Al suo primo anno di attivit\u00e0 la nuova compagnia, realizz\u00f2 un fatturato attorno ai 240 miliardi di lire e offr\u00ec servizio a pi\u00f9 di 160.000 passeggeri.\nNel 1989, Costa Crociere fece il suo ingresso nella Borsa.\nNegli anni novanta Costa Crociere intensific\u00f2 il ricorso alla promozione, finanziando campagne pubblicitarie sia sui quotidiani nazionali sia in televisione: nel 1993 lanci\u00f2 la sua prima campagna televisiva in Italia con l'obiettivo di posizionare il prodotto crociera tra i giovani.\nCon questa strategia, l'azienda ligure riusc\u00ec a consolidare la propria leadership nel mercato crocieristico nazionale, e a rafforzare la propria presenza in Europa e USA, e nel 1995, Costa Crociere registr\u00f2 un numero complessivo di circa 300.000 passeggeri trasportati in tutto il mondo, divenendo leader nel mercato europeo, e con un fatturato di 862 miliardi di lire.\nNel 1997, la famiglia Costa e altri investitori hanno ceduto per 455 miliardi di lire il pacchetto di maggioranza della societ\u00e0, che da allora \u00e8 parte di Carnival Corporation &amp; Plc, gruppo statunitense che riunisce le maggiori compagnie nel campo delle crociere del mondo e si definisce come \"World's Leading Cruise Lines\".\nIn seguito alla vendita del pacchetto di maggioranza, parte un imponente piano di espansione della flotta che prevede 16 nuove navi dal 2000 al 2014 per un investimento globale di 6 miliardi di euro.\nNel novembre del 1999 ha luogo il varo tecnico di Costa Atlantica, prima nave facente parte del nuovo piano di espansione deliberato da Carnival Corporation &amp; plc.\n2000-2010.\nA fine settembre del 2000, Carnival Corporation acquisisce la Airtours diventando l\u2019unica azionista della compagnia genovese.\nTra il 2001 e il 2002 entrano nella flotta Costa Tropicale e Costa Europa.\nTra il 2003 e il 2004 entrano in servizio altre due navi, Costa Fortuna e Costa Magica e sempre nel 2003 viene consegnata alla compagnia la Costa Mediterranea, gemella di Costa Atlantica.\nA fine novembre 2003 \u00e8 inaugurato il Palacrociere, il nuovo terminal Costa a Savona.\nNel 2004 Costa Crociere S.p.A. acquisisce il marchio AIDA Cruises, leader delle crociere in Germania.\nNel 2006 la Compagnia inizia la sua espansione in Asia, dove diviene la prima al mondo che vende crociere in Cina e negli Emirati Arabi Uniti, confermandosi come operatore internazionale.\nTra il 2006 e il 2007 entrano in servizio altre due navi, Costa Concordia e Costa Serena.\nIl 24 aprile 2007 entra in funzione il Palacruceros, il terminal crociere di Barcellona finanziato e gestito dalla Compagnia e viene siglato un accordo tra Carnival Corporation &amp; plc e Orizonia Corporaci\u00f2n per la creazione del brand Ibero Cruceros, marchio che opera sul mercato spagnolo all\u2019interno del gruppo Costa Crociere SpA.\nIl 5 giugno 2009, Costa Luminosa e Costa Pacifica, entrambe battenti bandiera italiana, costruite dallo stesso cantiere e appartenerti allo stesso armatore, vengono battezzate nello stesso giorno e nello stesso luogo, a Genova, dando vita ad un evento unico che viene certificato dal Guinness World Record, in quanto \u00e8 la prima volta che avviene un evento simile.\n2010-2020.\nTra il 2010 e il 2011 entrano in servizio \"Costa Deliziosa\" e \"Costa Favolosa\".\nNel 2011, \"Costa Atlantica\" fa da set per il film \"Benvenuto a bordo\" di \u00c9ric Lavaine. Consulente per quel film fu Francesco Schettino, allora comandante su quella nave, tristemente noto per le vicende occorse un anno dopo a \"Costa Concordia\". Il film infatti, inizialmente programmato per i primi mesi del 2012, \u00e8 uscito nelle sale a giugno dello stesso anno. Costa Crociere ufficializza l'ordine di costruzione di una nuova nave con consegna nell'ottobre 2014; nello stesso comunicato rivela di aver ceduto \"Costa Marina\", che ha lasciato la flotta nel novembre 2011. Entra nella flotta Costa Voyager.\nIl 13 gennaio 2012 la nave \"Costa Concordia\" naufraga davanti al porto dell'Isola del Giglio a causa di una grossa falla provocata dall'impatto dello scafo con una formazione rocciosa affiorante. L'incidente causa la morte di 32 persone e il parziale affondamento della nave. \u00c8 la nave passeggeri di pi\u00f9 grosso tonnellaggio mai naufragata. Il 31 gennaio, Costa annuncia ufficialmente che, dopo il recupero, la \"Costa Concordia\" non torner\u00e0 in servizio.\nIl 27 febbraio 2012 al largo delle Seychelles si sviluppa un incendio nella sala dei generatori della \"Costa Allegra\". La nave rester\u00e0 poi priva di propulsione e verr\u00e0 trainata da un peschereccio fino a Port Victoria. Durante i due giorni trascorsi senza energia elettrica, alcuni elicotteri hanno trasportato sulla nave cibi e bevande, oltre a strumenti di comunicazione utili per la nave.\nIl 2 marzo 2012 parte per la sua prima crociera Costa neoRomantica, nave nata dal restyling completo di \"Costa Romantica\". Il 5 maggio viene consegnata a Venezia \"Costa Fascinosa,\" gemella di \"Costa Favolosa\".\nIl 25 marzo 2012, la compagnia ha annunciato di non voler fare riparare \"Costa Allegra\" e che la stessa sar\u00e0 messa in vendita.\nIl 1\u00ba luglio 2012, dopo quindici anni, Pier Luigi Foschi lascia l'incarico di amministratore delegato di Costa Crociere, diventando poi supervisore delle strategie di crescita del gruppo Carnival Corporation in Asia. Il nuovo amministratore delegato \u00e8 Michael Thamm, gi\u00e0 direttore generale di AIDA, societ\u00e0 tedesca facente capo a Costa, mentre Foschi rimane presidente del Consiglio di amministrazione di Costa Crociere e \u00abcontinuer\u00e0 a supervisionare e coordinare, per Costa Crociere, le relazioni con le autorit\u00e0 italiane e le associazioni di categoria, gli adempimenti che si riferiscono all'incidente della Costa Concordia, oltre ai numerosi progetti strategici in agenda che riguardano i diversi marchi del gruppo Costa\u00bb.\nIl 31 gennaio 2013. la Procura di Grosseto iscrive nel registro degli indagati Pier Luigi Foschi, presidente e amministratore delegato di Costa Crociere nel periodo del naufragio della \"Costa Concordia\" all'Isola del Giglio, per responsabilit\u00e0 amministrative relative al personale di bordo della nave che non aveva i requisiti necessari per le mansioni da svolgere.\nNel novembre 2013 la nave \"Grand Mistral\" della Ibero Cruceros entra nella flotta Costa con il nome di \"Costa neoRiviera\". \"Costa Voyager\", a causa della sua vendita ad una compagnia cinese, esce dalla flotta.\nA novembre 2014 viene inaugurata a Genova, \"Costa Diadema\".\nIl 28 luglio 2015, durante una conferenza stampa, Costa Crociere annuncia l'ordine di due navi di una nuova classe da 180.000 tonnellate. La costruzione di queste due nuove unit\u00e0 sar\u00e0 affidata ai cantieri Meyer Werft di Turku, in Finlandia e saranno le prime navi Costa ad essere alimentate a gas naturale liquefatto (GNL).\nIl 30 dicembre 2015 Costa Crociere stipula un contratto con Fincantieri per la costruzione di due nuove navi per il marchio Costa Asia, in consegna rispettivamente nel 2019 e nel 2020.\nIl 7 aprile 2018, Costa Crociere annuncia una nuova livrea per la flotta in occasione dei settant'anni della compagnia. Rispetto alla versione precedente il nome della nave risulta pi\u00f9 grande, con un nuovo carattere ed accompagnato con una stilizzazione del tricolore italiano.\nNel febbraio 2019 viene varata la prima nave Costa ad essere espressamente progettata per il mercato cinese, \"Costa Venezia\".\nIl 26 settembre 2019, il CEO di Carnival Corporation &amp; plc annuncia che cinque navi lasceranno la flotta di Costa Crociere entro maggio 2021. Due unit\u00e0 della flotta europea usciranno nel corso del 2020 e sempre lo stesso anno altre due navi lasceranno la flotta Costa Asia, confermata anche la dismissione di \"Costa Mediterranea\" a maggio 2021.\nIl 29 ottobre 2019, \"Costa neoRiviera\" conclude la sua ultima crociera a Savona e viene trasferita alla controllata AIDA Cruises.\nIl 5 dicembre 2019, presso lo stabilimento Meyer Turku in Finlandia, Costa Smeralda viene consegnata ufficialmente a Costa Crociere.\nA luglio 2020 la compagnia annuncia, tramite un comunicato stampa, l'uscita dalla flotta e la cancellazione di tutte le future crociere di \"Costa Victoria\", la nomina di Mario Zanetti come direttore commerciale e di Michael Thamm come direttore generale.\nAd agosto 2020, \"Costa neoRomantica\", venduta alla Celestyal Cruises, esce definitivamente dalla flotta.\n2021-.\nA maggio 2021 viene annunciato che la \"Costa Magica\" passer\u00e0 alla flotta Carnival Cruise Line entro il 2023, venendo quindi esclusa dalla programmazione Costa Crociere gi\u00e0 a partire dal 2021.\nAd ottobre dello stesso anno viene presentato il nuovo logo di Costa Crociere e viene inoltre annunciato il ritorno di \"Costa Venezia\" nel Mediterraneo da maggio 2022.\nFlotta.\nLa flotta di Costa Crociere comprendente un totale di 13 navi in servizio, tutte battenti bandiera italiana e iscritte al registro navale di Genova. La \"Costa Smeralda\", attuale ammiraglia, \u00e8 al momento la nave pi\u00f9 grande della flotta.\nItinerari.\nTutte le navi operano nel Mediterraneo, meta privilegiata di Costa, Nord Europa, Caraibi, Sudamerica, Nordamerica, Golfo Persico, Oriente e oceano Indiano.\nNel 2006, Costa introduce nuovi itinerari in Oriente, dedicati principalmente ad una clientela cinese, e giapponese, senza per\u00f2 escludere gli europei, i pi\u00f9 numerosi ospiti a bordo delle navi Costa.\nDall'inverno 2006, Costa introduce itinerari regolari negli Emirati Arabi Uniti di una durata di 7 giorni.\nNel corso della stagione invernale 2007/2008 con Costa Marina, vengono introdotti itinerari di 14 giorni nell'Oceano Indiano con partenza da Mauritius.\nNel 2009, Costa programma itinerari con mete in Canada e America con \"Costa Atlantica\".\nIl 28 dicembre 2011, \"Costa Deliziosa\" \u00e8 salpata da Savona per una crociera di 100 giorni intorno al mondo suddivisa in tre tratte.\nIl 21 settembre 2013, \"Costa neoRomantica\" \u00e8 partita per il giro del mondo sud che si concluder\u00e0 dopo 122 giorni a Savona dopo essere passata per il Rio delle Amazzoni, Terra del Fuoco, Isola di Pasqua, Australia, Sudafrica e Canarie.\nNel 2013, Costa introduce itinerari inediti tra cui la circumnavigazione dell'Africa, crociere in India e oltre Capo Nord con la linea NeoCollection. A partire dalla programmazione del 2017 il programma viene chiuso.\nPalacrociere.\nPalacrociere Savona.\nIl Palacrociere di Savona \u00e8 un terminal crociere costruito a Savona, co-finanziato da \"Costa Crociere\" che ne \u00e8 anche il gestore. Inaugurato il 24 novembre 2003, \u00e8 stato progettato dall'architetto Ricardo Bofill. L'edificio ha una superficie di 8.400\u00a0m\u00b2 distribuiti su 3 piani, di cui 5.000\u00a0m\u00b2 per i passeggeri in partenza. L\u20198 novembre 2014, in occasione del primo scalo di Costa Diadema, \u00e8 entrato in funzione anche il secondo terminal del Palacrociere, per il quale la compagnia ha investito circa 9 milioni di euro. Il 14 novembre 2019 il terminal 1 e la banchina hanno subito importanti ristrutturazioni per permettere l'approdo dell'ammiraglia Costa Smeralda.\nPalacruceros.\nIl Palacrociere di Barcellona \u00e8 un terminal crociere costruito in Spagna, finanziato interamente da \"Costa Crociere\" ed entrato ufficialmente in servizio il 24 aprile 2007.\nPalacrociere Tianjin.\nNel giugno 2010, \"Costa Crociere\" ha inaugurato un nuovo terminal crocieristico internazionale a Tianjin, in Cina. Ha una superficie di 59.000 m\u00b2 e pu\u00f2 ospitare fino a 4.000 passeggeri.\nIncidenti.\n\"Bianca C.\".\nIl 22 ottobre 1961, la \"Bianca C\" era al largo di Grenada quando si verific\u00f2 un'esplosione nella sala macchine che caus\u00f2 la morte di due membri dell'equipaggio. I pescatori locali hanno aiutato a salvare i passeggeri e l'equipaggio ma, poich\u00e9 le autorit\u00e0 locali non avevano le attrezzature per estinguere l'incendio, la nave \u00e8 stata lasciata bruciare fino all'arrivo della \"HMS Londonderry\" da Puerto Rico. Nonostante l'arrivo della \"Londonderry\", la Bianca C affond\u00f2 rapidamente a 50 metri di profondit\u00e0 a circa un miglio dalla spiaggia turistica di Grand Anse.\n\"Costa Europa\".\nIl 26 febbraio 2010, la \"Costa Europa\" urt\u00f2 la banchina del porto a Sharm el-Sheikh in Egitto, dopo aver tentato di attraccare in una situazione di forte vento e maltempo. L'urto ha provocato una falla sotto la linea di galleggiamento di circa 2 metri sul lato di dritta, la morte di tre membri dell'equipaggio e il ferimento di tre passeggeri. La falla ha causato l'imbarco di acqua all'interno dello scafo e la successiva inclinatura della nave sul fianco destro. La nave, grazie all'impiego di pompe, \u00e8 stata riportata in assetto verticale e lo squarcio \u00e8 stato riparato.\n\"Costa Concordia\".\nIl 13 gennaio 2012, la \"Costa Concordia\" si incagli\u00f2 sulla costa dell'isola del Giglio, in Toscana. La nave si inclin\u00f2 e affond\u00f2 parzialmente, uccidendo 32 persone. Nel 2014 la nave \u00e8 stata rimessa in assetto verticale e nel luglio dello stesso anno \u00e8 stata trainata fino al porto di Genova, dov'\u00e8 stata completamente smantellata.\n\"Costa Allegra\".\nIl 27 febbraio 2012, la \"Costa Allegra\" sub\u00ec un incendio nella sala macchine e and\u00f2 alla deriva nell'oceano Indiano. Dopo diversi giorni alla deriva senza energia elettrica e propulsione, la nave fu rimorchiata a Mah\u00e9, nelle Seychelles, dove sono sbarcati i passeggeri. Non si sono registrate vittime n\u00e9 feriti ma la nave, dopo aver subito le riparazioni necessarie al rientro in Italia, \u00e8 stata successivamente venduta per la demolizione.\nMultimedia.\nIl 31 marzo 2011 in occasione del 63\u00ba anniversario della partenza della prima crociera con \"Anna Costa\", Costa Crociere ha lanciato \"Radio Costa\" una web-radio in collaborazione con Radio Monte Carlo. I brani sono intervallati da rubriche come \"Destinations\" dove vengono illustrate le varie destinazioni, \"Crew Only\" per approfondire il dietro le quinte della nave, \"Costa People\" dove vengono intervistati i membri dell'equipaggio, \"Appena tornati\" dedicata ai croceristi appena tornati da una crociera Costa."}
{"id": "3474779", "revid": "124337832", "url": "https://it.wikipedia.org/wiki?curid=3474779", "title": "Norba latina", "text": "Norba, indicata anche come Norba latina per distinguerla dalla coeva Norba apula situata in Puglia (\"Apulia\"), fu un'antica citt\u00e0 sui Monti Lepini, collocata in posizione dominante sulla pianura pontina a sud di Roma presso l'attuale borgo di Norma, in provincia di Latina. \nStoria.\nDionigi di Alicarnasso e Tito Livio.\nDionigi di Alicarnasso parla di Norba come una citt\u00e0 latina ('Storia di Roma arcaica' lib. VII,XIII) che tra il 501 e il 496 a.C. partecip\u00f2 con la Lega Latina alla guerra contro Roma nella battaglia del lago Regillo; il conflitto avvenne per riporre sul trono di Roma Tarquinio il Superbo, che trov\u00f2 nel genero Ottavio Mamilio di Tusculum, citt\u00e0-guida della lega latina, un valido alleato:\nIl conflitto fu una disfatta per le citt\u00e0 latine confederate e nel 492 a.C. i romani inviarono nuovi coloni a Norba, che ora costituiva \nGrazie alla sua posizione geografica e alle maestose mura difensive Norba divenne un avamposto pressoch\u00e9 inespugnabile per i popoli ostili a Roma come Privernati, Setini e Fondani; nel corso della seconda guerra punica la citt\u00e0 accolse come ostaggi numerosi militari cartaginesi.\nAppiano di Alessandria.\nDurante la guerra civile tra Gaio Mario e Silla (88-82 a.C.) Norba si schier\u00f2 apertamente con il primo. Gli abitanti di Norba, assediati dalle truppe sillane, piuttosto che cadere nelle mani del nemico preferirono incendiare le loro case e uccidersi. Cos\u00ec racconta la fine di Norba lo storico Appiano di Alessandria:\nPlinio.\nSebbene in seguito ricostruita, Norba perse rapidamente di importanza e Plinio il Vecchio la cita nel suo elenco delle citt\u00e0 del \"Latium vetus\" ai suoi tempi (I secolo d.C.) scomparse. Dopo la distruzione sillana, parte della popolazione di Norba si trasfer\u00ec nella sottostante citt\u00e0 di Ninfa, che divenne piuttosto importante, per poi decadere a sua volta a causa della malaria. Altri esuli fondarono invece in Spagna Norba Caesarina (l'attuale C\u00e0ceres).\nNel corso del Medioevo, tuttavia, alcune strutture della Norba antica furono riutilizzate come chiese cristiane, come nel caso di un tempio dell'Acropoli Minore e del santuario di Giunone Lucina. Anche nell'area della grande Acropoli furono rintracciati elementi che testimoniavano una occupazione del sito in et\u00e0 altomedievale. Il nome della moderna Norma apparve nei documenti ufficiali solo nel corso dell'VIII secolo d.C., quando Ninfa e Norma furono donate a papa Zaccaria da parte dell'imperatore bizantino Costantino Copronimo. La moderna Norma ebbe forse il suo primo nucleo nel cosiddetto \"vicolo\", un sobborgo della vecchia citt\u00e0 romana ormai disabitata. \u00c8 probabile che accanto alla nascita della cittadina medievale, parte della vecchia citt\u00e0 romana sia stata riutilizzata appunto per scopi religiosi.\nGli studi su Norba nel '700 e nell'800.\nGiuseppe Rocco Volpi, nel suo \"Vetus Latium\", ipotizz\u00f2 che la citt\u00e0 antica fosse nata per mano di Alba Longa, che assieme alle altre citt\u00e0 ad essa legate celebrava sul Monte Albano le festivit\u00e0 dedicate a \"Iuppiter Latiaris\" (Giove Laziale):\nL'ipotesi mossa dal Volpi pu\u00f2 trovare riscontro nella storiografia antica; in particolare in Dionigi di Alicarnasso (Lib. V) si legge che la lega escluse dalle partecipazioni alle assemblee la stessa Roma dopo che quest'ultima nel VII sec a.C. distrusse Alba Longa, acquisendo un posto di preminenza nel territorio e suscitando per la prima volta l'avversione dei Latini (Livio 8,4,8; Dionigi di Alicarnasso III,34,1). In questo quadro complesso, Norba e le altre citt\u00e0 della lega mossero guerra contro Roma anche in virt\u00f9 del loro antico legame con Alba.\nI risultati degli scavi, inaugurati sotto la direzione del Pigorini nel 1901, con gli archeologi Luigi Savignoni e Raniero Mengarelli, hanno ribattuto tale ipotesi dimostrando come tutto il materiale scavato, gli oggetti rinvenuti e i principali complessi erano collocabili al IV secolo a.C., dunque in piena et\u00e0 romana. Solamente negli scavi dei due templi furono rinvenuti alcuni materiali pi\u00f9 arcaici (V secolo a.C.), come un frammento con Iuno Sospita e due teste votive di fattura arcaica.\nTale risultato era una risposta concreta anche all'acceso dibattito su cui si confrontarono insigni archeologici nel corso dell'800: da una parte il Petit-Radel vedeva nelle mura megalitiche un'origine pelasgica, mentre dall'altra il Gerhard proponeva una datazione pi\u00f9 recente, ascrivibile alla Roma dei Tarquini.\nIndagini archeologiche.\nLa dott.ssa Stefania Quilici Gigli, che da anni dirige le attivit\u00e0 di scavo del parco archeologico, ci ha fornito uno studio attento e puntuale per cercare di ricostruire, sulla base di studi di topografia, la storia di Norba.\nGi\u00e0 dalla fine del IX secolo a.C. la zona circostante alla citt\u00e0 di Norba conobbe un cospicuo popolamento, di cui sono testimonianza la necropoli di Caracupa, alcune tombe nell'area attigua all'Abbazia di Valvisciolo e le mura megalitiche sul Monte Carbolino.\nNon sappiamo con certezza se in questo popolamento del territorio circostante rientrava anche un primo nucleo norbano; la citt\u00e0, infatti, cos\u00ec come oggi ci appare, con le sue strutture, le domus e i templi, risale al IV-III secolo a.C., quando gi\u00e0 Norba era una rigogliosa colonia romana.\nPer quanto riguarda le mura, Lugli colloca quelle in terza-quarta maniera al IV secolo:\nA Norba si riscontra inoltre la presenza di mura costruite nella cosiddetta \"prima e seconda maniera\". Secondo Lorenzo Quilici e Stefania Quilici Gigli queste mura correvano in origine lungo tutto il percorso della citt\u00e0 per poi essere sostituite, o inglobate, dalle mura in III-IV maniera. Muovendosi in questa direzione i due studiosi hanno inquadrato le mura nella tecnica pi\u00f9 raffinata alla met\u00e0 del III secolo a.C., mentre le fortificazioni in I maniera risalirebbero alla met\u00e0 del IV secolo.\nLa citt\u00e0 antica.\nL'area archeologica conserva notevoli resti della cinta muraria in opera poligonale, con quattro porte risalenti al IV secolo a.C. La citt\u00e0 costituisce uno degli esempi meglio conservati in Italia di urbanistica a pianta regolare risalente a un'epoca piuttosto antica. Il terreno accidentato ha portato alla creazione di terrazzamenti digradanti che conferiscono alla citt\u00e0 un aspetto scenografico. Recenti scavi hanno messo in luce significativi resti di vari edifici, suddivisi in isolati irregolari da strade parallele e ortogonali, tra cui spiccano due acropoli con diversi templi.\nL'acropoli maggiore conteneva il tempio di Diana, di cui permane un basamento e la cui attribuzione alla Dea ci \u00e8 fornita da alcune reperti recanti una dedica. La struttura templare era divisa in pronao e cella e contornata su tre lati da un porticato a pilastri. L'acropoli maggiore conteneva anche gli uffici governativi e di rappresentanza come il Senato e la guarnigione militare.\nSubito a valle dell'acropoli maggiore trova luogo uno stabilimento termale in opus caementicium, col calidarium, frigidarium e tepidarium. La struttura presenta oggi un buono stato di conservazione ed \u00e8 indubbiamente, assieme alle mura e alla Porta Maggiore, la parte meglio conservata della citt\u00e0 antica.\nL'acropoli minore, la parte pi\u00f9 antica, conteneva due templi, entrambi a base rettangolare. La loro dedica \u00e8 tutt'oggi incerta, ma fu rilevato come, nel corso dell'alto medioevo, furono riutilizzati come chiese cristiane.\nA valle dell'acropoli minore trovano posto due domus, probabilmente legate agli alti ranghi della comunit\u00e0; la domus detta 'dei semi combusti' e la 'casa del caduceo'. La prima prende il nome dai resti di semi carbonizzati a testimonianza dell'incendio che distrusse, nell'81, la citt\u00e0; la seconda presenta invece, una particolare pavimentazione in cotto e calcare colorato. Quest'ultima casa prende nome dal caduceo talora riprodotto in tali pavimenti. Lo stesso simbolo del caduceo sembrerebbe presente anche in alcune monete emesse sotto il consolato di Norbanus (1)\nNella zona meridionale della cittadella sorgeva il tempio di Giunone Lucina, dea protettrice della nascite e delle partorienti; anche in questo caso la certezza della dedica ci \u00e8 fornita da alcune dediche su lamine in metallo. Il tempio era diviso in pronao e cella, aveva dinanzi una gradinata ed era ornato da grandi colonne scanalate che terminavano con i capitelli.\nI Norbani costruirono quattro porte alla citt\u00e0: due comode che consentissero facilmente l'accesso alla citt\u00e0, ma da difendere pi\u00f9 intensamente, e altre due situate sui pendii difendibili con minime forze. La Porta Maggiore o Porta Setina, perch\u00e9 orientata verso sezze (Setia) e la Porta Segnina, direzione Segni, sono le porte cosiddette comode; mentre la Porta Ninfina e quella Occidentale sono quelle arroccate su precipizi. Forse nessuna delle colonie romane conserva una cos\u00ec bella e intatta porta come \u00e8 quella Maggiore. Di evidente derivazione greca, aveva alla sua sinistra un torrione rotondo usato per colpire i soldati sul fianco scoperto dallo scudo.\nPer quanto riguarda l'approvvigionamento di acque, l'unica cosa certa \u00e8 che Norba era alimentata dall'acqua piovana, conservata in numerosi pozzi o cisterne.\nI luoghi di culto, ovvero i templi, sono situati sulle alture maggiori, luoghi pi\u00f9 in vista e dal terreno che doveva essere necessariamente vergine, cio\u00e8 non edificato in precedenza.\nTutti gli oggetti rinvenuti, dalle pietre sacre, alle armi, alle iscrizioni su lamine i bronzo, alle stipi votive, alle statuette ex voto, frammenti di maschere, sime, antefisse, sono contenuti nel Museo Nazionale Romano e nel Museo civico archeologico di Norma, con sede in Via della Liberazione.\nTra storia e leggenda.\nSi racconta che tra i lunghi cunicoli sotterranei ci sia nascosto un tesoro: una chioccia coi pulcini d'oro. Molti raccontano di essersi avventurati tra questi cunicoli, ma sono dovuti tornare precipitosamente indietro.\nLa storia della chioccia e dei suo pulcini d'oro ci riporta all'epoca delle invasioni barbariche poich\u00e9 questa era proprio uno dei soggetti principali dell'oreficeria barbara. Nel Museo della cattedrale di Monza \u00e8 conservato un piatto d'argento dorato nel quale \u00e8 proprio raffigurata una chioccia con sette pulcini, risalente all'epoca di Teodolinda e quindi di manifattura longobarda.\nProbabilmente a Norba in quei luoghi \u00e8 stato seppellito un capo barbaro insieme ai suoi tesori, tra cui ci potrebbe essere stato un piatto con la chioccia e i suoi pulcini come quello conservato a Monza.\nI longobardi furono comunque presenti anche nel Lazio meridionale, ad esempio in Val Comino."}
{"id": "3474785", "revid": "118432171", "url": "https://it.wikipedia.org/wiki?curid=3474785", "title": "Celestino Peroglio", "text": "Nell'ottobre 1859 fu con altre sette massoni, tra i quali Filippo Delpino e Livio Zambeccari, uno dei fondatori della loggia torinese \"Ausonia\", costituitasi poi nel nuovo \"Grande Oriente d'Italia\" (dicembre 1859). Fu gran maestro del GOI dal 6 agosto 1863 al 24 maggio 1864, succedendo a Filippo Cordova.\nDocente di storia e geografia, Peroglio fu uno tra i fondatori insieme ad alcuni professori tra cui Esdra Pontremoli, della prima scuola tecnica italiana a Vercelli (1854), denominata in seguito \"Istituto tecnico Cavour\". A Torino fond\u00f2 il \"Circolo geografico italiano\", il quale era un circolo privato le cui finalit\u00e0 erano divulgative e tese a promuovere le esplorazioni geografiche. Insegn\u00f2 in seguito in diverse universit\u00e0 italiane, tra le quali quella di Bologna, citt\u00e0 nella quale mor\u00ec nel 1909.\nPeroglio fu un patriota, avendo preso parte alle guerre di indipendenza ed essendo stato garibaldino."}
{"id": "3474789", "revid": "1573940", "url": "https://it.wikipedia.org/wiki?curid=3474789", "title": "Irura (zoologia)", "text": "Irura \u00e8 un genere di ragni appartenente alla famiglia Salticidae.\nDistribuzione.\nLe 10 specie oggi note di questo genere sono diffuse nell'Asia orientale e sudorientale: la met\u00e0 di queste specie \u00e8 endemica della sola Cina.\nTassonomia.\nConsiderato un sinonimo anteriore di \"Kinhia\" in base alla descrizione della specie tipo \"Kinhia prima\" effettuata dallo stesso Zabka nel 1985, a seguito di un lavoro degli aracnologi Peng e Xie del 1994.\nA dicembre 2010, si compone di 10 specie:"}
{"id": "3474802", "revid": "767487", "url": "https://it.wikipedia.org/wiki?curid=3474802", "title": "Guy de Beauchamp, X conte di Warwick", "text": "La famiglia d'origine e la discendenza.\nGuy de Beauchamp nacque intorno al 1272 da William de Beauchamp, IX conte di Warwick (1238 circa - 1298) e di Maud FitzJohn (morta il 16 o 18 aprile 1301). Suo nonno da parte di madre era John FitzGeoffrey (1205 circa - 23 novembre 1258), Gran giustiziere d'Irlanda che ottenne da Enrico III d'Inghilterra la firma delle Disposizioni di Oxford.\nSuo padre William fu il primo Beauchamp a diventare conte di Warwick, poich\u00e9 suo zio era morto senza eredi al titolo, cos\u00ec, quando divenne padre nel 1272 chiam\u00f2 suo figlio Guy, in onore del leggendario Guy di Warwick.\nDa ragazzo, probabilmente, contrasse matrimonio con Isabella di Clare, figlia di Gilberto di Clare, VII conte di Gloucester e VI conte di Hertford, ma il matrimonio venne annullato, o forse non venne mai nemmeno celebrato e nel 1309 si rispos\u00f2 con Alice de Toeni.\nDalla moglie il conte ebbe sette figli:\nAl servizio di Edoardo I.\nIl 6 aprile del 1298, giorno di Pasqua Guy venne nominato cavaliere da Edoardo I d'Inghilterra; poco dopo and\u00f2 a combattere nella battaglia di Falkirk dove si distinse, tanto che il re lo ricompens\u00f2 con una rendita annuale. Dopo la morte di suo padre, il Conte and\u00f2 a rendere omaggio al Re, e il 5 settembre 1298 venne ufficialmente nominato conte di Warwick, formalizzando cos\u00ec la successione.\nIl suo servizio al re non venne mai meno. L'8 settembre 1299 era presente al secondo matrimonio del sovrano con Margherita di Francia. Nel 1301 si occup\u00f2, sempre per conto del re, del rilascio di Giovanni di Scozia, che si trovava da qualche anno prigioniero di Papa Bonifacio VIII.\nNel 1304 partecip\u00f2 alla Battaglia di Stirling Bridge. La sua totale fedelt\u00e0 alla casa reale gli venne ben ricompensata, per cui nel 1307, attingendo alle propriet\u00e0 confiscate all'esiliato sovrano scozzese, Edoardo I d'Inghilterra don\u00f2 a Guy un maniero situato nella contea di Durham.\nIl 7 luglio del 1307, insieme a Tommaso Plantageneto e ad Enrico de Lacy, Conte di Lincoln, fu presente alla morte del re, avvenuta nel Cumberland. Durate l'incoronazione di Edoardo II il 25 febbraio 1308 fu incaricato di portare le spade cerimoniali.\nContro Pietro Gaveston e contro Edoardo II.\nPrima della sua morte, Edoardo I d'Inghilterra aveva esiliato il favorito del figlio, Pietro Gaveston, per cui il X Conte di Warwick era fra coloro che erano incaricati a impedirne il ritorno. Tuttavia Edoardo II d'Inghilterra non solo lo richiam\u00f2, ma gli don\u00f2 anche il titolo di conte di Cornovaglia.\nGuy Beauchamp fu l'unico a rifiutarsi di riconoscere tale provvedimento, adottando sin dall'inizio un atteggiamento ostile verso il re, almeno in questo frangente. Gaveston era considerato una specie di \"nuovo ricco\": di umili origini, era stato affiancato al re dal padre, che sperava in una benefica influenza da parte di questo giovanotto intelligente e capace.\nLa vicinanza al principe aveva per\u00f2 montato la testa al Gaveston, che a causa della sua arroganza e ambizione si era inimicato i nobili, e, non ultima, la sfrontatezza: si dice che affibbiasse ai nobili suoi pari nomignoli ridicoli, per esempio quello che aveva attribuito a Beauchamp era \u00abIl cane nero di Arden\u00bb.\nNel 1308, un documento scritto dalla maggioranza dei nobili, costrinse il re a separarsi nuovamente dal suo favorito. Il nuovo esilio dur\u00f2 meno di un anno e ben presto l'irritazione nobiliare crebbe ancora di pi\u00f9. La rabbia nasceva anche dalla scelta di Edoardo II d'Inghilterra di abbandonare la campagna di conquista della Scozia, decisione che esponeva le regioni di confine a pericolose e frequenti incursioni da parte degli scozzesi, e Guy era personalmente interessato a questo, essendo in quei luoghi proprietario terriero.\nNel 1310 il re proib\u00ec ai nobili di presentarsi armati in Parlamento, questi per\u00f2 non obbedirono, e in una seduta del marzo 1310 costrinsero il re a sottoscrivere un documento, ricordato come le Ordinanze del 1311, che conteneva provvedimenti volti a limitare il potere reale. I capi della sommossa nobiliare erano Robert Winchelsey, arcivescovo di Canterbury dalla parte del clero e dello stesso Guy Beauchamp, Tommaso Plantageneto ed Enrico de Lacy, Conte di Lincoln, da quella dei nobili.\nLincoln era il pi\u00f9 anziano ed esperto, il Plantageneto, genero del precedente, era il pi\u00f9 ricco ed influente, oltre ad essere il cugino del re, mentre Beauchamp, indicato come il leader, era sicuramente il pi\u00f9 agguerrito. Le Ordinanze limitavano la libert\u00e0 finanziaria del re, il suo diritto a nominare ministri e chiedevano l'esilio del Gaveston, condannandolo alla scomunica in caso di rientro.\nCoautore della morte di Pietro Gaveston.\nIl terzo ed ultimo confino del Gaveston fu anche il pi\u00f9 breve ; meno di due mesi dopo lui ed Edoardo II d'Inghilterra erano ancora insieme. La scomunica, come anticipato, venne pronunciata dall'arcivescovo di Canterbury e la societ\u00e0 nobiliare insorse di nuovo.\nTommaso Plantageneto aveva ereditato i beni del suocero e si pose alla testa della rivolta ; molti baroni cercarono di catturare il Gaveston mentre lasciava York insieme al re, ma riusc\u00ec a rifugiarsi nel castello di Scarborough, ma alla fine si arrese ad Aymer de Valence, conte di Pembroke, con l'accordo che gli sarebbe stata garantita l'incolumit\u00e0.\nIl conte di Pembroke port\u00f2 il prigioniero a Deddington, tuttavia il 10 giugno 1312 , mentre era assente, Beauchamp lo prelev\u00f2 e lo port\u00f2 al castello di Warwick. Qui in sua presenza, e in presenza di Tommaso Plantageneto ed altri, Gaveston fu condannato a morte per decapitazione, ed il 19 giugno a Blacklow Hill, sulle terre del Plantageneto, venne giustiziato.\nSecondo le cronache, quattro calzolai che trovarono il corpo lo portarono da Beauchamp che si rifiut\u00f2 di prendersene carico e ordinando ai quattro di riportarlo l\u00e0 dove era stato trovato. Il corpo di Gaveston trov\u00f2 la pace solo nel 1315 quando il re lo fece seppellire a Kings Langley.\nIl modo in cui i nobili si erano occupati del Gaveston suscit\u00f2 parecchie proteste, e non furono pochi quelli che accordarono le proprie simpatie al re, non ultimo il conte di Pembroke, infuriato perch\u00e9 i loro atti lo avevano fatto venir meno alla promessa fatta, danneggiando cos\u00ec la sua reputazione ed il suo onore di cavaliere.\nEdoardo II d'Inghilterra giur\u00f2 vendetta, ma la sua difficile posizione in contrapposizione alle ricchezze ed all'influenza dei nobili gli rese impossibile muoversi tempestivamente. Alla fine non fece molto, per cui perdon\u00f2 i ribelli, ma incredibilmente usc\u00ec rafforzato da questi eventi, mentre il Plantageneto e il Beauchamp persero influenza.\nNel 1314 gli eventi ancora mutarono : il sovrano aveva deciso di riprendere la campagna di Scozia, i due conti rifiutarono di partecipare e non presero quindi parte alla sonora sconfitta inglese alla Battaglia di Bannockburn il 24 giugno 1314. Fu qui che il re indebol\u00ec di nuovo la propria posizione e fu costretto, di nuovo, a riconfermare le Ordinanze.\nLa morte e dopo la morte.\nIl Beauchamp comunque non pot\u00e9 godere a lungo del proprio rinnovato trionfo, mor\u00ec infatti, si dice avvelenato, il 12 agosto 1315. Alla sua morte era molto ricco, e le sue propriet\u00e0 vennero confiscate dalla corona che le divise in oltre diciannove contee fra Inghilterra, Galles e Scozia. L'erede era Tommaso de Beauchamp, XI conte di Warwick, che comunque non entr\u00f2 in possesso delle terre e del titolo fino al 1326.\nSia lui che il fratello Giovanni de Beauchamp, Barone di Beaucamp, combatterono in Francia e vennero insigniti dell'Ordine della Giarrettiera. Bench\u00e9 oggi sia per lo pi\u00f9 visto come uno degli autori della sommaria esecuzione del Gaveston, i contemporanei lo consideravano diversamente, come un uomo saggio, colto, istruito, che possedeva tanti libri quanti ne donava alle chiese. Dopo la sua morte fu Tommaso Plantageneto a prendere le redini, e il potere e le sue azioni portarono ad anni di profonda instabilit\u00e0 nel paese finch\u00e9 lui stesso non venne giustiziato nel 1322."}
{"id": "3474803", "revid": "599013", "url": "https://it.wikipedia.org/wiki?curid=3474803", "title": "Britt", "text": ""}
{"id": "3474804", "revid": "47767", "url": "https://it.wikipedia.org/wiki?curid=3474804", "title": "Britta", "text": ""}
{"id": "3474810", "revid": "1494169", "url": "https://it.wikipedia.org/wiki?curid=3474810", "title": "Gitta", "text": ""}
{"id": "3474811", "revid": "22475", "url": "https://it.wikipedia.org/wiki?curid=3474811", "title": "Giacinto Calderara", "text": "Biografia.\nRicevette la sua formazione musicale a Napoli.\nDal 1749 e fino alla morte fu maestro di cappella della Cattedrale di Asti, dove disimpegn\u00f2 vari incarichi: educatore dei giovani cantori, concertatore e direttore delle esecuzioni e soprattutto fu un attivo e prolifico compositore.\nScrisse tre opere, tra le quali la pi\u00f9 celebre \u00e8 \"Ricimero\" per il libretto di Francesco Silvani, rappresentata al Teatro Regio di Torino nel 1756 diretta da Giovanni Battista Somis e replicata 21 volte.\nRiguardo alla musica sacra scrisse: 145 salmi, 21 messe, numerosi \"Kyrie eleison\", Gloria e Credo, mottetti e altri brani di musica liturgica."}
{"id": "3474816", "revid": "1974914", "url": "https://it.wikipedia.org/wiki?curid=3474816", "title": "Andrea Geremicca", "text": "Biografia.\nPolitico, giornalista, scrittore, intellettuale, \u00e8 stato un leader storico della sinistra a Napoli.\nA livello locale era stato, negli anni 50 segretario provinciale dell'API e assessore del Comune di Napoli nelle giunte guidate dal sindaco Maurizio Valenzi, mentre gi\u00e0 negli anni '60 e '70 era stato segretario cittadino e provinciale del Partito comunista italiano.\nNel 2000, insieme a Giorgio Napolitano a cui era legato da stretta amicizia, ha creato la Fondazione Mezzogiorno Europa di cui era presidente.\nPadre del giornalista Federico Geremicca, nipote dell'ex sindaco di Napoli Alberto Geremicca."}
{"id": "3474817", "revid": "92723", "url": "https://it.wikipedia.org/wiki?curid=3474817", "title": "Cattedrale di Asti", "text": ""}
{"id": "3474820", "revid": "1048993", "url": "https://it.wikipedia.org/wiki?curid=3474820", "title": "Lucia Rossi", "text": "Biografia.\nNata e cresciuta a Lama, frazione di San Giustino (PG), si trasferisce a Roma per studiare recitazione.\nDopo aver debuttato nel 2003 in teatro, nel 2008 \u00e8 protagonista di un episodio della serie televisiva \"Distretto di Polizia 8\". L'anno successivo recita nella miniserie televisiva \"La scelta di Laura\", regia di Alessandro Piva, dove interpreta il ruolo di Beatrice. Nel 2010 ritorna sul piccolo schermo con la miniserie, diretta da Antonello Grimaldi, \"Due mamme di troppo\", dove interpreta il ruolo di Marika.\nNel 2011 entra a far parte del cast della serie televisiva \" R.I.S. Roma 2 - Delitti imperfetti\", con la regia di Francesco Miccich\u00e8, dove ha il ruolo da protagonista del sottotenente Bianca Proietti, interpretato anche nella stagione successiva, in onda nel 2012. Nello stesso anno debutta sul grande schermo con il film \"Ex - Amici come prima!\", regia di Carlo Vanzina, a cui fanno seguito, tra gli altri: \"La patente\", regia di Alessandro Palazzi (2012), \"Tre tocchi\", regia di Marco Risi, e \"Un ragazzo d'oro\", regia di Pupi Avati (2014)."}
{"id": "3474821", "revid": "93556", "url": "https://it.wikipedia.org/wiki?curid=3474821", "title": "S.T.A.L.K.E.R.", "text": "S.T.A.L.K.E.R. \u00e8 una serie di videogiochi, sviluppati dalla societ\u00e0 ucraina GSC Game World e composta da tre titoli. I tre capitoli sviluppati sono stati prodotti esclusivamente per Microsoft Windows.\nTrama.\nIl gioco \u00e8 ambientato in una \"Zona\" di 30\u00a0km compresa nelle vicinanze di \u010cernobyl' dopo il disastro correlato, in Ucraina. In un futuro post-apocalittico un nuovo strano fenomeno colpisce l'area rendendo la zona pi\u00f9 contaminata di prima.\nL'esercito circonda la zona di alienazione impedendo ogni accesso. Tuttavia in molti si stabiliscono comunque nonostante i pericoli: chi in cerca di fortuna, chi per fuggire dal mondo, chi per approfittare della situazione e depredare. Questi individui vengono genericamente chiamati \"S.T.A.L.K.E.R.\" Il nome, lo stesso della serie, significa \"\"Scavengers Trespassers Adventurers Loners Killers Explorers Robbers\" (\"sciacalli trasgressori avventurieri solitari assassini esploratori rapinatori\"\").\nIn questa zona sono presenti varie anomalie inspiegabili, sempre pi\u00f9 diffuse verso il centro. Queste anomalie producono, ad esempio, fuochi perpetui, sbalzi di gravit\u00e0 e pressione, scosse elettriche che si originano dal nulla ecc. affiancate da un livello di radiazioni elevatissimo. Oltre a questo sono presenti anche piante, animali e persino persone mutate, molto spesso pericolose. All'interno del territorio iniziano a formarsi diverse fazioni di Stalker che si prefiggono vari scopi; inoltre nella Zona si stabiliscono gruppetti di scienziati e di militari che tentano di riprendere il controllo.\n\u00c8 in questo contesto che si svolgono le trame dei titoli della serie, dove il giocatore prende il controllo di un personaggio (diverso per ciascun titolo) ed ha modo di conoscere ed esplorare la Zona ed i suoi avvenimenti. Gli intrecci delle trame del gioco avvengono tra il 2006 ed il 2011.\nCaratteristiche generali.\nI titoli possiedono molte delle caratteristiche degli sparatutto in prima persona: un valore della vita, curabile tramite kit medici od altri oggetti, puntamento di precisione od a mirino, combattimenti tipici degli sparatutto. Molti elementi sono invece peculiarit\u00e0 del videogiochi di ruolo e di quelli d'avventura: presenza di un inventario con un peso massimo limitato, equipaggiamento con armature ed altri oggetti vari, gestione del denaro e compravendita, dialoghi con i personaggi a scelta multipla, gestione di ulteriori valori inerenti alla salute del personaggio come il livello di radiazioni, di ustione, di danno telepatico, elettrico, tossico ed emorragico.\nIl personaggio impersonato dal giocatore possiede la quasi totale libert\u00e0 di aggirarsi tra le grandi mappe del gioco, potendo a volte scegliere di svolgere missioni secondarie o semplicemente di esplorare il territorio liberamente. Nei tre capitoli \u00e8 disponibile un vasto arsenale di armi da fuoco e granate, quasi totalmente corrispondenti ad oggetti bellici realmente esistenti.\nI tre prodotti sviluppati fanno uso del motore grafico X-Ray, che gestisce tra le altre cose la luce volumetrica e gli effetti ambientali. \u00c8 previsto l'intero ciclo giorno/notte con effetti diversi a seconda dell'orario di gioco. Sono presenti anche effetti atmosferici, come la pioggia, e riflessi di luce prodotti dal sole e dalle torce.\nX-Ray.\nX-Ray \u00e8 il motore di gioco creato sempre dalla software house ucraina GSC Game World per il titolo \"Shadow of Chernobyl\" e successivamente per il secondo e terzo gioco.\nIl motore \u00e8 stato presentato al pubblico nel 2001. Originariamente esso era pensato per l'uso con DirectX 8, ma in seguito la compatibilit\u00e0 \u00e8 stata estesa per le esigenze del pubblico nonch\u00e9 per le stesse prestazioni. Venne cos\u00ec fornito il supporto per DirectX 9, e con l'uscita di \"Clear Sky\" anche per DirectX 10. Dopo la patch 1.5.07 del secondo capitolo \u00e8 stato fornito il supporto per DirectX 10.1. In \"Call of Pripyat\", il motore supporta la DirectX 11.\nSopra il motore hanno lavorato i programmatori Shyshkivtsi Oles e Alexander Maksymchuk (che hanno anche partecipato al progetto per il videogioco Metro 2033 della 4A Games).\nLa componente principale del software \u00e8 il motore grafico, che fa uso dell'illuminazione e dell'ombreggiatura differita, la quale assicura un'elevata precisione nel rendering dell'illuminazione ad elevata complessit\u00e0 geometrica della scena. Il rendering avviene in una gamma dinamica elevata. Viene anche gestito il motion blur e il supporto widescreen.\nIl motore fa anche uso della tecnologia Direct3D per l'eleborazione grafica tridimensionale; inizialmente l'uso era focalizzato su Direct3D 8, ma successivamente si \u00e8 passati a Direct3D 9, Direct3D 9.0c, Direct3D 10, Direct3D 10.1 e Direct3D 11.\nIl motore grafico supporta il rendering a un milione di poligoni per frame. Inoltre \u00e8 capace di gestire alta qualit\u00e0 ambientale sia negli spazi chiusi che aperti. \u00c8 presente un sistema dinamico di giorno e di notte, ed il supporto per i vari effetti atmosferici come pioggia, vento, nebbia.\nIl sistema di illuminazione \u00e8 completamente dinamica e per-pixel. Sono supportate le ombre morbide ed \u00e8 utilizzata una tecnologia chiamata \"Screen Space Ambient Occlusion\" (SSAO). Tra le altre tecnologie utilizzate ci sono il bump mapping e la Parallax mapping (potenziamento della bump).\nA causa della particolare illuminazione gestita dal motore, l'ombreggiatura differita non pu\u00f2 essere utilizzata in combinazione con l'antialiasing.\nIl motore audio interno a \"X-Ray\" usa la funzione \"Head-related transfer function\" (HRTF) per l'alta qualit\u00e0 di generazione del suono. Viene fornito l'output in uscita a sei canali (5.1) del suono. I dati audio sono memorizzati nei formati contenitore MP3, MP2, WMA, ADPCM, Ogg.\nQuesto motore \u00e8 usato in tre versioni:\nIspirazioni.\nIl e di conseguenza i successivi sono stati in parte liberamente ispirati al film \"Stalker\" di Andrej Arsen'evi\u010d Tarkovskij del 1979, a sua volta libera interpretazione del racconto \"Picnic sul ciglio della strada\", scritto dai due fratelli russi Arkadij e Boris Strugackij nel 1972, il quale tratta di delle \"Zone\" in cui misteriosamente compaiono strani fenomeni ed anomalie.\nMolte delle ambientazioni sono state prodotte basandosi sulle reali zone della citt\u00e0 di \u010cernobyl' della sua centrale e delle zone limitrofe come la Foresta Rossa. Parte dell'\u00e9quipe sviluppatrice si \u00e8 fisicamente recata sul posto per questo.\nVideo e cortometraggi.\nI videogiochi della serie hanno portato alla creazioni di vari cortometraggi amatoriali pubblicati in rete ad opera perlopi\u00f9 di fan. Nel 2008 la GSC Game World ha dichiarato di essere intenzionata a produrre una serie televisiva intitola \"The Duel\", di cui esiste gi\u00e0 un sito ed un trailer."}
{"id": "3474826", "revid": "729019", "url": "https://it.wikipedia.org/wiki?curid=3474826", "title": "Sei amore", "text": "Sei amore \u00e8 il primo singolo estratto dall'album \"\" del cantautore italiano Paolo Meneguzzi,con l'aiuto di Simone Tomassini, pubblicato il 6 maggio 2011, ad un anno dall'uscita del precedente album \"Miami\".\nIl brano \u00e8 stato pubblicato in versione digitale in Italia, mentre in Svizzera l'uscita \u00e8 stata anticipata di circa 15 giorni.\nVideoclip.\nIl video \u00e8 uscito il 3 maggio 2011, anticipando di 2 giorni l'uscita ufficiale del singolo, e vede Paolo Meneguzzi nelle vesti di un artista di strada con la sua chitarra mentre passa la giornata, e la persona che narra nella canzone non passa mai, proprio come in una frase del brano.\nIl videoclip \u00e8 stato realizzato a Riva San Vitale - Ticino."}
{"id": "3474831", "revid": "599013", "url": "https://it.wikipedia.org/wiki?curid=3474831", "title": "Irura", "text": ""}
{"id": "3474833", "revid": "216401", "url": "https://it.wikipedia.org/wiki?curid=3474833", "title": "Christian Cominelli", "text": ""}
{"id": "3474835", "revid": "767487", "url": "https://it.wikipedia.org/wiki?curid=3474835", "title": "Dirty Face Dan", "text": "Dirty Face Dan \u00e8 un cortometraggio del 1915 diretto da Chester M. Franklin e da Sidney Franklin. I due registi erano fratelli e girarono insieme i loro primi film. Avevano esordito nella regia qualche settimana prima, con il corto \"The Baby\".\nViolet Radcliffe, attrice-bambina che, al tempo del film aveva 7 anni, fu interprete dei primi film dei fratelli Franklin: morir\u00e0 nel 1926, a soli 18 anni.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual, il film - un cortometraggio in una bobina - usc\u00ec nelle sale l'8 giugno 1915."}
{"id": "3474839", "revid": "15756", "url": "https://it.wikipedia.org/wiki?curid=3474839", "title": "Vellachtalbahn", "text": "La Vellachtalbahn era una linea ferroviaria della lunghezza di a scartamento bosniaco () della Carinzia, in Austria, delle \u00d6BB; venne dismessa nel 1971.\nStoria.\nDopo il completamento della ferrovia della Carinzia, venne deciso di collegare anche alcune aree interne alla ferrovia principale. Nel 1894 venne rilasciata una prima concessione a scartamento ridotto per un collegamento ferroviario dall'area V\u00f6lkermarkt/K\u00fchnsdorf, nella valle del Vellach, (Vellachtal) verso sud e un'altra in direzione nord e Br\u00fcckl. La concessione definitiva fu per\u00f2 quella del 1900 per una linea, sempre a scartamento ridotto, tra K\u00fchnsdorf e Eisenkappel.\nNel 1901 veniva fondata la \"Aktiengesellschaft K\u00fchnsdorf Eisenkappel\" e iniziati i lavori.\nI di linea vennero inaugurati il 5 ottobre 1902. La gestione iniziale fu delle imperial regie Ferrovie dello Stato austriaco ma il 5 maggio 1903 venne trasferita alla S\u00fcdbahn. Il progetto del percorso verso nord non ebbe seguito per motivi economici.\nL'esercizio venne svolto all'inizio con due locotender kkStB tipo T. Il traffico passeggeri fu piuttosto modesto ma il trasporto di merci agricole, principalmente dell'area Eisenkappel-Rechberg, e quello di una segheria di Eisenkappel fu sempre notevole.\nNella prima guerra mondiale una delle due locomotive venne requisita per esigenze belliche; in sostituzione dopo la guerra venne assegnata una Locomotiva kkStB Gruppo U.\nNel 1931 la ferrovia divenne di propriet\u00e0 delle Ferrovie Federali Austriache.\nNel corso della seconda guerra mondiale due locomotive della serie Saxon VI K erano di stanza alla Vellachtalbahn. Dopo la guerra la ormai decrepita locomotiva \"T\" venne sostituita da alcune locomotive ex feldbahn, classificate serie \u00d6BB Serie 699.\nLa crescente concorrenza dei trasporti su strada nel dopoguerra port\u00f2 a un costante calo del traffico passeggeri. Il 16 gennaio 1965 un treno deragli\u00f2 a Rechberg urtando contro la neve a seguito di una valanga. L'innocuo incidente fu preso come occasione per chiudere al trasporto di passeggeri l'intero percorso e la sezione Rechberg - Eisenkappel venne completamente dismessa e smantellata nel 1968.\nIl trasporto di merci fino a Rechberg continu\u00f2 in particolare per il trasporto di cloro per la fabbrica di cellulosa che non poteva inizialmente essere effettuato su strada per ragioni di sicurezza; ci\u00f2 garant\u00ec l'esistenza della ferrovia per alcuni anni anche se non venne fatto alcun investimento per manutenzione e la velocit\u00e0 massima si ridusse a . Nel 1971, in seguito all'ampliamento della strada, i trasporti per la fabbrica di cellulosa vennero trasferiti su autocarri e il traffico ferroviario cess\u00f2 completamente.\nLa Vellachtalbahn fu la prima linea a scartamento ridotto delle \u00d6BB completamente dismessa. Alcuni tentativi di mantenimento come ferrovia storica fatti dall'associazione \"Amici della Ferrovia\" della Carinzia fallirono. La locomotiva 699.103 ancora efficiente, rimasta l'unica in possesso delle Ferrovie Federali Austriache venne trasferita per treni merci sulla Steyrtalbahn."}
{"id": "3474841", "revid": "1226", "url": "https://it.wikipedia.org/wiki?curid=3474841", "title": "Belle \u00e9poque", "text": ""}
{"id": "3474849", "revid": "706090", "url": "https://it.wikipedia.org/wiki?curid=3474849", "title": "Miguel Alvarez", "text": ""}
{"id": "3474857", "revid": "228587", "url": "https://it.wikipedia.org/wiki?curid=3474857", "title": "Revisione di bilancio", "text": ""}
{"id": "3474860", "revid": "984922", "url": "https://it.wikipedia.org/wiki?curid=3474860", "title": "John Doumanian", "text": "\u00c8 noto soprattutto per aver interpretato attori secondari in numerosi film di Woody Allen. \nNel 1977 esordisce in \"Io e Annie\" nella parte di uno spacciatore. Nel 1979 partecipa alla pellicola \"Manhattan\" come il proprietario di una Porsche e nel 1980 \u00e8 un fan di Armenian in \"Stardust Memories\". Nel 1983 \u00e8 nelle vesti di un cameriere in\" Zelig\" e un manager in \"Broadway Danny Rose\". In \"Hannah e le sue sorelle\" interpreta un ospite come in\" Mariti e mogli\". Nel film\" Misterioso omicidio a Manhattan\" \u00e8 un vicino e in\" Don\u2019t drink the water\" \u00e8 Emir. Di seguito \u00e8 stato per varie volte comparse in\" Harry a pezzi\", \"Celebrity\" e \"Inganni del cuore\". Ritorna nel grande schermo nella pellicola \"Criminali da strapazzo\"."}
{"id": "3474864", "revid": "124924508", "url": "https://it.wikipedia.org/wiki?curid=3474864", "title": "Emiliano Avogadro della Motta", "text": "Biografia.\nNacque a Vercelli dal conte Ignazio della Motta e da Ifigenia Avogadro di Casanova, entrambi appartenenti a nobili famiglie di vassalli e visconti, i cui antenati risalgono a poco oltre il mille. Tra gli Avogadro vi fu anche Amedeo, inventore della legge sui fluidi. Il ramo degli Avogadro della Motta si estinguer\u00e0 nel 1944, con la morte di Emiliano II, suo nipote.\nEmiliano frequent\u00f2 con profitto gli studi e si laure\u00f2 \"in utroque iure\", ma prosegu\u00ec lo studio in diverse aree della teologia e della filosofia, trasformando le dimore familiari in \u201cpiccole accademie\u201d dove giuristi, filosofi, studiosi di diritto canonico e vescovi si riunivano, per discutere vari argomenti ed approfondire la filosofia moderna e i diversi aspetti del nascente socialismo.\nIl 13 agosto 1833 ricevette l'incarico, che gi\u00e0 fu del padre e che manterr\u00e0 fino al 1847, di riformatore degli studi del Vercellese e in un'epoca in cui si guardava ancora con diffidenza all'istruzione delle classi popolari, egli visitava ciclicamente le scuole d'ogni ordine, scegliendone accuratamente gli insegnanti, convinto che l'istruzione e l'educazione fossero un diritto di tutti e dovessero procedere simultaneamente.\nNel 1837 assunse la carica di Consigliere di Formigliana e continu\u00f2 a dedicarsi allo sviluppo culturale della natia Vercelli, ove fond\u00f2 la Societ\u00e0 di Storia Patria, per incrementare gli studi sul glorioso passato della citt\u00e0. Nel 1843 divenne membro del Consiglio Generale del Debito Pubblico e pi\u00f9 tardi sindaco di Collobiano e \u201cConsigliere di Sua Maest\u00e0 per il pubblico insegnamento\u201d.\nNel 1852 la sua notoriet\u00e0 varc\u00f2 i confini del Piemonte, allorch\u00e9 ricevette l'eccezionale invito di partecipazione alla fase preparatoria della definizione del dogma dell'Immacolata e le sue riflessioni ebbero un seguito fra alcuni importanti gesuiti, come il direttore de \"La Civilt\u00e0 Cattolica\", che fece dono a papa Pio IX del \"Saggio intorno al socialismo\". Luigi Taparelli d'Azeglio, richiamandosi ad Avogadro, espresse la propria preferenza per una condanna esplicita di tali errori, da includere nella bolla di definizione del dogma, ma l'autore sollecit\u00f2 apertamente la distinzione di due argomenti (definizione del dogma e condanna degli errori) dalla portata tanto diversa e lo stesso Pio IX incaric\u00f2 la Commissione, che aveva gi\u00e0 lavorato sulla definizione del dogma, di esaminare gli errori moderni e di preparare il materiale necessario per la bolla e chiese al cardinale Fornari di invitare formalmente alcuni laici a collaborare. Avogadro fu l'unico laico italiano ad essere interpellato e invi\u00f2 a Roma una risposta singolare e ricca di argomentazioni. Ben presto la Commissione incaricata abbandon\u00f2 la trattazione univoca dei due argomenti e la solenne definizione su Maria sar\u00e0 fatta da Pio IX l'8 dicembre 1854, mentre l'esame degli errori si trasciner\u00e0 per altri dieci anni, mentre prevaleva in ambito ecclesiastico l'idea di una severa condanna.\nAttivit\u00e0 parlamentare.\nDall'8 dicembre 1853 al 1859 divent\u00f2 membro attivo nella vita politica, quale deputato eletto nel collegio di Avigliana e oper\u00f2 nelle file dello stesso schieramento politico della Destra cattolica. La proposta avanzata in Parlamento di ridurre il numero delle feste, indusse Avogadro a scrivere un apposito opuscolo, per difendere la dignit\u00e0 dell'uomo che, in quanto essere intelligente e creativo, \u00absenza tempo libero non vive da uomo, e mal lo conoscono gli economisti che altro non sanno procacciargli se non \u201clavoro e pane\u201d\u00bb. In Parlamento prendeva spesso la parola, come il 17 gennaio 1857, contro il progetto di legge che prevedeva l'obbligo del servizio militare e critic\u00f2 la cessione di Nizza e Savoia alla Francia, smascherando le reali intenzioni che sull'Italia nutriva l'ambiguo Napoleone III.\nNel 1860 ricevette la decorazione della Croce di Ufficiale dei Santi Maurizio e Lazzaro e continu\u00f2 a scrivere, oltre a collaborare con l'Armonia, l'Unit\u00e0 cattolica, l'Apologista, il Conservatore, rivista quest'ultima stampata a Bologna e di cui \u00e8 ritenuto uno dei fondatori e collaboratori.\nMor\u00ec \"gioved\u00ec 9 febbraio 1865 alle 3\u00bd in Torino\u201d, come annotano diversi giornali e riviste, non ultima La Civilt\u00e0 Cattolica, che gli dedic\u00f2 un sentito necrologio."}
{"id": "3474866", "revid": "767487", "url": "https://it.wikipedia.org/wiki?curid=3474866", "title": "Her Filmland Hero", "text": "Her Filmland Hero \u00e8 un cortometraggio del 1915 diretto da Chester M. Franklin e da Sidney Franklin (con il nome Sidney A. Franklin). I due registi erano fratelli e girarono insieme i loro primi film. Avevano esordito nella regia qualche settimana prima, con il corto \"The Baby\".\nGordon Griffith (1907-1958) \u00e8 un attore bambino di otto anni che, negli anni trenta, diventer\u00e0 anche regista. Per l'altra interprete, Olive Lord, \u00e8 l'unico film della sua carriera.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual, il film - un cortometraggio in una bobina - usc\u00ec nelle sale statunitensi l'8 giugno 1915."}
{"id": "3474872", "revid": "15756", "url": "https://it.wikipedia.org/wiki?curid=3474872", "title": "Internazionali BNL d'Italia 2011", "text": "Gli Internazionali BNL d'Italia 2011 sono stati un torneo di tennis che si \u00e8 giocato su campi in terra battuta. Si tratta della 68\u00aa edizione degli Internazionali d'Italia, classificati come ATP World Tour Masters 1000 nell'ambito dell'ATP World Tour 2011 e come WTA Premier nel WTA Tour 2011. Tutti gli incontri si sono giocati al Foro Italico, a Roma in Italia, fra il 9 e il 15 maggio. Quella del 2011 \u00e8 stata la prima edizione dopo 33 anni in cui gli uomini e le donne giocano contemporaneamente.\nPartecipanti ATP.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nCampioni.\nSingolare maschile.\n Novak \u0110okovi\u0107 ha sconfitto in finale Rafael Nadal per 6-4, 6-4\nSingolare femminile.\n Marija \u0160arapova ha battuto in finale Samantha Stosur per 6-2, 6-4\nDoppio maschile.\n John Isner / Sam Querrey hanno sconfitto in finale Andy Roddick / Mardy Fish per walkover, grazie al ritiro di Roddick per un infortunio alla spalla.\nDoppio femminile.\n Peng Shuai / Zheng Jie hanno sconfitto in finale Vania King / Jaroslava \u0160vedova per 6-2, 6-3."}
{"id": "3474877", "revid": "1305772", "url": "https://it.wikipedia.org/wiki?curid=3474877", "title": "Picornavirales", "text": "I Picornavirales sono un ordine di virus con genoma ad RNA a singolo filamento a senso positivo. L'estermit\u00e0 5' del genoma \u00e8 legata ad una proteina VPg, mentre l'estremit\u00e0 3' \u00e8 di norma poliadenilata. In fase di replicazione il genoma viene tradotto in una o pi\u00f9 poliproteine che maturano grazie ad un'attivit\u00e0 autoproteolitica. Il capside \u00e8 a forma icosaedrica e non \u00e8 dotato di involucro. I picornavirales si distinguono dagli altri virus a ssRNA+ anche per alcune proteine specifiche, in particolare una RNA polimerasi RNA-dipendente conservata nelle diverse specie.\nClassificazione.\nIn base alla classificazione ICTV, l'ordine \"Picornavirales\" \u00e8 diviso in otto famiglie (anche se alcuni autori considerano la sottofamiglia \"Comovirinae\" come famiglia a s\u00e9), tra cui la pi\u00f9 studiata \u00e8 la famiglia dei \"Picornaviridae\", della quale fanno parte gli enterovirus ed hepatovirus umani."}
{"id": "3474879", "revid": "125773745", "url": "https://it.wikipedia.org/wiki?curid=3474879", "title": "Larry Fitzgerald", "text": "Carriera professionistica.\nArizona Cardinals.\nStagioni 2004-2005.\nFitzgerald lasci\u00f2 la University of Pittsburgh dopo un notevole anno da sophomore in cui ricevette 92 passaggi per 1.672 yard e 22 touchdown. Fu la terza scelta assoluta del Draft NFL 2004 degli Arizona Cardinals, il cui allenatore di allora, Dennis Green, conosceva Fitzgerald per il suo passato da raccattapalle dei Vikings.\nNel 2004, Fitzgerald ebbe 58 ricezioni per 780 yard e 8 touchdown. Il 12 dicembre 2004, Fitzgerald divenne il pi\u00f9 giovane giocatore della storia a 21 anni e 110 giorni, a ricevere almeno 2 passaggi da TD in una partita. Nel 2005 guid\u00f2 la NFL con 103 ricezioni per 1.409 yard e 10 touchdown, venendo convocato per il suo primo Pro Bowl. Fitzgerald in coppia con Anquan Boldin cre\u00f2 uno dei pi\u00f9 pericolosi tandem di wide receiver della NFL. Nel 2005, essi divennero solo la terza coppia di giocatori della stessa squadra a ricevere oltre 100 passaggi e superarare le 1.400 yard a testa.\nStagioni 2006-2007.\nNel 2006, Fitzgerald si infortun\u00f2 e perse parte della stagione che concluse con 69 ricezioni per 946 yard e 6 touchdown. Nella sua stagione da Pro Bowl del 2007, egli accumul\u00f2 100 ricezioni per 1.409 yards e 10 touchdown. Dopo la stagione 2007, Fitzgerald firm\u00f2 un contratto quadriennale del valore di 40 milioni di dollari con Arizona. Malgrado all'epoca fosse ancora sotto contratto, i bonus legati alle prestazioni costrinsero la franchigia a discutere un sostanzioso aumento del contratto. I numeri di Fitzgerald gli fecero guadagnare il soprannome di \"\"Sticky Fingers\" (traduzione: dita appiccicose) \"The Best Hands in the NFL\"\" (traduzione: le migliori mani nella NFL) nei media locali.\nStagione 2008.\nDurante la finale della NFC della stagione 2008, Fitzgerald pareggi\u00f2 il record NFL con tre touchdown su ricezione in una gara di playoff. I suoi tre touchdown avvennero nel corso del primo; egli divenne il primo giocatore nella storia della NFL a compiere tale impresa in una finale di conference. Fitzgerald stabil\u00ec anche un record nei playoff con 546 yard ricevute, 30 ricezioni e 7 touchdown sorpassando il record di Jerry Rice nei playoff 1988\u201389. Egli e i Cardinals rappresentarono la NFC nel Super Bowl XLIII. Durante il Super Bowl XLIII, Fitzgerald ricevette due passaggi da touchdown nella sconfitta dei Cardinals 27\u201323 contro gli Steelers. Fitzgerald dopo questa prestazione aggiunse altri due touchdown nel Pro Bowl 2009, guadagnandosi il titolo di MVP. Terminato il Pro Bowl, fu rivelato che Fitzgerald gioc\u00f2 almeno tutti i playoff con il pollice della mano sinistra rotto oltre che con una cartilagine lacerata nella stessa mano. Si specul\u00f2 che Larry potesse essersi procurato questo infortunio il 5 novembre 2008, quando figur\u00f2 nel rapporto infortunati con un infortunio al pollice. Dopo questi playoff da record, coronati dal titolo di MVP del Pro Bowl, molti analisti, compreso Jamie Dukes di NFL Network, classificarono Fitzgerald come uno dei migliori ricevitori della NFL.\nStagione 2009.\nMalgrado aver ricevuto 300 yard in meno della stagione precedente, Fitzgerald stabil\u00ec un record personale con 13 touchdown nel 2009. Altri due touchdown li segn\u00f2 nel turno delle Wild Card contro i Green Bay Packers nella vittoria 51\u201345. Alla fine, i Cardinals furono eliminati la settimana successiva, battuti 45\u201314 dai New Orleans Saints.\nStagione 2010.\nLa stagione 2010 per i Cardinals fu nettamente peggiore delle due precedenti, dal momento che il ritiro di Kurt Warner danneggi\u00f2 consistentemente l'attacco. Malgrado ci\u00f2, Fitzgerald ricevette 90 passaggi per 1.137 yard e 6 touchdown. Dopo questa stagione fu convocato per il suo quinto Pro Bowl, il quarto consecutivo.\nStagione 2011.\nFitzgerald firm\u00f2 un contratto di 8 anni del valore di 120 milioni di dollari con gli Arizona Cardinals il 20 agosto 2011, che lo rese al pari di Richard Seymour il quinto giocatore pi\u00f9 pagato della NFL. Quella stagione ricevette 80 passaggi per 1.411 yard e 8 touchdown e fu votato al 7\u00ba posto nella NFL Top 100, l'annuale classifica dei migliori cento giocatori della stagione.\nStagione 2012.\nLarry fatic\u00f2 nelle prime due partite della stagione 2012, entrambe vinte contro Seahawks e a sorpresa contro i Patriots. Nella settimana 3 i Cardinals continuarono a rimanere imbattuti con la vittoria sugli Eagles con Fitzgerald che gioc\u00f2 la prima grande gara dell'annata con 114 yard ricevute e segnando un touchdown. Nel corso di quella partita, Larry divenne il pi\u00f9 giovane giocatore della storia a raggiungere le 700 ricezioni in carriera, all'et\u00e0 di 29 anni e 23 giorni, battendo il primato di Jason Witten di 30 anni e 133 giorni stabilito solo la settimana precedente.\nIl sorprendente inizio di stagione dei Cardinals prosegu\u00ec nella settimana 4 vincendo ai supplementari contro i Miami Dolphins con Larry che ricevette 64 yard e segn\u00f2 un touchdown. Nella settimana 5 giunse la prima sconfitta stagionale di Arizona ad opera dei rivali di division dei St. Louis Rams con Larry che ricevette 8 passaggi per 92 yard. I Cardinals persero anche nella settimana 6 contro i Buffalo Bills con il ricevotore che concluse guadagnando 93 yard e segnando un touchdown. In questa partita, all'inizio del nono anno di carriera professionistica, Larry Fitzgerald super\u00f2 le 10.000 yard su ricezione. Condizionato dall'incertezza nel ruolo di quarterback dei Cardinals, che ne cambiarono ben 4 come titolari nella stagione, Larry disput\u00f2 la peggior annata a livello statistico della carriera, concludendo con sole 798 yard ricevute e 4 touchdown.\nStagione 2013.\nGrazie all'arrivo del nuovo quarterback Carson Palmer, Fitzgerald torn\u00f2 sui propri livelli abituali nella prima gara della stagione 2013 in cui ricevette 80 yard e segn\u00f2 due touchdown contro i Rams. Nella settimana 4 segn\u00f2 il suo 80\u00ba touchdown in carriera battendo Darrelle Revis e contribuendo in maniera decisiva alla vittoria sui Buccaneers. Nella settimana 6 Larry ricevette 117 yard e segn\u00f2 un TD ma Arizona fu sconfitta dai 49ers. Due settimane dopo, nella vittoria sugli Atlanta Falcons, divenne il pi\u00f9 giovane giocatore della storia, a trent'anni e 57 giorni, a raggiungere le 800 ricezioni in carriera. Nella settimana 12 i Cardinals vinsero la quarta gara consecutiva con Larry che segn\u00f2 2 touchdown. And\u00f2 a segno anche la settimana successiva ma i Cards interruppero la loro striscia positiva perdendo contro gli Eagles. La vittoria torn\u00f2 la settimana successiva ricevendo 12 passaggi per 96 yard e un touchdown contro i Rams. Il 20 gennaio, Larry fu convocato per il suo ottavo Pro Bowl in sostituzione di Demaryius Thomas, impegnato con i Denver Broncos nel Super Bowl XLVIII. A fine anno fu votato al 38\u00ba posto nella NFL Top 100 dai suoi colleghi.\nStagione 2014.\nIl primo touchdown del 2014, Fitzgerald lo segn\u00f2 nella vittoria della settimana 6 sui Redskins in cui Arizona sal\u00ec a un record di 4-1 riprendendosi la testa solitaria della division. Due settimane dopo, nella vittoria sui Chargers, ricevette 7 passaggi per 160 yard, incluso un touchdown da 80 yard che fu il pi\u00f9 lungo della sua illustre carriera, venendo premiato come miglior giocatore offensivo della NFC della settimana. I Cardinals partirono con un record di 9-1, il loro migliore dal , anno del loro ultimo titolo, ma Fitzgerald si infortun\u00f2 al legamento collaterale nella vittoria della settimana 11 contro i Lions, venendo costretto nel turno successivo a saltare la sua prima gara dal 2007. Con un record di 11-5, Arizona termin\u00f2 al secondo posto nella division tornando a qualificarsi per i playoff ma, dopo l'infortunio che escluse Carson Palmer per tutta la stagione si infortun\u00f2 anche il suo sostituto, Drew Stanton. Nel turno delle wild card, i Cardinals giocarono col loro terzo quarterback, Ryan Lindley, venendo subito eliminati dai Panthers.\nStagione 2015.\nIl 18 febbraio 2015, Fitzgerald ristruttur\u00f2 il suo contratto con i Cardinals, firmando un biennale da 22 milioni di dollari che permise alla squadra di liberare circa 13 milioni dal salary cap per la stagione 2015. Nel secondo turno della stagione, il giocatore mise in mostra la forma dei giorni migliori, ricevendo 8 passaggi per 112 yard e 3 touchdown, la prima volta in carriera nella stagione regolare e pi\u00f9 di quanti ne avesse segnati l'anno precedente, nella vittoria esterna per 48-23 sui Bears. Per questa prova fu premiato come miglior giocatore offensivo della NFC della settimana. Sette giorni dopo ricevette altre 134 yard e 2 TD coi Cardinals che si mantennero imbattuti contro i 49ers. Nella settimana 13, Fitzgerald divenne il giocatore pi\u00f9 giovane della storia a ricevere mille passaggi in carriera. Nella stessa partita super\u00f2 per la settima volta le mille yard ricevute in stagione. A fine anno fu convocato per il nono Pro Bowl in carriera.\nIl 16 gennaio 2016, nel divisional round dei playoff contro i Packers, Fitzgerald ricevette un record di in carriera di 176 yard e soprattutto il passaggio da touchdown da 5 yard da parte di Carson Palmer alla terza giocata dei tempi supplementari che permise ad Arizona di avanzare fino alla finale di conference. Il sogno di disputare il secondo Super Bowl si infranse la settimana successiva con una netta sconfitta in casa dei Panthers per 49-15.\nStagione 2016.\nNella prima partita della stagione 2016, persa contro i Patriots, con due touchdown Fitzgerald arriv\u00f2 a quota cento in carriera. Il 4 dicembre super\u00f2 Marvin Harrison e Cris Carter salendo al terzo posto di tutti i tempi con 1.103 ricezioni in carriera, il giocatore pi\u00f9 giovane della storia a tagliare il traguardo delle 1.100 ricezioni a 33 anni e 95 giorni. A fine stagione fu convocato per il decimo Pro Bowl in carriera dopo avere guidato la NFL con 107 ricezioni.\nStagione 2017.\nNel Monday Night Football del terzo turno della stagione 2017, Fitzgerald ricevette 13 passaggi per 149 yard e un touchdown, superando Marvin Harrison all'ottavo posto nella classifica di tutti i tempi per yard ricevute. Due settimane dopo divenne il terzo giocatore della storia a fare registrare almeno una ricezione per 200 gare consecutive. Nella vittoria della settimana 6 ricevette 138 yard e un touchdown contro i Tampa Bay Buccaneers, superando Steve Smith al settimo posto per yard ricevute in carriera. Il 12 novembre divenne il sesto giocatore a ricevere 15.000 yard in carriera e il secondo pi\u00f9 rapido dopo Jerry Rice. Sette giorni, con un touchdown da 20 yard, super\u00f2 Tony Gonzalez al quinto posto di tutti i tempi per yard ricevute. Due settimane dopo, con una ricezione da 12 yard super\u00f2 Isaac Bruce al quarto posto e nella settimana 14 sopravanz\u00f2 Randy Moss al terzo. A fine stagione fu convocato per il suo undicesimo Pro Bowl dopo essersi classificato secondo nella NFL con 109 ricezioni.\nStagione 2018.\nL'11 novembre, Fitzgerald super\u00f2 Terrell Owens al secondo posto nella classifica delle yard ricevute in carriera con 15.952. Nel penultimo turno della stagione pass\u00f2 il primo touchdown in carriera con un lancio da 32 yard per David Johnson.\nStagione 2019.\nNel quarto turno Fitzgerald super\u00f2 Tony Gonzalez alla secondo posto di tutti i tempi per ricezioni in carriera.\nStagione 2020.\nIl 16 marzo 2020, Fitzgerald firm\u00f2 con i Cardinals un rinnovo di un anno per un valore di 11 milioni di dollari. Nel 15\u00ba turno segn\u00f2 il primo touchdown stagionale nella vittoria sui Philadelphia Eagles. In tal modo segn\u00f2 per la 17\u00aa stagione: solo Jerry Rice fece meglio in carriera."}
{"id": "3474881", "revid": "767487", "url": "https://it.wikipedia.org/wiki?curid=3474881", "title": "Pirates Bold", "text": "Pirates Bold \u00e8 un cortometraggio muto del 1915 diretto da Chester M. Franklin e da Sidney Franklin. I due registi erano fratelli e girarono insieme i loro primi film. Avevano esordito nella regia qualche settimana prima, in maggio, con il corto \"The Baby\".\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual, il film - un cortometraggio in una bobina - usc\u00ec nelle sale statunitensi l'8 giugno 1915."}
{"id": "3474889", "revid": "1573940", "url": "https://it.wikipedia.org/wiki?curid=3474889", "title": "Ligurra", "text": "Ligurra \u00e8 un genere di ragni appartenente alla famiglia Salticidae.\nDistribuzione.\nLe quattro specie oggi note di questo genere sono diffuse principalmente nell'Asia sudorientale: una sola specie, la \"L. opelli\" \u00e8 endemica delle isole Caroline.\nTassonomia.\nA dicembre 2010, si compone di quattro specie:"}
{"id": "3474890", "revid": "1451528", "url": "https://it.wikipedia.org/wiki?curid=3474890", "title": "Carcere di Attica", "text": "L'Attica Correctional Facility \u00e8 un carcere di massima sicurezza dello stato di New York nel comune di Attica, New York, gestito dal Dipartimento per le correzioni e la supervisione della comunit\u00e0 dello Stato di New York. \u00c8 stato costruito negli anni '30 e deteneva molti dei criminali pi\u00f9 pericolosi del tempo. Un sistema di gas CS (clorobenzilidina malononitrile) \u00e8 stato installato nella sala mensa e nelle aree industriali, per sedare i conflitti. La prigione ora ospita molti detenuti che stanno scontando vari tipi di condanne, di solito sono inviati alla struttura a causa di problemi disciplinari.\nL'Attica fu teatro di una rivolta carceraria nel 1971 che provoc\u00f2 43 morti, di cui 33 detenuti e 10 guardie.\nDal 1980 al 2012 \u00e8 stata la prigione dove era detenuto Mark David Chapman, l'assassino di John Lennon."}
{"id": "3474892", "revid": "767487", "url": "https://it.wikipedia.org/wiki?curid=3474892", "title": "The Ashcan, or Little Dick's First Adventure", "text": "The Ashcan, or Little Dick's First Adventure \u00e8 un cortometraggio muto del 1915 diretto da Chester M. Franklin e da Sidney Franklin. I due registi erano fratelli e girarono insieme i loro primi film. Avevano esordito nella regia qualche settimana prima, in maggio, con il corto \"The Baby\".\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film - un cortometraggio in una bobina - usc\u00ec nelle sale statunitensi il 21 giugno 1915."}
{"id": "3474898", "revid": "1442080", "url": "https://it.wikipedia.org/wiki?curid=3474898", "title": "Ulisse Grifoni", "text": "Biografia.\nInsegnante liceale di storia e geografia collabor\u00f2 con vari giornali scrivendo testi di geografia. Divenne celebre soprattutto per aver scritto alcuni romanzi con ambientazioni fantascientifiche come \"Da Firenze alle stelle\", uscito nel 1885 e poi ampliato in \"Dalla Terra alle stelle. Viaggio meraviglioso di due italiani ed un francese\" (1890).\nNel 1899 Grifoni diede alle stampe, presso la casa editrice La Milano la pubblicazione in fascicoli di un romanzo, definito \"fantastico-scientifico\" (il termine \"fantascienza\" sarebbe stato coniato solo 53 anni dopo), \"Il giro del mondo in 30 giorni\", apparso in precedenza a puntate su \"La Domenica del Corriere\".\nNel 1907 Grifoni pubblic\u00f2 \"Dopo il trionfo del socialismo italiano. Sogno di un uomo di cuore\", curioso testo fantapolitico contrapposto dall'autore al libro di Eugen Richter \"Dopo la vittoria del socialismo\" (\"Sozialdemokratische Zukunfisbilder. Frei nach Bebel\", 1892), con il quale polemizza nella premessa."}
{"id": "3474901", "revid": "767487", "url": "https://it.wikipedia.org/wiki?curid=3474901", "title": "The Kid Magicians", "text": "The Kid Magicians \u00e8 un cortometraggio del 1915 diretto da Chester M. Franklin e da Sidney Franklin. I due registi erano fratelli e girarono insieme i loro primi film. Avevano esordito nella regia qualche settimana prima, in maggio, con il corto \"The Baby\".\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film - un cortometraggio in una bobina - usc\u00ec nelle sale statunitensi il 29 giugno 1915."}
{"id": "3474902", "revid": "1448629", "url": "https://it.wikipedia.org/wiki?curid=3474902", "title": "La cucina giapponese", "text": "La cucina giapponese \u00e8 un brano composto musica e testo da Matteo Becucci con Massimo Greco, Valentin Gerlier e Giuseppe Rinaldi (quest'ultimo autore del solo testo), licenziato nel 2011 dalla Universa Music Publishing / Sony Music Publishing Italy / Emi Music Publishing Italy, inciso nel 2011 da Matteo Becucci, primo estratto dal suo primo e omonimo album di inediti, \"Matteo Becucci\".\nPer il brano \u00e8 stato realizzato un videoclip diretto da Leandro Manuel Emede, che vede la partecipazione, in veste di attrice, della cantante Giulia Ottonello."}
{"id": "3474903", "revid": "589489", "url": "https://it.wikipedia.org/wiki?curid=3474903", "title": "Player versus mob", "text": ""}
{"id": "3474905", "revid": "486946", "url": "https://it.wikipedia.org/wiki?curid=3474905", "title": "Senza fissa dimora", "text": ""}
{"id": "3474906", "revid": "124759877", "url": "https://it.wikipedia.org/wiki?curid=3474906", "title": "Val Cosa", "text": "La Val Cosa \u00e8 una valle friulana delle Prealpi Carniche, nella ex provincia di Pordenone, in Friuli-Venezia Giulia. \u00c8 attraversata dal torrente Cosa e si estende longitudinalmente dal paese di Clauzetto al paese di Lestans (Comune di Sequals) e latitudinalmente dal comune di Travesio al comune di Pinzano al Tagliamento.\nGeografia.\nTorrente Cosa.\nIl torrente Cosa nasce dal monte Taiet a 1.369\u00a0m s.l.m. nel comune di Clauzetto e scorre verso Sud attraversando la Val Cosa e quindi i comuni di Travesio, Castelnovo del Friuli, Pinzano al Tagliamento e proseguire verso Sequals e Spilimbergo, dove nei pressi del confine con San Giorgio della Richinvelda sfocia nel fiume Tagliamento.\nFlora e fauna.\nLa fauna ittica comprende la trota marmorata, il salmerino di fonte, il temolo e il gambero di fiume.\nNatura.\nI principali corsi d'acqua della valle, i torrenti Cosa e Pontaiba, hanno creato nel tempo numerosi scenari naturali splendidi e unici, tra i quali possiamo citare:\nDa notare anche il tratto del torrente Cosa presso il lago artificiale del Tul a Paludea di Castelnovo. Si contano poi numerose valli boscose attraversate da piccoli ruscelli e torrenti, e dotate di sentieri e percorsi, anche ciclabili. Troviamo, ad esempio, quella del Pontaiba a Nord (la quale \u00e8 interamente disabitata), quella del Gerchia a Sud e quella dell'abitato di Campeis a Est. Sempre da Campeis, \u00e8 possibile raggiungere il fiume Tagliamento e le foci del torrente Arzino."}
{"id": "3474910", "revid": "767487", "url": "https://it.wikipedia.org/wiki?curid=3474910", "title": "A Ten-Cent Adventure", "text": "A Ten-Cent Adventure \u00e8 un cortometraggio muto del 1915 diretto da Chester M. Franklin e da Sidney Franklin (con il nome Sidney A. Franklin). I due registi erano fratelli e girarono insieme i loro primi film. Avevano esordito nella regia in maggio, con il corto \"The Baby\".\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film - un cortometraggio in una bobina - usc\u00ec nelle sale statunitensi il 13 luglio 1915."}
{"id": "3474916", "revid": "767487", "url": "https://it.wikipedia.org/wiki?curid=3474916", "title": "The Runaways (film 1915)", "text": "The Runaways \u00e8 un cortometraggio del 1915 diretto da Chester M. Franklin e da Sidney Franklin. I due registi erano fratelli e girarono insieme i loro primi film. Avevano esordito nella regia in maggio, con il corto \"The Baby\".\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film - un cortometaggio in una bobina - usc\u00ec nelle sale statunitensi il 20 luglio 1915."}
{"id": "3474927", "revid": "767487", "url": "https://it.wikipedia.org/wiki?curid=3474927", "title": "The Straw Man", "text": "The Straw Man \u00e8 un cortometraggio del 1915 diretto da Chester M. Franklin e da Sidney Franklin (con il nome Sidney A. Franklin). I due registi erano fratelli e girarono insieme i loro primi film. Avevano esordito nella regia in maggio, con il corto \"The Baby\".\n\u00c8 uno degli ultimi film di Augustus Carney, un attore inglese che lavor\u00f2 a lungo alla Essanay e gir\u00f2, fino al 1916 (l'anno del suo ritiro), 131 pellicole.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film - un cortometraggio in una bobina - usc\u00ec nelle sale statunitensi il 27 luglio 1915."}
{"id": "3474941", "revid": "28592", "url": "https://it.wikipedia.org/wiki?curid=3474941", "title": "Yaroslav il Saggio", "text": ""}
{"id": "3474942", "revid": "322321", "url": "https://it.wikipedia.org/wiki?curid=3474942", "title": "Andrea Bondumier", "text": "Biografia.\nNacque a Venezia da Marino e Franceschina Barbaro, della ricca famiglia patrizia dei Bondumier.\nUomo di grande spiritualit\u00e0 e rigore morale, ma anche fine umanista, in giovent\u00f9 il Bondumier fu discepolo del dotto bizantino Emanuele Crisolora, che frequent\u00f2 durante il primo decennio del Quattrocento, e fu introdotto ai vivaci circoli umanistici della citt\u00e0 lagunare.\nL'ingresso nell'Ordine agostiniano e il priorato di Santo Spirito.\nIl 16 maggio 1421, entr\u00f2, assieme ad altri giovani aristocratici (tra i quali Filippo Paruta, Francesco Contarini e Michele Morosini), nella comunit\u00e0 degli eremitani di Sant'Agostino presso il convento di Santa Maria di Nazareth (successivamente trasformeto in Lazzaretto Vecchio). Nel 1423, il gruppo si trasfer\u00ec in San Daniele in Monte, ad Abano.\nIl 15 agosto di quell'anno, Andrea Bondumier, assieme ai suoi compagni, prese i voti: l'ordinazione sacerdotale gli fu conferita dal vescovo di Padova Pietro Marcello. Il 12 maggio 1424, il vescovo di Castello Marco Lando concesse alla nuova comunit\u00e0 di frati il monastero di Santo Spirito, sull'omonima isola della laguna. Il 15 dicembre successivo, il Bondumier, divenuto priore della propria comunit\u00e0, divenne canonico regolare di Sant'Agostino.\nIl rigore e l'austerit\u00e0 del priore sembra fossero tali che, nel 1452, due religiosi dalmati uscirono dalla comunit\u00e0, accusando il Bondumier di eccessiva severit\u00e0, e sollecitando a Roma una visita pastorale di Andrea Caravello, vescovo di Stagno e Curzola, anch'egli eremitano di Sant'Agostino, al fine di ottenere una modifica della regola del convento di Santo Spirito in senso meno intransigente. In difesa del Bondumier si schier\u00f2 subito Francesco Barbaro, che scrisse una lettera al cardinale Condulmer, nella quale elogiava grandemente la comunit\u00e0 di Santo Spirito e la morigeratezza del suo priore, e si raccomandava all'alto prelato affinch\u00e9 la visita pastorale richiesta fosse affidata al patriarca di Venezia, Lorenzo Giustinian.\nIl patriarcato.\nLo stesso Giustinian, in punto di morte, nel 1456, design\u00f2 il priore Bondumier tra i suoi possibili successori alla guida del patriarcato, al quale tuttavia fu preferito Maffeo Contarini. Fu alla scomparsa di quest'ultimo, nel 1460, che il Senato veneziano design\u00f2 Andrea Bondumier come nuovo titolare della sede patriarcale: era il 27 marzo 1460. La nomina fu confermata da papa Pio II il 23 aprile successivo. Il Bondumier, inizialmente, declin\u00f2 l'incarico, adducendo come motivazioni l'et\u00e0 avanzata (doveva avere pi\u00f9 di sessant'anni, un'et\u00e0 piuttosto ragguardevole per l'epoca) e il voto pronunciato in giovent\u00f9 di non accettare dignit\u00e0: il 10 maggio, tuttavia, il pontefice lo dispens\u00f2 dai vincoli di tale voto e lo costrinse ad accettare.\nIl patriarcato dei Andrea Bondumier si distinse per le riforme che vennero compiute: furono promulgate delle costituzioni pastorali che regolavano con rigore la vita del clero e specificanti le regole del culto; fu riformato il monastero di San Cristoforo alla Madonna dell'Orto, scacciandovi gli Umiliati e chiamando al loro posto i canonici di San Giorgio in Alga; furono condotte indagini sull'ordinazione di alcuni chierici indegni, compiuta dal vescovo di Balecio Leonardo da Napoli.\nMor\u00ec a Venezia il 4 agosto 1464 e fu sepolto in Santo Spirito."}
{"id": "3474943", "revid": "123202552", "url": "https://it.wikipedia.org/wiki?curid=3474943", "title": "Felice Antonio Arconati", "text": "Biografia.\nFrate minore conventuale, fu maestro di cappella nella basilica dei Santi XII Apostoli a Roma nell'anno 1593 come si evince nel \"Regesta Ordinis\" e anche nella tavola del confratello Vannarelli. Quindi con lo stesso incarico lo troviamo nella chiesa di San Francesco d'Assisi a Torino, nella chiesa di San Francesco a Bologna, nella chiesa di Santa Maria Maggiore a Bergamo e poi nuovamente nella basilica di San Francesco ad Assisi.\nNel 1669 un confesso della Veneranda Fabbrica del Duomo di Milano dice di essere un musicista che ha ricoperto la carica di maestro di cappella nelle basiliche di Roma, Torino, Assisi, Bergamo e Bologna. Questo documento si rivela importante anche per altre informazioni: la conoscenza di Arconati con Cossoni e Cazzati e il loro apprezzamento nei suoi confronti. Ma ancora per la sua partecipazione al concorso di organista al Duomo di Milano, in seguito alla morte di Michelangelo Grancini. Nonostante tale documento dica del suo invito nella commissione giudicatrice per il concorso e un altro carteggio presenti la sua nomina invece come candidato al concorso, viene cancellato dalla lista prima della convocazione. Ancora oggi non se ne conosce la motivazione (forse per altro incarico), comunque di l\u00ec a poco lo troviamo ad Assisi e dal 1679 al 1689 fu maestro di cappella nella basilica di Sant'Antonio di Padova, mentre organista era il nipote di Vannarelli, Vittorio.\nDegno di nota il manoscritto autografo dell'Arca di Padova in cui lo stesso Arconati indica le citt\u00e0 in cui \u00e8 stato maestro di cappella, confermando quanto gi\u00e0 presente in quello della veneranda fabbrica del Duomo, fornendo per\u00f2 una preziosa indicazione del periodo in cui ha prestato servizio, oltre 25 anni\nMolte le composizioni, ma ne sono state ritrovate solo otto pi\u00f9 la \"Missa Minima\" a 8 voci. I brani sono \"Lauda Ierusalem\", nell'antologia del confratello Vannarelli, \"Alleluia victoria\", \"Silentium tenebant omnia\", \"Dulcis Iesu\", \"Resonate,\" \"Gens Christiana\", \"Ave Regina coelorum\", \"Salve Regina\".\nSi sente una straordinaria novit\u00e0 nelle composizioni di Arconati che risultano molto ampie, tra fugati e stili imitativi, con evidenti richiami alla teoria degli affetti, i cui motivi possono rievocare Georg Friedrich H\u00e4ndel e Johann Pachelbel come \u00e8 il caso di \"Alleluia victoria\" o richiamare Giacomo Carissimi e Sisto Reina per il testo del brano \"Silentium tenebant omnia\". "}
{"id": "3474944", "revid": "105826", "url": "https://it.wikipedia.org/wiki?curid=3474944", "title": "Andrea Bondimerio", "text": ""}
{"id": "3474945", "revid": "28592", "url": "https://it.wikipedia.org/wiki?curid=3474945", "title": "Ivan III di Mosca", "text": ""}
{"id": "3474949", "revid": "1748167", "url": "https://it.wikipedia.org/wiki?curid=3474949", "title": "Umberto Cipollone", "text": "Nel novembre del 1924 ader\u00ec all'Unione Nazionale di Giovanni Amendola.\nMassone, fu gran maestro del Grande Oriente d'Italia in pi\u00f9 occasioni. Dapprima fece parte del comitato di maestranza che resse l'istituzione tra il 10 giugno 1944 ed il 1945; succedette in seguito a Guido Laj, divenendo gran maestro pro tempore nel 1949, dopo la morte dello stesso Laj e prima dell'elezione di Ugo Lenzi.\nVenne eletto gran maestro il 30 novembre 1957, e rimase in carica fino al 28 maggio 1960. Dal 1944 al 1945 fu reggente sovrano gran commendatore del Supremo Consiglio d'Italia del Rito scozzese antico ed accettato."}
{"id": "3474951", "revid": "124808", "url": "https://it.wikipedia.org/wiki?curid=3474951", "title": "Episodi di Prison Break (The Final Break)", "text": ""}
{"id": "3474953", "revid": "1571097", "url": "https://it.wikipedia.org/wiki?curid=3474953", "title": "Festa (singolo)", "text": "Festa \u00e8 un brano musicale di Alex Britti, pubblicato nel 2005 come singolo tratto dall'album omonimo.\nVideo musicale.\nIl videoclip, a cura di Cosimo Alem\u00e0, mostra il cantante in uno studio, mentre vengono narrate le vicende dei quattro personaggi. Il conte, interpretato da Maurizio Costanzo, che ha collaborato con Britti nella creazione di alcune canzoni dell'album. Nei panni della donna sola, Anna Galiena, in quelli del profugo sbarcato dal gommore, Jonis Bascir, e in quelli di un attore annoiato, Massimo Ghini.\nLa canzone parla di quanto sia facile per l'uomo lasciarsi sopraffare dalla solitudine pi\u00f9 profonda."}
{"id": "3474954", "revid": "12582", "url": "https://it.wikipedia.org/wiki?curid=3474954", "title": "Grande Idea", "text": ""}
{"id": "3474956", "revid": "1444345", "url": "https://it.wikipedia.org/wiki?curid=3474956", "title": "Sogno freddo", "text": "Sogno freddo \u00e8 un singolo della cantautrice italiana Nathalie, pubblicato il 6 maggio 2011 come secondo estratto dal primo album in studio \"Vivo sospesa\".\nIl brano.\nIl singolo \u00e8 stato presentato in anteprima il 5 maggio 2011 durante il programma \"Parla con me\".\nRiguardo al brano, la stessa Nathalie ha commentato:"}
{"id": "3474961", "revid": "28592", "url": "https://it.wikipedia.org/wiki?curid=3474961", "title": "Principato di Rjazan", "text": ""}
{"id": "3474963", "revid": "486946", "url": "https://it.wikipedia.org/wiki?curid=3474963", "title": "Haruka Ten'\u014d", "text": ""}
{"id": "3474966", "revid": "486946", "url": "https://it.wikipedia.org/wiki?curid=3474966", "title": "Michiru Kai\u014d", "text": ""}
{"id": "3474969", "revid": "486946", "url": "https://it.wikipedia.org/wiki?curid=3474969", "title": "Setsuna Mei\u014d", "text": ""}
{"id": "3474977", "revid": "92723", "url": "https://it.wikipedia.org/wiki?curid=3474977", "title": "Giovanni Ghizzolo", "text": "Biografia.\nFrate minore conventuale, fu attivo a Novara nel 1607 e a Milano nel 1610. Dal 1612 al 1615 fu maestro di cappella del principe Siro da Correggio e dal 1618 del Duomo di Ravenna durante l'episcopato del cardinale Pietro Aldobrandini. Nel 1622, sempre con l'incarico di maestro di cappella, fu presente a Padova e nel 1623 a Novara.\nCompose soprattutto musica sacra: diede alle stampe tre libri di madrigali."}
{"id": "3474987", "revid": "28592", "url": "https://it.wikipedia.org/wiki?curid=3474987", "title": "Principato di \u010cernihiv", "text": ""}
{"id": "3474991", "revid": "599013", "url": "https://it.wikipedia.org/wiki?curid=3474991", "title": "Regno di Kiev", "text": ""}
{"id": "3474993", "revid": "287204", "url": "https://it.wikipedia.org/wiki?curid=3474993", "title": "Caiselli", "text": "I Caiselli furono una famiglia aristocratica udinese, ascritta al patriziato veneziano e annoverata fra le cosiddette \"Case fatte per soldo\".\nStoria.\nI Caiselli furono un'antica e nobile famiglia friulana originaria di Udine.\nElevati nel 1647 al rango comitale con il predicato di Reana, a seguito dell'acquisto di un feudo e di alcuni villaggi nel basso Friuli, furono ascritti all'Ordine nobile della citt\u00e0 di Udine nel 1677. I Caiselli furono tra le undici famiglie che ottennero di entrare a far parte del corpo patrizio veneziano quando, su decisione del Senato, le autorit\u00e0 venete emisero un bando per quaranta famiglie, con l'intento di far affluire nuovi liquidi all'erario pubblico. Il 24 agosto 1779, quindi, i Caiselli fecero il loro ingresso ufficiale in Maggior Consiglio.\nCaduta la Repubblica, Carlo Caiselli, cavaliere dell'Ordine della Corona Ferrea, figlio di Francesco e della contessa Caterina Frangipani, ottenne dal nuovo Governo imperiale austriaco, con Sovrana Risoluzione del 2 dicembre 1819, la conferma della nobilt\u00e0 veneta."}
{"id": "3474995", "revid": "124589772", "url": "https://it.wikipedia.org/wiki?curid=3474995", "title": "Carlos Berlocq", "text": "In singolare, vanta due titoli ATP su tre finali disputate ed \u00e8 stato numero 37 della classifica mondiale il 19 marzo 2012. In doppio ha conquistato due tornei e ha raggiunto la posizione numero 50 del ranking il 6 giugno del 2011. Ha fatto parte della squadra argentina che ha vinto per la prima volta la Coppa Davis nell'edizione del 2016.\nCarriera tennistica.\nBerlocq comincia a giocare a tennis all'et\u00e0 di quattro anni. Nel 2004 Carlos disputa 6 finali consecutive nell'ambito dell'ITF Men's Circuit vincendone 3, in Argentina, Francia e Slovenia. Gioca inoltre la sua prima finale nel Challenger a Manta, in Ecuador, perdendo contro Giovanni Lapentti.\nVerso la fine del 2005, grazie ai risultati conseguiti nel circuito Challenger, Berlocq enta per la prima volta nelle prime 100 posizioni del ranking ATP. Quell'anno inoltre si qualifica al tabellone principale dell'ATP di Stoccarda, perdendo per\u00f2 al primo turno contro R\u0103zvan Sab\u0103u, e nel doppio in quello di Bucarest, insieme a Mariano Puerta.\nLa prima vittoria in un torneo dell'ATP Tour arriva nel marzo 2006 sul cemento del Masters Series di Miami, terreno non tra i favoriti dell'argentino, battendo per 6-0, 6-0 la giovane wild card statunitense Donald Young, ma perdendo nel turno successivo contro James Blake per 0-6, 0-6. Nell'agosto successivo a Sopot, sconfiggendo Philipp Kohlschreiber e Luk\u00e1\u0161 Dlouh\u00fd, vince per la prima volta due incontri consecutivi in un torneo del circuito maggiore.\nIl 5 febbraio 2012 raggiunge la sua prima finale nel circuito maggiore al torneo ATP 250 di Vi\u00f1a del Mar, dove viene sconfitto in tre set dalla testa di serie n. 1 Juan M\u00f3naco. Il 14 luglio 2013 vince lo Swedish Open battendo in finale in due set lo spagnolo Verdasco. \u00c8 il suo primo titolo ATP in carriera. Il secondo lo conquista il 5 maggio 2014 al torneo dell'Estoril imponendosi nell'atto conclusivo, in rimonta, sulla testa di serie n. 1 e ottavo giocatore del mondo Tom\u00e1\u0161 Berdych.\nFa parte della squadra argentina che vince la sua prima Coppa Davis nell'edizione del 2016. Contribuisce al trionfo imponendosi in doppio in coppia con Renzo Olivo nella sfida dei quarti di finale vinta 3-2 con la Polonia.\nNegli ultimi anni di attivit\u00e0 gioca prevalentemente nel circuito Challenger, dove \u00e8 ancora competitivo fino ai 35 anni.\nIl 23 dicembre 2019 annuncia il ritiro dall'attivit\u00e0 agonistica a 36 anni."}
{"id": "3475013", "revid": "339392", "url": "https://it.wikipedia.org/wiki?curid=3475013", "title": "JRJR", "text": ""}
{"id": "3475016", "revid": "92723", "url": "https://it.wikipedia.org/wiki?curid=3475016", "title": "Domenico Sarri", "text": ""}
{"id": "3475017", "revid": "105826", "url": "https://it.wikipedia.org/wiki?curid=3475017", "title": "Lini (famiglia)", "text": ""}
{"id": "3475018", "revid": "486946", "url": "https://it.wikipedia.org/wiki?curid=3475018", "title": "Theodor Ted Schmidt", "text": ""}
{"id": "3475021", "revid": "486946", "url": "https://it.wikipedia.org/wiki?curid=3475021", "title": "Benjamin Bruckner", "text": ""}
{"id": "3475022", "revid": "486946", "url": "https://it.wikipedia.org/wiki?curid=3475022", "title": "Deborah Jane Grassi Novotny", "text": ""}
{"id": "3475024", "revid": "486946", "url": "https://it.wikipedia.org/wiki?curid=3475024", "title": "Lindsay Linz Peterson e Melanie Rachel Marcus", "text": ""}
{"id": "3475025", "revid": "28592", "url": "https://it.wikipedia.org/wiki?curid=3475025", "title": "Gran Duca di tutte le Russie", "text": ""}
{"id": "3475031", "revid": "1645873", "url": "https://it.wikipedia.org/wiki?curid=3475031", "title": "Salavan", "text": "Salavan (in laotiano \u0eaa\u0eb2\u0ea5\u0eb0\u0ea7\u0eb1\u0e99) \u00e8 una citt\u00e0 del Laos meridionale ed \u00e8 il capoluogo dell'omonima provincia.\nGeografia fisica.\nLa strada che collega il sud ed il nord del paese si trova a 125\u00a0km da Salavan, a cui si accede percorrendo una strada semiasfaltata. All'intersezione tra le due strade si trova Pakse, una citt\u00e0 situata vicino al confine con la Thailandia. Salavan, che \u00e8 attraversata dal fiume Se Done, si trova in una delle zone pi\u00f9 remote del Laos ed \u00e8 circondata da una fitta giungla. Intorno alla citt\u00e0 sorgono alcuni piccoli villaggi dove vivono diversi gruppi etnici tribali.\nCultura.\nLa popolazione cittadina fa parte dei cosiddetti Lao Loum (Lett. lao bassi), gli abitanti delle pianure del Laos. Tra questi, la comunit\u00e0 pi\u00f9 rappresentata \u00e8 quella dei lao, il gruppo etnico dominante nel paese. Fra le altre etnie della zona, spicca quella dei hmong, che sono insediati nella maggior parte dei villaggi circostanti.\nLa scarsit\u00e0 di insediamenti nelle zone limitrofe e la bellezza del paesaggio ne fanno una meta per i turisti che viaggiano con budget limitato ed amano i luoghi naturali. Qui \u00e8 nata una particolare danza tradizionale lao diffusasi poi in tutto il Paese. La lingua pi\u00f9 parlata \u00e8 il lao, seguito dal hmong. Alcuni anziani parlano anche il francese, retaggio culturale della ex colonia dell'Indocina francese."}
{"id": "3475032", "revid": "1305772", "url": "https://it.wikipedia.org/wiki?curid=3475032", "title": "Houdini (scacchi)", "text": "Houdini \u00e8 un motore scacchistico per Microsoft Windows, sviluppato dal programmatore belga Robert Houdart. La prima versione \u00e8 stata distribuita il 15 marzo 2010. Le prime versioni, fino alla 1.5a, sono gratuite per uso non commerciale, mentre le versioni successive sono a pagamento. Houdini \u00e8 al vertice delle graduatorie IPON e Blueyonder. \u00c8 anche primo nelle graduatorie 40/40 e 40/4 del CEGT.\nSecondo Houdart:\n L'autore riferisce di essere stato influenzato soprattutto da motori opensource quali Ippolit/RobboLito (UCI), Stockfish (UCI) e Crafty (WinBoard), ma Houdini \u00e8 stato prodotto come motore UCI proprietario.\nHoudini \u00e8 supportato da sistemi operativi Windows a 32-bit e a 64-bit, guadagnando il 30% di velocit\u00e0 su architetture a 64-bit, ed \u00e8 eseguito in sistemi multiprocessore. Come altri motori UCI, non \u00e8 provvisto di una propria interfaccia grafica nativa, dunque richiede necessariamente l'uso di un'interfaccia grafica di terze parti. Houdini implementa un algoritmo di potatura alfa-beta molto avanzato con LMR, utilizza una bitboard e supporta tablebase Gaviota dalla versione 1.5."}
{"id": "3475034", "revid": "767487", "url": "https://it.wikipedia.org/wiki?curid=3475034", "title": "When the Heart Calls (film 1912 Al Christie)", "text": "When the Heart Calls \u00e8 un cortometraggio muto del 1912 diretto da Al Christie. \u00c8 il film d'esordio di Louise Glaum.\nProduzione.\nIl film fu prodotto da David Horsley per la sua Nestor Film Company, una piccola compagnia che conflu\u00ec l'8 giugno 1912 nella Universal Film Manufacturing Company.\nDistribuzione.\nDistribuito dalla Universal Film Manufacturing Company, il film usc\u00ec nelle sale il 19 agosto 1912."}
{"id": "3475039", "revid": "838137", "url": "https://it.wikipedia.org/wiki?curid=3475039", "title": "Granduca di Mosca", "text": ""}
{"id": "3475042", "revid": "180559", "url": "https://it.wikipedia.org/wiki?curid=3475042", "title": "Haltota", "text": "Haltota (in singalese \u0dc4\u0dbd\u0dca\u0dad\u0ddc\u0da7) \u00e8 un comune dello Sri Lanka facente parte del distretto di Kalutara, nella Provincia Occidentale.\nLa sua notoriet\u00e0 \u00e8 profondamente legata alla figura quasi leggendaria del re Raigam Bandara, vissuto nel XVI secolo."}
{"id": "3475045", "revid": "767487", "url": "https://it.wikipedia.org/wiki?curid=3475045", "title": "Benedetto Vinaccesi", "text": "Biografia.\nFu maestro di cappella in varie citt\u00e0 dell'Italia settentrionale, fra cui Mantova e Brescia. A Venezia fu vice-organista della basilica di San Marco e maestro di cappella dell'Ospedale degli Innocenti.\nComposizioni.\nCompose musica sacra, musica strumentale, opere e oratori, cantate."}
{"id": "3475048", "revid": "767487", "url": "https://it.wikipedia.org/wiki?curid=3475048", "title": "Sklabi\u0148a", "text": "Sklabi\u0148a (in ungherese \"Szklabinya\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3475049", "revid": "287204", "url": "https://it.wikipedia.org/wiki?curid=3475049", "title": "Caro Ramsay", "text": "Laureata presso la Scuola Britannica di Osteopatia, dirige una clinica osteopata nella Scozia occidentale, curando animali ed esseri umani, mentre scrive nel tempo libero che le rimane.\nIl suo primo romanzo giallo, intitolato \"Absolution (Assoluzione)\" \u00e8 stato selezionato per il premio \"New Blood Dagger\" della Crime Writers' Association e il suo secondo, \"Singing to the dead\", prescelto come libro dell'anno 2010 nel \"Theakston's Crime Writing Festival\". Il terzo episodio della serie, \"Dark Water\", \u00e8 stato pubblicato in agosto 2010, con il quarto a seguire."}
{"id": "3475050", "revid": "124385809", "url": "https://it.wikipedia.org/wiki?curid=3475050", "title": "Felicia Impastato", "text": "Biografia.\nNasce a Cinisi nel 1916. Nel 1947 si sposa con Luigi Impastato, piccolo allevatore legato a Cosa nostra, che durante il fascismo era stato inviato per tre anni al confino per mafia. \nDal matrimonio nascono tre figli: nel 1948 Giuseppe detto \"Peppino\", che diventer\u00e0 militante di Democrazia Proletaria ed attivista, denunciando le attivit\u00e0 illecite della mafia, dalla quale fu assassinato; nel 1949 Giovanni, che muore nel 1952 a soli 3 anni; nel 1953 il terzo figlio, chiamato anch'egli Giovanni. Il marito era anche cognato del capomafia del paese Cesare Manzella.\nMuore all'et\u00e0 di 88 anni nella sua citt\u00e0 d'origine il 7 dicembre 2004. \nIn seguito alla scomparsa, la sua abitazione fu rinominata \"Casa memoria Felicia e Peppino Impastato\".\nFilm dedicati a Felicia Impastato.\nA lei \u00e8 stato dedicato il film TV \"Felicia Impastato\", andato in onda in prima serata su Rai 1 il 10 maggio 2016 in cui Felicia Impastato \u00e8 impersonata da Lunetta Savino.\nAppare anche nel film \"I cento passi\" del 2000, incentrato sulla vicenda del figlio Peppino, in cui \u00e8 interpretata da Lucia Sardo.\nRiconoscimenti.\nDal 2016 \u00e8 onorata come Giusta al Giardino dei Giusti di tutto il mondo di Milano."}
{"id": "3475058", "revid": "287204", "url": "https://it.wikipedia.org/wiki?curid=3475058", "title": "Nemzeti Bajnoks\u00e1g I 1945-1946", "text": "Ledizione 1945-46 del Nemzeti Bajnoks\u00e1g I vide la vittoria finale dell'\u00dajpesti TE, che conquist\u00f2 il suo settimo titolo.\nCapocannoniere del torneo fu Ferenc De\u00e1k del Szentl\u0151rinci AC con 66 reti.\nIl campionato era diviso in due fasi: alla prima partecipavano ventotto squadre divise equamente in due gironi all'italiana su base geografica. In base alla classifica le prime cinque di ciascun girone davano vita ad un altro girone all'italiana al termine del quale la vincente era proclamata Campione di Ungheria, le classificate dalla sesta alle decima posizione formavano un altro girone al termine del quale le ultime sei erano retrocesse, mentre le ultime quattro di ciascun gruppo iniziale retrocedevano direttamente."}
{"id": "3475059", "revid": "767487", "url": "https://it.wikipedia.org/wiki?curid=3475059", "title": "Sklabinsk\u00fd Podz\u00e1mok", "text": "Sklabinsk\u00fd Podz\u00e1mok (in ungherese \"Szklabinyav\u00e1ralja\") \u00e8 un comune della Slovacchia facente parte del distretto di Martin, nella regione di \u017dilina.\nVi sorgono le rovine del Castello di Sklabi\u0148a, costruito nel XIII secolo."}
{"id": "3475060", "revid": "287204", "url": "https://it.wikipedia.org/wiki?curid=3475060", "title": "Sklabinsky Podzamok", "text": ""}
{"id": "3475062", "revid": "767487", "url": "https://it.wikipedia.org/wiki?curid=3475062", "title": "Slovany", "text": "Slovany (in ungherese \"Tur\u00f3ct\u00f3tfalu\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3475064", "revid": "287204", "url": "https://it.wikipedia.org/wiki?curid=3475064", "title": "Nemzeti Bajnoks\u00e1g I 1945", "text": "Ledizione 1945 del Nemzeti Bajnoks\u00e1g I vide la vittoria finale dell'\u00dajpesti TE, che conquist\u00f2 il suo sesto titolo.\nCapocannoniere del torneo fu Gyula Zsengell\u00e9r dell'\u00dajpesti TE con 36 reti."}
{"id": "3475065", "revid": "1086846", "url": "https://it.wikipedia.org/wiki?curid=3475065", "title": "Associazione Calcio Mantova 1971-1972", "text": "Questa voce raccoglie le informazioni riguardanti lAssociazione Calcio Mantova nelle competizioni ufficiali della stagione 1971-1972.\nStagione.\nNella stagione 1971-1972 il Mantova disputa il campionato di Serie A, concluso con 21 punti al quattordicesimo posto, che vuol dire retrocessione in Serie B con il Catanzaro che raccoglie gli stessi punti dei virgiliani ed il Varese con 13 punti. Lo scudetto \u00e8 stato vinto dalla Juventus con 43 punti, davanti alla coppia Milan e Torino con 42 punti.\nSulla panchina mantovana siede Renato Lucchi, una partenza difficoltosa per i biancorossi che dopo la sconfitta di Vicenza, otto rovesci in tredici giornate, porta alla decisione di sollevare l'allenatore e affidarne il compito a Renzo Uzzecchini. Con il nuovo allenatore sembra arrivare il cambio di passo atteso per i virgiliani, che per\u00f2 sciupano tutto nel finale di torneo, con tre sconfitte di fila, che sono una condanna alla Serie B, l'impresa di stagione la vittoria sul Milan a San Siro con una rete di Franco Panizza nel finale. In Coppa Italia il Mantova si classifica al secondo posto nel gruppo 2 dietro al Milan che poi vincer\u00e0 il trofeo per la seconda volta, e davanti a Novara, Catania e . Miglior marcatore di stagione Alberto Carelli preso dal Varese autore di 7 reti, di cui 5 in campionato e 2 in Coppa Italia, il mglior realizzatore in campionato \u00e8 stato Sauro Petrini autore di 6 centri."}
{"id": "3475066", "revid": "339392", "url": "https://it.wikipedia.org/wiki?curid=3475066", "title": "Battaglione alpini sciatori ''Monte Cervino''", "text": ""}
{"id": "3475068", "revid": "767487", "url": "https://it.wikipedia.org/wiki?curid=3475068", "title": "Socovce", "text": "Socovce (in ungherese \"Szoc\u00f3c\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3475070", "revid": "322321", "url": "https://it.wikipedia.org/wiki?curid=3475070", "title": "Benedetto Benedetti (vescovo)", "text": "Biografia.\nDi famiglia patrizia, fu eletto vescovo di Caorle il 18 agosto 1609. \nNon si conosce molto della sua carriera ecclesiastica. Come vescovo di Caorle consacr\u00f2 la chiesa della certosa di Vedana il 25 agosto 1619 e la chiesa di San Mansueto di Mansu\u00e8 il 27 luglio 1625 (dopo imponenti restauri). Inoltre consacr\u00f2 un altare nella chiesa di San Zenone di Aviano il 9 luglio 1615. \n\u00c8 particolarmente ricordato nelle cronache per aver cercato di regolamentare le tradizioni religiose, infatti \u00e8 stato rinvenuto un atto del 3 maggio 1618 a riguardo della processione del venerd\u00ec santo, che ancora al giorno d'oggi si svolge a Caorle.\nAlcune delle sue decisioni, tuttavia, causarono un contenzioso con i cittadini, e specialmente con il capitolo della cattedrale che dovette essere risolta davanti al patriarca di Venezia Francesco Vendramin e al successore di questi, Giovanni Tiepolo. Secondo il Musolino, la controversia si concluse con lo scioglimento del capitolo da una parte e con la rinuncia del vescovo Benedetti, nel 1629, il quale mor\u00ec nel 1636.\nSu questo concorda anche l'Ughelli, il quale, pur segnalando la data della morte nel 1636, aggiunge, citando in questo l'Italia Sacra di Giulio Ambrogio Lucenzio del 1704: \nQuesto spiegherebbe le discordanze con altre fonti, quali il Bottani o il Tentori."}
{"id": "3475071", "revid": "1499412", "url": "https://it.wikipedia.org/wiki?curid=3475071", "title": "Episodi di Queer as Folk", "text": "La serie televisiva Queer as Folk \u00e8 andata in onda per due stagioni tra il 1999 e il 2000 sul canale britannico Channel 4.In Italia la serie \u00e8 andata in onda su GAY.tv dal 12 ottobre 2002 e su Jimmy dal 27 gennaio 2005.\nLa prima stagione, composta da otto episodi, and\u00f2 in onda dal 23 febbraio al 13 aprile 1999.\nLa seconda stagione comprende due episodi, andati in onda il 15 febbraio e il 22 febbraio 2000."}
{"id": "3475074", "revid": "287204", "url": "https://it.wikipedia.org/wiki?curid=3475074", "title": "Su\u010dany", "text": "Su\u010dany (in ungherese \"Szucs\u00e1ny\") \u00e8 un comune della Slovacchia facente parte del distretto di Martin, nella regione di \u017dilina.\nHa dato i natali al politico Milan Hod\u017ea (1878-1944). "}
{"id": "3475076", "revid": "287204", "url": "https://it.wikipedia.org/wiki?curid=3475076", "title": "Sucany", "text": ""}
{"id": "3475078", "revid": "1522738", "url": "https://it.wikipedia.org/wiki?curid=3475078", "title": "Tailleur rosa Chanel di Jacqueline Bouvier Kennedy", "text": "Il tailleur rosa Chanel di Jacqueline Bouvier Kennedy era l'abito che la first lady, moglie del presidente degli Stati Uniti d'America John Fitzgerald Kennedy, indossava il giorno dell'assassinio del marito a Dallas, Texas, il 22 novembre 1963. Ad accompagnare il tailleur di colore rosa e blu c'era il caratteristico cappellino a tamburello dello stesso colore rosa dell'abito. Il tailleur rosa di Jacqueline Kennedy \u00e8 diventato uno dei simboli dell'assassinio del marito, oltre che una delle icone della moda degli anni sessanta.\n\u00c8 stato descritto come \"un famoso abito rosa che sar\u00e0 per sempre nella coscienza storica dell'America\", come \"una di quelle immagini indelebili che gli americani hanno immagazzinato: Jackie nel tailleur Chanel rosa, macchiato di sangue\", come \"il capo d'abbigliamento pi\u00f9 leggendario della storia americana\", e come \"emblematico per la fine della sua innocenza\". La stessa Jacqueline Kennedy era considerata un'icona della moda, e questo abito \u00e8 intuibilmente il pi\u00f9 referenziato e rivisitato di tutti i suoi abiti, ed il suo segno di riconoscimento.\nDopo che il presidente Kennedy fu assassinato, Jacqueline Kennedy continu\u00f2 ad indossare l'abito, macchiato di sangue, durante il giuramento di Lyndon B. Johnson e durante il volo di ritorno a Washington con la salma del presidente. Attualmente l'abito non \u00e8 esposto al pubblico e viene conservato presso l'Archivio nazionale in una teca sottovuoto, protetto da eventuali effetti sfavorevoli del clima. Per volere degli eredi l'abito dal 2003 non \u00e8 pi\u00f9 visibile e non verr\u00e0 esposto al pubblico per i prossimi cent'anni.\nIl tailleur.\nFra la fine degli anni cinquanta e l'inizio degli anni sessanta, i tailleur di Chanel erano uno dei pi\u00f9 forti simboli delle donne della borghesia chic che potevano essere trovate in tutto il mondo occidentale, ed evocavano la forte immagine di una donna di classe, intelligente, indipendente e moderna. Durante questo periodo, il tailleur divent\u00f2 \"un oggetto indispensabile nel guardaroba di ogni americana, in quanto si adattava ad ogni momento della giornata.\" Anche se le donne che vestono di colore rosa nel ventunesimo secolo sono piuttosto comuni, negli anni cinquanta quel colore era una novit\u00e0 nella moda, ed era stato reso popolare ed amato nella cultura americana da Mamie Eisenhower, che aveva lanciato un colore che la storica statunitense Karal Ann Marling avrebbe chiamato \"Rosa Mamie\". Dato che il tailleur Chanel era una forte dichiarazione di indipendenza femminile, e dato che il colore rosa era invece un elemento di femminilit\u00e0 tradizionale, forse l'abbinamento cercava di evitare l'associazione con gli attributi femministi dettati dall'abito Chanel nella societ\u00e0 tradizionalista e conservatrice americana.\nPrima che John F. Kennedy partisse per Dallas, aveva chiesto alla moglie cosa intendesse vestire. In un'intervista con William Manchester dopo l'evento, Jacqueline Kennedy disse che suo marito le aveva detto: \nIl tailleur rosa, che, come detto, era uno dei preferiti del marito, era stato presentato da Coco Chanel durante la sua collezioni autunno/inverno del 1961. Esistono fotografie che mostrano la first lady indossare quel tailleur, o uno molto simile ad esso, a Washington nel novembre 1961, in una chiesa il 12 novembre dello stesso anno, a Londra il 26 marzo 1962, a Washington nel settembre 1962, presso la Lafayette Square il 26 settembre 1962, durante una visita al re dell'Algeria il 15 ottobre 1962 e durante una visita al Maharaja del Jaipur il 13 ottobre 1962. Dopo l'ultima di queste apparizioni, apparentemente Jacqueline Kennedy non fu pi\u00f9 fotografata in quella mise sino al giorno dell'omicidio del marito, quando fu fotografata prima mentre scendeva dall'Air Force One, in seguito a Fort Worth e dopo a Dallas negli attimi prima dell'assassinio.\nIl tailleur era un doppio petto, con tre bottoni dorati e due tasche con bordo blu. Lo spesso colletto, e l'orlo sulle maniche e sulle tasche erano blu marino. Abbinato all'abito c'era il caratteristico cappellino a tamburello in rosa coordinato. Jacqueline Kennedy completava la mise con una borsa elegante blu, coordinata con il colletto, con orlo dorato. Va notato che la maggior parte del pubblico americano che vide le fotografie della coppia presidenziale in televisione e sui giornali fra il 1961 ed il 1963 non ebbe modo di capire di che colore fosse l'abito della first lady, dato che all'epoca sia le trasmissioni televisive, che le pubblicazioni cartacee erano esclusivamente in bianco e nero. Il colore rosa acceso dell'abito della Kennedy divenne celebre, soltanto dopo la pubblicazione delle indagini della Commissione Warren in una rivista a colori nell'ottobre 1964.\nIl sistema Chez Ninon \"linea per linea\".\nC'\u00e8 stato un considerevole dibattito fra gli storici della moda e gli esperti relativamente al fatto che il tailleur fosse uno Chanel originale o una copia di qualit\u00e0 acquistati dalle collezioni semiannuali di Karl Lagerfeld o di Chez Ninon. Un numero di fonti dichiarano che \u00e8 pi\u00f9 che probabile che si tratti di una copia di uno Chanel; alcuni affermano che \u00e8 stato realizzato da Chez Ninon durante un salone della moda di New York del 1961, copiando un abito rosa in lana di Chanel decorato con un colletto di color blu marino. Tuttavia nella biografia autorizzata di Coco Chanel, pubblicata nel 2010, Justine Picardie ha dichiarato che il tessuto, i bottoni ed i ricami della giacca provenivano dalla sede parigina di Chanel, e che il vestito era stato adattato per Jacqueline Kennedy presso Chez Ninon, usando il sistema che sarebbe stato chiamato \"linea per linea\" messo a punto da Chanel. Picardie insiste che tale sistema non aveva nulla a che fare con contraffazione o pirateria, dato che era ovvio il fatto che Chanel forniva i materiali a Chez Ninon. Lo scopo di comprare quell'abito da Chez Ninon non era per una questione di risparmio \u2013 il prezzo era lo stesso \u2013 ma appariva maggiormente patriottico all'elettorato americano comprare abiti in America anzich\u00e9 in Francia. Si \u00e8 stimato che l'abito nel 1963 costasse fra gli 800 ed 1.000 dollari.\nL'assassinio.\nJacqueline Kennedy era seduta al posto posteriore della Lincoln Continental scoperta al fianco del marito mentre l'auto viaggiava a Dallas. Immediatamente dopo che Kennedy fu colpito da uno sparo in testa, l'abito fu schizzato del suo sangue; quando Lady Bird Johnson vide l'auto all'ospedale in seguito all'assassinio, disse: Dopo l'assassinio, Jaqueline Kennedy rifiut\u00f2 di togliersi il tailleur, dicendo a Lady Bird, che le aveva chiesto se voleva qualcuno per aiutarla a cambiarsi: Nonostante i consigli del medico di John F. Kennedy, l'ammiraglio George Burkley, che \"gentilmente aveva cercato di convincerla a togliere l'abito rosa Chanel sporco di sangue\", la first lady continu\u00f2 ad indossare l'abito al fianco di Lyndon B. Johnson durante il suo giuramento come trentaseiesimo presidente degli Stati Uniti d'America. Lady Bird ricorda che durante il giuramento sull'Air Force One: \nJaqueline non ebbe alcun rimorso nel rifiutare di togliere il suo tailleur sporco di sangue; il suo unico rimpianto fu quello di lavarsi via il sangue dal viso prima del giuramento di Johnson. Quando finalmente il mattino seguente la Kennedy tolse il tailleur, una cameriera lo pieg\u00f2 e lo mise in una scatola. Alcuni giorni dopo l'assassinio questa scatola fu spedita alla madre di Jacqueline Kennedy, che scrisse \"22 novembre 1963\" sulla parte superiore della scatola e la conserv\u00f2 nel suo appartamento. Successivamente la scatola fu consegnata agli archivi nazionali, dove viene tenuta fuori dalla vista del pubblico, mentre il vestito non \u00e8 mai stato lavato.\nRiferimenti culturali.\nIl tailleur rosa di Jacqueline Kennedy \u00e8 stato ampiamente citato e replicato in varie produzioni cinematografiche e teatrali:"}
{"id": "3475080", "revid": "125754536", "url": "https://it.wikipedia.org/wiki?curid=3475080", "title": "Andrea Giuliacci", "text": "Biografia.\nFiglio del meteorologo perugino Mario Giuliacci, si \u00e8 laureato in Fisica presso l'Universit\u00e0 degli Studi di Milano con una tesi sull'influenza del fenomeno ENSO sul clima in Italia, ha successivamente conseguito il Dottorato di Ricerca in Scienze della Terra presso l'Universit\u00e0 degli Studi di Napoli Federico II.\nDal 2002 cura le previsioni del tempo in video per i telegiornali delle reti Mediaset: va in onda regolarmente all'interno dei telegiornali Studio Aperto, TG4 e TG5, e inoltre nella trasmissione di informazione \"Mattino Cinque\", tutte le mattine su Canale 5. Ha pubblicato diversi libri su meteorologia e climatologia, tutti editi da Alpha Test. \u00c8 coautore di diversi articoli accademici volti in particolare allo studio del fenomeno ENSO (\"El Ni\u00f1o-Southern Oscillation\") e alle sue influenze sul clima italiano. Dal 2007 \u00e8 membro del CBN-E (\"Climate Broadcasters Network - Europe\"), organismo che raccoglie circa 50 meteorologi provenienti da diversi stati dell'Unione europea e che sotto la guida del Direttorato per l'Ambiente della Commissione europea si prefigge l'obiettivo di fornire ai cittadini europei una corretta ed esaustiva informazione riguardante il cambiamento climatico.\nDal 2007 tiene il corso di Fisica dell'atmosfera presso l'Universit\u00e0 degli Studi di Milano-Bicocca. Nell'estate 2014 viene scelto come testimonial pubblicitario per il portale di ricerca europeo Trivago. Il 5 ottobre 2014 ha partecipato alla puntata domenicale del game show \"Avanti un Altro!\", riuscendo ad arrivare al difficile gioco finale, dove per\u00f2 non ha vinto il montepremi che in caso di vittoria avrebbe devoluto in beneficenza. Il 9 ottobre 2016 ha partecipato alla puntata domenicale del game show \"Caduta Libera\", anche stavolta senza una vincita che avrebbe devoluto in beneficenza. Attualmente \u00e8 docente di meteorologia presso l'Istituto Aeronavale Antonio Locatelli di Grottammare."}
{"id": "3475082", "revid": "110157", "url": "https://it.wikipedia.org/wiki?curid=3475082", "title": "\u0160\u00fatovo", "text": "\u0160\u00fatovo (in ungherese \"Sut\u00f3\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3475083", "revid": "287204", "url": "https://it.wikipedia.org/wiki?curid=3475083", "title": "Sutovo", "text": ""}
{"id": "3475089", "revid": "767487", "url": "https://it.wikipedia.org/wiki?curid=3475089", "title": "Trebostovo", "text": "Trebostovo (in ungherese \"Kistorboszl\u00f3\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3475095", "revid": "767487", "url": "https://it.wikipedia.org/wiki?curid=3475095", "title": "Trnovo (Slovacchia)", "text": "Trnovo (in ungherese \"Tarn\u00f3\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3475097", "revid": "481349", "url": "https://it.wikipedia.org/wiki?curid=3475097", "title": "Noi no", "text": ""}
{"id": "3475098", "revid": "125159490", "url": "https://it.wikipedia.org/wiki?curid=3475098", "title": "Gino Roncaglia (filosofo)", "text": "Biografia.\nNato a Roma, \u00e8 figlio del filologo Aurelio Roncaglia, nipote dell'omonimo musicologo Gino Roncaglia e fratello dell'economista Alessandro Roncaglia.\nLaureatosi in filosofia alla Sapienza Universit\u00e0 di Roma nel 1984, \u00e8 stato allievo di Tullio Gregory e Alfonso Maier\u00f9. Nel 1986 consegue il perfezionamento in Informatica umanistica, sempre presso la Sapienza. Consegue poi il dottorato in Filosofia nel 1993, presso l'Universit\u00e0 di Firenze. Insegna Editoria digitale e Digital Humanities presso l'Universit\u00e0 di Roma Tre. In precedenza, dal 1996 al 2019 era stato prima ricercatore, poi professore associato presso l'Universit\u00e0 della Tuscia, dove ha diretto un master in e-learning e corsi di perfezionamento su eBook e futuro del libro e sul web semantico. Dal 1983 al 1995 era stato documentarista bibliotecario presso l'Archivio Storico della Camera dei deputati, occupandosi dei primi progetti di digitalizzazione della documentazione storica.\nFra i pionieri dell'uso di internet in Italia e della riflessione sulle sue potenzialit\u00e0 culturali (in particolare nel settore dell'editoria e degli ebook), \u00e8 socio fondatore dell'Associazione culturale Liber Liber. \u00c8 stato autore con Marco Calvo, Fabio Ciotti e Marco A. Zela della fortunata serie di manuali su Internet pubblicati dalla casa editrice Laterza (sei edizioni e oltre venti ristampe fra il 1996 e il 2004). Oltre che sul mondo del web, sull'editoria digitale e sulle culture di rete, ha pubblicato numerosi studi e ricerche anche sulla storia della logica fra il Medioevo e Leibniz.\nIn ambito televisivo \u00e8 stato fra gli autori della trasmissione Rai \"MediaMente\" e di numerosi altri programmi televisivi legati al mondo delle nuove tecnologie e delle reti, nonch\u00e9 dei programmi culturali \"Nautilus\" e \"Zettel - Filosofia in movimento\" in onda a partire dal gennaio 2012 sul canale Rai Scuola. Durante l'emergenza COVID-19, \u00e8 stato autore e conduttore dei programmi di RAI Cultura Scuola@Casa, Scuola@Casa News e Scuola News, dedicati all'aggiornamento metodologico del corpo docente nei campi della didattica on-line e della didattica digitale integrata. Con Roberto Casati \u00e8 autore di un progetto - denominato Wikilex - per l'uso di strumenti wiki nel drafting normativo, in un contesto di democrazia partecipata. \nHa fatto parte dal settembre 2015 del Comitato tecnico scientifico per le biblioteche e gli istituti culturali del Ministero dei beni e delle attivit\u00e0 culturali e del turismo, da cui si \u00e8 dimesso per protesta nel maggio 2016."}
{"id": "3475099", "revid": "287204", "url": "https://it.wikipedia.org/wiki?curid=3475099", "title": "Nemzeti Bajnoks\u00e1g I 1943-1944", "text": "Ledizione 1943-44 del Nemzeti Bajnoks\u00e1g I vide la vittoria finale del Nagyv\u00e1radi AC, che conquist\u00f2 il suo primo e unico titolo ungherese. La squadra era infatti di Oradea, che attualmente fa parte della Romania. Altra squadra di una citt\u00e0 transilvana fu il Kolozsv\u00e1r AC, mentre l' fu di Novi Sad, Serbia\nCapocannoniere del torneo fu Gyula Zsengell\u00e9r dell'\u00dajpesti TE con 33 reti."}
{"id": "3475101", "revid": "92723", "url": "https://it.wikipedia.org/wiki?curid=3475101", "title": "Turany", "text": "Turany (in ungherese \"Nagytur\u00e1ny\") \u00e8 un comune della Slovacchia facente parte del distretto di Martin, nella regione di \u017dilina.\nHa dato i natali al pittore Milo\u0161 Alexander Bazovsk\u00fd."}
{"id": "3475107", "revid": "110157", "url": "https://it.wikipedia.org/wiki?curid=3475107", "title": "Tur\u010dianska \u0160tiavni\u010dka", "text": "Tur\u010dianska \u0160tiavni\u010dka (in ungherese \"Kisselmec\") \u00e8 un comune della Slovacchia facente parte del distretto di Martin, nella regione di \u017dilina.\nHa dato i natali al poeta J\u00e1n Kostra."}
{"id": "3475108", "revid": "287204", "url": "https://it.wikipedia.org/wiki?curid=3475108", "title": "Turcianska Stiavnicka", "text": ""}
{"id": "3475110", "revid": "287204", "url": "https://it.wikipedia.org/wiki?curid=3475110", "title": "Tur\u010dianske Jaseno", "text": "Tur\u010dianske Jaseno (in ungherese \"Tur\u00f3cjeszen\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3475111", "revid": "287204", "url": "https://it.wikipedia.org/wiki?curid=3475111", "title": "Turcianske Jaseno", "text": ""}
{"id": "3475115", "revid": "287204", "url": "https://it.wikipedia.org/wiki?curid=3475115", "title": "Tur\u010dianske K\u013ea\u010dany", "text": "Tur\u010dianske K\u013ea\u010dany (in ungherese \"V\u00e1gkelecs\u00e9ny\") \u00e8 un comune della Slovacchia facente parte del distretto di Martin, nella regione di \u017dilina."}
{"id": "3475116", "revid": "287204", "url": "https://it.wikipedia.org/wiki?curid=3475116", "title": "Turcianske Klacany", "text": ""}
{"id": "3475120", "revid": "773636", "url": "https://it.wikipedia.org/wiki?curid=3475120", "title": "Nemzeti Bajnoks\u00e1g I 1942-1943", "text": "Ledizione 1942-43 del Nemzeti Bajnoks\u00e1g I vide la vittoria finale del Csepeli WMFC, che conquist\u00f2 il suo secondo titolo.\nIn questa stagione facevano parte del campionato squadre di citt\u00e0 che attualmente non fanno pi\u00f9 parte dell'Ungheria: il Nagyv\u00e1radi AC di Oradea, Romania, il Kolozsv\u00e1r AC di Cluj Napoca, sempre rumena, e infine l' di Novi Sad, Serbia.\nCapocannonieri del torneo furono Jen\u0151 Jen\u0151fi del Vasas SC e Gyula Zsengell\u00e9r dell'\u00dajpesti TE con 26 reti."}
{"id": "3475133", "revid": "76963", "url": "https://it.wikipedia.org/wiki?curid=3475133", "title": "Luciano Roiti", "text": "Biografia.\nEntrato giovanissimo nel corpo degli alpini, raggiunse in breve tempo il grado di tenente specializzandosi nell'uso dell'artiglieria da montagna. Nel 1897 come membro del C.A.I. ottenne l'incarico di organizzare (primo in Italia) dei nuovi corpi di alpini sciatori grazie all'aiuto dell'ingegnere svizzero Adolfo Kind che lo accompagn\u00f2 durante le prime escursioni a scopo dimostrativo. Adolfo Kind, il figlio Paolo ed il tenente Roiti percorsero sempre nel 1897 il tragitto da Balme al Pian della Mussa, in val d'Ala nelle valli di Lanzo ed il 24 gennaio effettuarono la difficile traversata da Borgone (Valsusa) a Giaveno (Val Sangone), valicando il Monte Salancia per un totale di cinque ore e mezza e quasi 1700 metri in salita.\nIl tenente Roiti raccont\u00f2 l'impresa nell'articolo \"Delle marce sulla neve\", pubblicato il 12 marzo 1897 sulla rivista \"L'esercito italiano\", teorizzando l'importanza di questa nuova tecnica sci-alpinistica anche in campo bellico. Intrattenne in quegli stessi anni stretti rapporti d'amicizia e di collaborazione col celebre scalatore Ottorino Mezzalama."}
{"id": "3475138", "revid": "1573940", "url": "https://it.wikipedia.org/wiki?curid=3475138", "title": "Diclasiopa", "text": "Diclasiopa , \u00e8 un genere di insetti della famiglia degli Ephydridae (Diptera: Schizophora). \nDescrizione.\nIl capo ha faccia leggermente arcuata e antenne con arista pettinata e pedicello provvisto di una setola dorsale. La chetotassi della regione frontale contempla la presenza di due paia di setole fronto-orbitali, quelle anteriori proclinate, quelle posteriori reclinate, setole ocellari, verticali e pseudopostocellari ben sviluppate, queste ultime proclinate e leggermente divergenti. Faccia con un paio di setole facciali ricurve verso l'alto, inserite in basso, ai margini laterali. Gene con brevi setole e una pi\u00f9 sviluppata delle altre.\nTorace con setole acrosticali prescutellari ben sviluppate e dorsocentrali deboli, ad eccezione del paio posteriore. Le regioni laterali del mesonoto portano una sopralare postsuturale robusta e due notopleurali. Scutello densamente pubescente e con due paia di setole scutellari sui margini. Le pleure hanno l'anepisterno provvisto di due setole diseguali presso il margine posteriore.\nL'addome dei maschi ha l'epandrio conformato a U rovesciato, cosparso di setole e avvolgente un paio di cerci di forma globosa.\nSistematica e filogenesi.\nIl genere era in passato incluso nella vecchia sottofamiglia delle Psilopinae, ma successivamente alla revisione della tassonomia degli Ephydridae (Zatwarnicki, 1992), fu inserito con tutta la trib\u00f9 dei Discocerinini, nella nuova sottofamiglia delle Gymnomyzinae. \nSotto l'aspetto filogenetico \u00e8 in relazione con i generi \"Ditrichophora\", \"Hecamedoides\" e \"Pectinifer\", con i quali forma il clade intermedio dell'albero cladistico dei Discocerinini.\nVi sono comprese le seguenti quattro specie:\nDistribuzione.\nIl genere \u00e8 rappresentato principalmente nel Paleartico, con tre specie, di cui una presente anche nel Neartico (\"D. lacteipennis\"). \"D. nigricornis\" \u00e8, invece, endemica dell'ecozona afrotropicale.\nIn Europa sono presenti solo le specie \"D. lacteipennis\" e \"D. niveipennis\". Entrambe le specie sono segnalate anche in Italia, la prima solo nel territorio continentale, la seconda anche nell'Italia insulare."}
{"id": "3475142", "revid": "181699", "url": "https://it.wikipedia.org/wiki?curid=3475142", "title": "Incidente di Maury Island", "text": "L'incidente di Maury Island \u00e8 un caso controverso di osservazione di UFO avvenuto in USA tre giorni prima del famoso avvistamento da parte di Kenneth Arnold. L'opinione sul caso \u00e8 divisa tra chi lo ritiene una bufala e chi un caso di insabbiamento.\nCronologia.\nIl 21 giugno 1947, nel primo pomeriggio, il marinaio Harold Dahl si trovava in navigazione nei pressi di Maury Island. A bordo del battello erano presenti un altro marinaio, il figlio di Dahl e un cane. Ad un certo punto 6 UFO circolari dal diametro di una trentina di metri, di forma simile ad una ciambella con un foro al centro, sorvolarono il battello senza rumore. Uno di questi sembrava in difficolt\u00e0 e si abbass\u00f2 di quota finch\u00e9, secondo la testimonianza di Dahl, la formazione si trov\u00f2 a circa 200 metri di altezza. L'UFO in difficolt\u00e0 avrebbe allora perso pezzi di metallo incandescente che cadendo uccisero un gabbiano, il cane di Dahl e ferirono suo figlio ad un braccio. Successivamente, gli UFO avrebbero accelerato la velocit\u00e0 e sarebbero spariti all'orizzonte, verso ovest. Dahl scatt\u00f2 alcune foto degli UFO.\nIl giorno successivo Dahl ricevette la visita di un personaggio misterioso, che lo invit\u00f2 a colazione in un locale vicino. Il misterioso visitatore era un uomo alto e robusto, indossava un completo nero e guidava una Buick del 1947. Dahl pens\u00f2 che si trattasse di un agente del governo o dell'esercito. Mentre mangiavano, egli raccont\u00f2 a Dahl alcuni dettagli dell'avvistamento e lo invit\u00f2 a tacere, affermando che se avesse parlato la sua famiglia sarebbe stata messa in pericolo. Dahl raccont\u00f2 l'accaduto al suo socio Fred Crisman, che lo invit\u00f2 ad ignorare la minaccia.\nCrisman raccont\u00f2 i fatti ad un suo conoscente, Ray Palmer, editore di una rivista di fantascienza, che contatt\u00f2 Kenneth Arnold invitandolo ad indagare. Arnold incontr\u00f2 Crisman e Dahl; quest'ultimo, presentandosi come ufficiale della Guardia Costiera, gli raccont\u00f2 l'accaduto e gli consegn\u00f2 i detriti metallici che aveva raccolto ma non le fotografie, che a suo dire erano velate e inutilizzabili e successivamente erano state smarrite da Crisman. Arnold contatt\u00f2 un ufficiale dell'Army Air Force, il tenente Brown, che insieme al capitano Davidson si rec\u00f2 ad incontrarlo, ascoltando a sua volta il racconto e prendendo in consegna il materiale caduto dall'UFO. Sulla via del ritorno, l'aereo che trasportava Brown e Davidson precipit\u00f2 e i due ufficiali rimasero uccisi. Per alcuni ufologi, il governo americano aveva manovrato per fare tacere Dahl ed eliminare le prove.\nInvestigazione.\nSul caso venne condotta un'indagine da parte dell'USAF e dell'FBI. In base ai risultati delle indagini, il capitano Edward J. Ruppelt rivel\u00f2 nuovi elementi che consentirono di fare luce sul caso. Anzitutto venne fuori che Dahl non era un ufficiale della Guardia Costiera come aveva detto ad Arnold, ma il semplice proprietario di un barcone per il trasporto del legname; inoltre i detriti metallici che aveva consegnato erano semplice lamiera aeronautica, che Brown e Davidson avevano riconosciuto, senza tuttavia dire niente ad Arnold per non metterlo in imbarazzo.\nVenne poi accertato che l'aereo che trasportava i due ufficiali non era caduto per sabotaggio ma per cause accidentali. Alla fine Dahl ammise che la storia era un'invenzione e che non c'era stato alcun avvistamento n\u00e9 alcuna visita di personaggi misteriosi vestiti di nero. Nonostante ci\u00f2, alcuni ufologi continuano a ritenere che l'avvistamento \u00e8 stato veritiero e che Dahl ha ritrattato per paura."}
{"id": "3475148", "revid": "287204", "url": "https://it.wikipedia.org/wiki?curid=3475148", "title": "Gino Roncaglia (musicologo)", "text": "Biografia.\nFiglio di Alessandro Roncaglia, letterato e musicista, capitano dei volontari del modenese nei moti del 1848.\nLaureatosi in scienze naturali nel 1907, e autore di alcune pubblicazioni manualistiche in tale settore, cominci\u00f2 giovanissimo la collaborazione a giornali e riviste musicali. Fra i suoi lavori, studi su Giuseppe Verdi, Gioachino Rossini, ma anche sulla scuola musicale modenese, e in particolare su Orazio Vecchi. Fra le sue opere principali, \"Il melodioso Settecento italiano\", \"L'ascensione creatrice di Giuseppe Verdi\", e i due libri divulgativi \"Invito alla Musica\" e \"Invito all'Opera\", che ebbero una larghissima diffusione e conobbero diverse edizioni.\nCollaboratore di molte fra le principali riviste musicali dell'epoca: \"Rivista Musicale Italiana\", \"Cultura Musicale\", \"Cronache Musicali\", \"Il pianoforte\", \"La Rassegna Musicale\", \"La Scala\", \"Musica d'oggi\", e altre. Fu socio fondatore, insieme a Mario Pedrazzi, dell'Associazione \"Amici della Musica\", che dal 1918 fino ad oggi ha invitato a Modena i pi\u00f9 grandi interpreti e concertisti del mondo. Ha avuto vari riconoscimenti e premi, fra cui l'encomio solenne della regia Accademia d'Italia per il volume \"L'ascensione creatrice di Giuseppe Verdi\", nel 1942, con promotori Alessandro Luzio e Pietro Mascagni.\nFu socio effettivo della Deputazione di storia patria per le antiche province Modenesi; socio effettivo dell'Accademia nazionale di scienze lettere e arti di Modena, socio effettivo dell'Accademia nazionale Luigi Cherubini di Firenze; membro del consiglio direttivo dell'Accademia Musicale Chigiana per le settimane musicali senesi. Fu amico e corrispondente di molti fra i pi\u00f9 importanti musicisti e compositori dell'epoca, fra cui Giacomo Puccini e Pietro Mascagni.\nSconosciuta fino a pochi anni fa \u00e8 stata la sua attivit\u00e0 di compositore, che comprende opere che risalgono per lo pi\u00f9 agli anni giovanili: romanze, suonate, concerti, sinfonie, due Opere e varia musica per grande orchestra."}
{"id": "3475149", "revid": "124123", "url": "https://it.wikipedia.org/wiki?curid=3475149", "title": "Sauvaire Intermet", "text": "Biografia.\nSauvaire Intermet nel 1590 fu nominato maestro di cappella della cattedrale di San Trofimo di Arles, incarico che mantenne fino al 1595 circa. Un atto del 1599 lo cita come \"maistre de chapelle de la Reyne de France\", probabilmente di Luisa di Lorena-Vaud\u00e9mont (1553-1601), vedova di Enrico III, che si era ritirata a Chenonceaux. Nel 1599 divenne canonico del capitolo di Sant'Agricola di Avignone con l'incarico di maestro di cappella. La sua carriera in questa chiesa prosegu\u00ec per decenni, con qualche interruzione a San Giusto di Narbona nel 1613-1614 e verso il 1616, poi a San Salvatore di Aix-en-Provence all'inizio del 1629. Parallelamente a questi incarichi, Intermet si mise a disposizione della citt\u00e0 in occasione delle visite dei sovrani e di altre importanti circostanze.\nLa maggior parte della carriera di Intermet trascorse ad Avignone, allora possesso pontificio e perci\u00f2 soggetta all'influenza italiana. I gesuiti vi avevano una cospicua presenza, con un noviziato e un collegio importante che s'ingrand\u00ec all'epoca della proibizione della Compagnia in Francia tra la fine del 1594 e il 1603. Avignone costitu\u00ec infatti un avamposto dell'influenza pontificia in Francia e un bastione gesuita circondato da terre a maggioranza protestante. Intermet fu maestro di cappella e musicista ufficiale della citt\u00e0 e della contea di Avignone, incaricato dell'animazione musicale delle cerimonie e delle visite reali e probabilmente anche maestro di musica al Collegio dei Gesuiti. Questa tripla posizione gli procur\u00f2 una notevole preminenza sugli altri musicisti avignonesi, se non provenzali, giacch\u00e9 mantenne il suo ruolo per un periodo di circa cinquant'anni, particolarmente lungo per un maestro di cappella.\nFonti d'archivio mostrano che aggiunse una banda di violoni a suoi cantori per rinforzare l'organico in occasione delle feste solenni o delle maggiori processioni. Alcune relazioni lo citano come direttore musicale delle grandi celebrazioni, come nel novembre del 1600 per l'ingresso in citt\u00e0 di Maria de' Medici, occasione in cui riunisce i cantori di tutte le cappelle della citt\u00e0, o alla fine di luglio del 1622 per la canonizzazione di sant'Ignazio di Loyola e di san Francesco Saverio. Intervenne anche nel novembre del 1622 per l'ingresso di Luigi XIII ad Avignone. Il re volle avere una copia della musica d'Intermet.\nIntermet fu anche attivo per le confraternite di artigiani o di penitenti, sovente localizzate nella cappella del Collegio dei Gesuiti. Gli fu richiesto di dirigere le loro esecuzioni musicali o di comporre dei cantici, come prova un documento del 1647 della congregazione dei taffetassieri. Ad Avignone, dovette essere in contatto con qualche celebrit\u00e0: il gesuita Athanasius Kircher (1602-1680), il musicista Annibal Gantez (c. 1600\u00a0\u2013 1668), o Nicolas Saboly (1614-1675), celebre compositore di \"no\u00ebl\".\nOpere.\nLe sue composizioni sono in gran parte perdute o conservate in frammenti.\nMottetti.\nLa maggior parte dei suoi mottetti conosciuti sono conservati in 5 partite separate, resti di un gruppo di 12, recentemente scoperte nella collezione H. M. Brown a Chicago , alle quali si possono aggiungere una partita isolata proveniente d'un'altra raccolta della stessa origine . Questi mottetti sono scritti sul testo del salmi, di inni, preghiere, responsori, versetti o antifone diverse.\nTra queste ultime, la maggior parte riguarda la liturgia del Venerd\u00ec e del Sabato Santo. Per il resto, fece ampio ricorso alla pratica della centonizzazione, con versetti estratti soprattutto dal VI capitolo del Vangelo di Giovanni, da Isaia, e dall'Ecclesiaste. Questa raccolta contiene sette mottetti in onore delle grandi figure della Compagnia di Ges\u00f9: Ignazio di Loyola, Francesco Saverio e Francesco Borgia.\nLe date trovate in questa raccolta vanno dal 1622 al 1624; \u00e8 quindi evidente che una parte dei mottetti possa essere stata composta per la canonizzazione di Ignazio di Loyola e di Francesco Saverio del 1622, nonch\u00e9 per la beatificazione di Francesco Borgia del novembre del 1624.\nLa musica presenta uno stile contrappuntistico e a volte sezioni molto omofonia (musica), nello stile del falso bordone o del \"contrappunto semplice\".\nQuesta raccolta contiene anche prove della pratica policorale gi\u00e0 registrate nelle testimonianze del 1600 e del 1622: partiture a due o tre cori, apparizione precoce di piccoli cori di solisti in opposizione al gran coro, a volte una struttura strofa-ritornello che si presta naturalmente alla spazializzazione. Fornisce una testimonianza unica della musica che era eseguita nelle celebrazioni dei gesuiti di Avignone all'inizio del XVII secolo.\nFortuna.\nLa rinomanza di Intermet fu grande, e ancor pi\u00f9 significativa perch\u00e9 dopo il 1600 sembra che non si sia mai allontanato dalla Provenza e perch\u00e9 le sue opere non furono quasi mai date alle stampe. Annibal Gantez lo cita nel 1643 mettendolo alla pari di Eustache Du Caurroy o di Claude Le Jeune; il gesuita Antoine Parran lo cita nel suo \"Trait\u00e9 de musique\" del 1639."}
{"id": "3475150", "revid": "599013", "url": "https://it.wikipedia.org/wiki?curid=3475150", "title": "Ed Bartels", "text": ""}
{"id": "3475151", "revid": "300067", "url": "https://it.wikipedia.org/wiki?curid=3475151", "title": "Edward Bartels", "text": ""}
{"id": "3475152", "revid": "767487", "url": "https://it.wikipedia.org/wiki?curid=3475152", "title": "Pete Brennan", "text": ""}
{"id": "3475162", "revid": "599013", "url": "https://it.wikipedia.org/wiki?curid=3475162", "title": "Keith Starr", "text": ""}
{"id": "3475163", "revid": "1543377", "url": "https://it.wikipedia.org/wiki?curid=3475163", "title": "Packard Patrician", "text": "La Patrician \u00e8 un'autovettura costruita dalla Packard dal 1951 al 1954 e dalla Studebaker-Packard Corporation dal 1955 al 1956. Nei primi due anni di produzione il modello era chiamato Patrician 400. La vettura fu assemblata negli stabilimenti Packard di Detroit.\nIl contesto.\nNel 1951 e nel 1952 la Casa automobilistica di Detroit diede una denominazione numerica alle proprie vetture. Alla base della gamma offerta erano commercializzate la 200, che era il modello pi\u00f9 economico ed era disponibile in versione berlina, e la 250, che era venduta in versione hard-top e cabriolet. Come vettura di media gamma era offerta la 300 mentre come modello di punta era commercializzata la Patrician 400. Sia la 200 che la 250 erano vetture \"Junior\" e si distinguevano dalle \"Senior\" (la 300 e la Patrician 400), oltre che per il passo pi\u00f9 corto, anche per gli allestimenti interni, che erano meno lussuosi. Dal 1936 infatti la gamma Packard era contraddistinta da due serie: da un lato le lussuose \"Senior\" e dall'altro le pi\u00f9 economiche \"Junior\".\nLe \"Junior\" e le \"Senior\" erano abbastanza simili esteriormente, anche se le prime non avevano il famoso cormorano che ornava la capote e possedevano le luci posteriori verticali invece di quelle orizzontali dei modelli \"Senior\". I modelli \"Junior\" non avevano neppure il lunotto avvolgente che era presente sui modelli \"Senior\" versione berlina.\nLa sigla numerica \u201c400\u201d nel nome del modello fu mantenuta fino al 1952. Dall'anno successivo la vettura fu venduta semplicemente come \u201cPatrician\u201d.\nFino al 1954 la carrozzeria \"Henney\" costru\u00ec un certo numero di esemplari di Patrician, in versione berlina di lusso e limousine di rappresentanza da 9 passeggeri, su un telaio con un passo da 3759 mm. La carrozzeria \"Derham\" assembl\u00f2 invece qualche esemplare di Patrician su misura in versione berlina con i fari posteriori pi\u00f9 piccoli e gli interni pi\u00f9 ricercati, tra cui il tetto in pelle imbottita.\nCaratteristiche.\n1951-1952.\nIl livello di allestimento pi\u00f9 elevato della gamma Packard offerta in questo periodo era rappresentato dalla \u201cPatrician 400\u201d, che sostitu\u00ec la Custom Eight. La vettura era facilmente riconoscibile dalle altre Packard per le cromature. Ad esempio, il modello del 1951 possedeva tre prese d\u2019aria cromate montate sui parafanghi posteriori, che diventarono quattro l'anno successivo. Sempre nel 1951 le Patrician e le 300 avevano installato una griglia leggermente revisionata che comprendeva un'inclusione cromata a forma di dente che si inseriva nella parte ovale. Questa novit\u00e0 fu in seguito applicata alle 250. Nell'allestimento base della Patrician 400 erano anche inclusi tappetini \"Wilton\" e poggiapiedi imbottiti per i passeggeri posteriori. Con un prezzo di 3.662 dollari la Patrician 400 era la Packard pi\u00f9 costosa. Il modello possedeva un telaio con un passo di 3226 mm che condivideva con la 300 berlina. Tutte le altre Packard invece avevano un passo di 3099\u00a0mm.\nLa motorizzazione di tutti i modelli commercializzati all'epoca dalla Casa di Detroit derivava dal classico otto cilindri in linea gi\u00e0 montato su vetture Packard precedenti. La 200 aveva installato un motore da 4719 cm\u00b3 di cilindrata che erogava 135 CV di potenza, tutti gli altri invece avevano un propulsore da 5359\u00a0cm\u00b3 e 150 CV. Il motore della Patrician possedeva per\u00f2 alcuni accorgimenti che lo distingueva dagli altri: per un funzionamento morbido e privo di vibrazioni questo propulsore montava nove supporti di banco invece che cinque (come negli altri motori), senza per\u00f2 che la potenza aumentasse.\nLa produzione di Patrician 400 fu di 9.001 esemplari nel 1951 e 3.975 nel 1952.\nLa sigla \u201c400\u201d fu eliminata dalla denominazione del modello dal 1953, ed il nome \u201cPatrician\u201d continu\u00f2 ad occupare la posizione pi\u00f9 elevata nella gamma offerta dalla Packard fino al 1956.\n1953-1954.\nAnche per il biennio 1953-1954 la Patrician continu\u00f2 ad essere montata sul medesimo telaio da 3226 mm di passo degli anni precedenti, continuando a rappresentare la vettura pi\u00f9 prestigiosa commercializzata dalla Packard. La Patrician fu anche usata come base per le vetture personalizzate carrozzate da \"Henney\", che produceva vetture in versione berlina e limousine. La differenza tra le due risiedeva nella presenza di un vetro separatore tra lo scompartimento anteriore e quello posteriore.\nDurante questo periodo la Patrician fu oggetto cambiamenti annuali che riguardavano principalmente l'allestimento interno.\nLe vetture \"Henney\" per uso professionale (carri funebri, ambulanze e altri veicoli per servizi particolari) usavano generalmente un allestimento che derivava da quello della Patrician ed erano costruite su un telaio da 3962\u00a0mm di passo. Un'eccezione fu il 1954, quando fu usato l'allestimento della Cavalier. Dato che le auto per uso professionale erano completamente costruite da carrozzerie specifiche sulla base di telai Packard, e non erano quindi conversioni, il loro allestimento aveva poco a che fare con quello di lusso delle Patrician, a parte l'aspetto esteriore generale. La \"Henney Junior\", un'ambulanza o carro funebre con passo corto, era costruita sul telaio standard delle Patrician o delle Cavalier, ma possedeva delle sospensioni irrobustite rispetto ai modelli da cui derivava. Il motore invece aveva cinque supporti di banco invece dei nove che erano presenti nel propulsore della Patrician.\nLe Patrician del 1953 usavano lo stesso motore da 5.359 cm\u00b3 di cilindrata e con nove supporti di banco utilizzato nel biennio precedente, ma aveva installato un carburatore quadricorpo che ne incrementava la potenza. Nel 1954 fu invece montato un propulsore da 5.880\u00a0cm\u00b3 con lo stesso numero di supporti di banco ed il medesimo carburatore del precedente, ma con la testata in alluminio. Questo nuovo motore produceva 220 CV. Sempre nel 1954 fu introdotta una posizione di pre-avvio nel blocchetto di accensione. I primi modelli avevano questa caratteristica integrata in un interruttore montato nel carburatore, e che veniva azionato agendo sul pedale dell'acceleratore.\n1955-1956.\nNel 1955 l'intera linea Packard fu oggetto di un profondo aggiornamento del design, che mancava dal 1951. Sotto la guida di Richard A. Teague, le Packard \"Senior\" furono fornite di una pi\u00f9 moderna griglia anteriore, di fari posteriori \u201ca cattedrale\u201d, di un alloggiamento per i fanali anteriori e di una nuova linea che consentiva l'impiego di una verniciatura a due oppure a tre colori. Mentre la Packard non poteva permettersi di ridisegnare interamente la superficie vetrata della vettura, una nuova finitura alla base del montante posteriore faceva apparire il tetto come ridisegnato. I modelli continuavano ad utilizzare un parabrezza avvolgente, com'era del resto comune per le auto americane dell'epoca. All'interno, la tappezzeria fu rivista e le vetture ricevettero un nuovo cruscotto che era caratterizzato dall'uso abbondante di acciaio.\nNel 1955 furono prodotti 9.127 esemplari di Patrician, che fu offerta solamente in versione berlina a quattro porte.\nI cambiamenti realizzati nel 1956 includevano la revisione degli alloggiamenti dei fanali anteriori con la realizzazioni di palpebre fari protese ulteriormente in avanti. La zona intorno ai fanali anteriori fu verniciata di nero per dare un effetto di maggiore profondit\u00e0. Il modello ebbe anche una nuova griglia anteriore. Nel 1956, ultimo anno di produzione della Patrician, furono costruiti 3.375 esemplari.\nL'ultima Patrician e la scomparsa del marchio Packard.\nNel 1956, quando era gi\u00e0 in atto la separazione voluta da James Nance dei modelli Packard \"Senior\" da quelli pi\u00f9 economici Clipper, le finanze della Studebaker-Packard Corporation erano notevolmente peggiorate da quando le due aziende si erano unite due anni prima. A causa di questa situazione, e del fallimento della American Motors che avrebbe dovuto, nelle speranze di Nance, acquistare la trasmissione Ultramatic e la tecnologia dei motori V8 Packard, fu presa la decisione di chiudere gli stabilimenti storici di Detroit trasferendo l'attivit\u00e0 produttiva nelle fabbriche Studebaker di South Bend.\nL'ultima Packard costruita negli stabilimenti storici di Detroit fu una Patrician nera versione berlina, ed usc\u00ec dalle linee di produzione il 25 giugno 1956.\nLa sola Packard offerta nel 1957 fu una Studebaker President rimarchiata Clipper. L'ultimo modello Packard, che non aveva una denominazione specifica, usc\u00ec nel 1958. Nel 1962 il consiglio di amministrazione della Studebaker-Packard Corporation deliber\u00f2 la rimozione del nome Packard dalla dicitura della compagnia."}
{"id": "3475166", "revid": "599013", "url": "https://it.wikipedia.org/wiki?curid=3475166", "title": "Justus Thigpen", "text": ""}
{"id": "3475168", "revid": "300067", "url": "https://it.wikipedia.org/wiki?curid=3475168", "title": "Richie Moore", "text": ""}
{"id": "3475172", "revid": "126257", "url": "https://it.wikipedia.org/wiki?curid=3475172", "title": "Packard Patrician 400", "text": ""}
{"id": "3475183", "revid": "767487", "url": "https://it.wikipedia.org/wiki?curid=3475183", "title": "Il re degli Schnorrer", "text": "Il re degli schnorrer \u00e8 un romanzo umoristico dello scrittore inglese Israel Zangwill scritto nel 1894.\nTrama.\nVi si raccontano varie umoristiche vicissitudini del protagonista, Manasse Bueno Barzillai Azevedo da Costa, ebreo sefardita e re degli schnorrer, come erano chiamati i pezzenti scrocconi di origine ebraica che vivevano nella Londra di Giorgio III, fra Settecento e Ottocento."}
{"id": "3475185", "revid": "486946", "url": "https://it.wikipedia.org/wiki?curid=3475185", "title": "Capo della polizia e direttore generale della pubblica sicurezza", "text": ""}
{"id": "3475186", "revid": "1305772", "url": "https://it.wikipedia.org/wiki?curid=3475186", "title": "Avalanche (Mountain)", "text": "Avalanche \u00e8 il quarto album discografico del gruppo musicale rock statunitense Mountain, pubblicato dalla casa discografica Columbia Records nel luglio del 1974.\nL'album raggiunse il 31 agosto 1974)la posizione numero 102 della Chart statunitense Billboard 200."}
{"id": "3475196", "revid": "767487", "url": "https://it.wikipedia.org/wiki?curid=3475196", "title": "Serafino Cantone", "text": "Biografia.\nMonaco benedettino, fu attivo soprattutto a Milano, dove fu organista del Duomo. Verso il 1592 forse fu anche a Venezia. \nLa sua musica fu apprezzata, oltre che a Milano, anche in Baviera, in Prussia, in Pomerania e in Slesia.\nCompose musica sacra e fu celebre per i suoi mottetti. Diede alle stampe i \"Motetti a 5 libro secondo\" (1605), i \"Motetti concertati alla moderna\" (1625), un'\"Academia festevole concertata a sei voci\" (Milano, 1627) e libri di madrigali."}
{"id": "3475206", "revid": "295700", "url": "https://it.wikipedia.org/wiki?curid=3475206", "title": "Strategia elettorale", "text": ""}
{"id": "3475208", "revid": "2194416", "url": "https://it.wikipedia.org/wiki?curid=3475208", "title": "Negative campaigning", "text": "Il negative campaigning, o mudslinging in un registro colloquiale, \u00e8 un termine inglese di origine statunitense che indica una strategia elettorale tesa ad enfatizzare gli aspetti negativi degli avversari piuttosto che quelli positivi della propria parte politica. In un senso pi\u00f9 ampio, il termine pu\u00f2 indicare qualsiasi mezzo retorico con il quale si fa riferimento a un avversario politico, che va dal semplice paragone all'attacco ad personam.\nAlcune ricerche hanno evidenziato che il \"negative campaigning\" rappresenta la normalit\u00e0 in tutti i contesti politici."}
{"id": "3475220", "revid": "92723", "url": "https://it.wikipedia.org/wiki?curid=3475220", "title": "Giovanni Stefano Fontana Morello", "text": "Biografia.\nOriginario di Biella, nel 1614 \u00e8 organista nella chiesa della Madonna di Robbio, che allora faceva parte della diocesi di Vercelli. \nNel 1617 fu nominato canonico di Santo Stefano a Biella, posto a cui rinunzi\u00f2 il 29 dicembre 1634 per accettare la nomina a canonico di Santa Maria Maggiore a Vercelli, dove si presume che sia morto.\nDiede alle stampe due libri di musica sacra:\nEntrambi i libri sono noti in un'unica copia superstite, conservata alla Biblioteca capitolare di Aosta. In particolare, del primo libro sopravvivono tre parti su quattro, mentre del secondo solo una parte delle dieci originarie."}
{"id": "3475222", "revid": "1305772", "url": "https://it.wikipedia.org/wiki?curid=3475222", "title": "Spahr", "text": ""}
{"id": "3475223", "revid": "37401", "url": "https://it.wikipedia.org/wiki?curid=3475223", "title": "Morfi", "text": ""}
{"id": "3475227", "revid": "228587", "url": "https://it.wikipedia.org/wiki?curid=3475227", "title": "Black list", "text": ""}
{"id": "3475228", "revid": "869733", "url": "https://it.wikipedia.org/wiki?curid=3475228", "title": "Burlamacco d'oro", "text": "Il Burlamacco d'oro, chiamato in alcune riviste Festival di Viareggio, era una manifestazione musicale italiana svoltasi nella citt\u00e0 di Viareggio tra il 1958 e il 1965. Con l'eccezione della prima edizione (andata in onda solo alla radio), venne trasmessa dalla Rai in differita sul Primo Canale Rai, alle ore 22.\nStoria della manifestazione.\nIl Burlamacco d'oro venne organizzato su iniziativa del compositore, paroliere e giornalista Aldo Valleroni. Il nome deriva da quello di Burlamacco, maschera ufficiale del Carnevale di Viareggio; il vincitore riceveva come trofeo la statuetta del \"Burlamacco d'oro\", del valore di mezzo milione di lire dell'epoca.\nLa manifestazione, nel corso degli anni, cambi\u00f2 alcune volte formula, con la costante che la canzone vincitrice veniva premiata l'anno successivo, e designata in base alle vendite dei dischi, certificate dalla Siae."}
{"id": "3475230", "revid": "80598", "url": "https://it.wikipedia.org/wiki?curid=3475230", "title": "Burlamacco d'Oro", "text": ""}
{"id": "3475231", "revid": "767487", "url": "https://it.wikipedia.org/wiki?curid=3475231", "title": "Enrico Radesca", "text": "Biografia.\nDal 1597 al 1615 fu organista della Cattedrale di Torino, nel 1615 divenne direttore del coro. Fu poi musicista alla Corte sabauda, prima al servizio di don Amedeo, figlio illegittimo di Carlo Emanuele I, poi maestro di cappella di Corte.\nCompose musica sacra e profana. Diede alle stampe a Venezia una \"Messa con mottetti 8 vv. bc.\" (ora perduta) e \"Messe et motetti a 8 v. con b.c. Libro primo, Op. XI\" (1620), che contiene due messe e dodici mottetti. Dal 1605 al 1610 pubblic\u00f2 quattro libri di \"Canzonette, madrigali et arie alla romana a due voci, per cantare et sonare con il chitarrone o spinetta\": il primo volume fu edito a Milano.\nIl volume di \"Messe et motetti\" contiene un sonetto dedicato all'autore dal bresciano Domizio Bombarda, in cui si legge quest'elogio:"}
{"id": "3475233", "revid": "830939", "url": "https://it.wikipedia.org/wiki?curid=3475233", "title": "Meinrad Spie\u00df", "text": "Biografia.\nBattezzato con il nome di Matth\u00e4us, entr\u00f2 undicenne nell'abbazia benedettina di Irsee, dove frequent\u00f2 il liceo e ricevette la prima formazione musicale. Nel 1701 entr\u00f2 nel noviziato e nel 1702 fece la professione religiosa, prendendo il nome di Meinrad. Terminato il corso di studi del seminario fu ordinato presbitero nel 1707.\nMeinrad si mise in luce per le eccezionali doti musicali e trentenne fu inviato a Monaco di Baviera per perfezionarsi sotto la guida di Giuseppe Antonio Bernabei (1649-1732), maestro di cappella di Corte di Massimiliano II Emanuele di Baviera. Stette a Monaco dal 1709 al 1712, quando torn\u00f2 alla sua abbazia, dove trascorse il resto della sua vita.\nNel 1743 Lorenz Christoph Mizler lo nomin\u00f2 membr\u00f2 della \"Correspondierende Societ\u00e4t der musicalischen Wissenschaften\" di Lipsia, che aveva annoverato Bach, H\u00e4ndel e Telemann.\nOpere.\nLo stesso autore incluse un catalogo delle sue opere nel \"Tractatus Musicus Compositorio-Practicus\":"}
{"id": "3475234", "revid": "287204", "url": "https://it.wikipedia.org/wiki?curid=3475234", "title": "Meinrad Spiess", "text": ""}
{"id": "3475243", "revid": "2014155", "url": "https://it.wikipedia.org/wiki?curid=3475243", "title": "San Giorgio al Lambro", "text": "San Giorgio al Lambro (\"Cassin de San Giorg al Lamber\" in dialetto brianzolo) \u00e8 dal 1757 una piccola frazione del comune di Biassono, in Brianza, nella regione Lombardia.\n\u00c8 collocata sulla sponda destra, chiamata Alzaia, del fiume Lambro, a ridosso delle mura di nord-est del Parco di Monza e al confine con i comuni di Arcore e di Villasanta.\nStoria.\nIl borgo sembra avere origini molto antiche, poich\u00e9 si trova lungo il fiume Lambro, in una zona anticamente prescelta e ideale per l'impianto di mulini e lavanderie.\nGran parte dei terreni erano di propriet\u00e0 dei marchesi \"Crevenna\", feudatari di Biassono.\nSono ancora visibili oggi i resti di canali molitori e di mulini fluviali, nonch\u00e9 un porticato con colonne dei secoli XIV-XV.\nAnticamente la frazione era un comune autonomo tra il territorio di Biassono e quello di Villa San Fiorano, ma gi\u00e0 nel compartimento territoriale dello Stato di Milano, editto 10 giugno 1757, il comune di Biassono con l'unita \"Cassina San Giorgio al Lambro\" risulta inserito nella Pieve di Desio, essendo intervenuta la fusione delle due comunit\u00e0 per ordine dell'imperatrice Maria Teresa.\nNegli ultimi decenni dell'Ottocento furono effettuati importanti ritrovamenti di epoca romana, in localit\u00e0 \"Mondina\" (presso la Cascina Monzina, architettura scomparsa del Parco di Monza), attualmente visibili al Museo archeologico di Milano.\nLa chiesa parrocchiale sorge sul luogo in cui esisteva un antico oratorio dedicato a San Giorgio.\nAll'interno \u00e8 presente anche una particolare Madonna lignea.\nPorta San Giorgio.\nNel suo territorio si trova la \"Porta San Giorgio\" del Parco di Monza, uno dei principali accessi, che prende appunto il nome da questa localit\u00e0.\nPermette di accedere al \"Golf Club\" interno e all'Autodromo Nazionale."}
{"id": "3475255", "revid": "1318658", "url": "https://it.wikipedia.org/wiki?curid=3475255", "title": "Gal Gadot", "text": "Come modella \u00e8 stata vincitrice del titolo di Miss Israele 2004 ed ha rappresentato il suo paese a Miss Universo nello stesso anno.\nBiografia.\nNata e cresciuta nella citt\u00e0 israeliana di Petah Tiqwa, Gadot \u00e8 figlia di una coppia sabra di origini aschenazite, di ascendenze pi\u00f9 precisamente polacca, austriaca, tedesca e ceca. \u00c8 nipote di superstiti della Shoah, e ha dichiarato di essere stata educata ad un grande rispetto delle tradizioni ebraiche. In giovent\u00f9 ha praticato, anche a livello agonistico, discipline quali pallavolo, pallacanestro e tennis.\nTra il 2005 e il 2006 ha prestato servizio militare come soldatessa delle Forze di difesa israeliane, divenendo anche istruttrice di combattimento. Ha inoltre frequentato la facolt\u00e0 di Giurisprudenza, lasciando per\u00f2 gli studi dopo un solo anno. \u00c8 un'appassionata di motociclismo.\nNel 2008 sposa l'imprenditore connazionale Yaron Versano. Dalla loro unione nascono Alma (2011), Maya (2017) e Daniella (2021). Una stima del 2018 della rivista \"Forbes\" la posiziona al decimo posto tra le attrici pi\u00f9 pagate al mondo per quell'anno, con un introito pari a 10 milioni di dollari.\nCarriera.\nModella.\nNel 2004, all'et\u00e0 di diciotto anni, Gadot partecipa all'annuale edizione di \"Miss Israele\", aggiudicandosi il titolo. Tale vittoria le vale la partecipazione a \"Miss Universo\", dove per\u00f2 manca il posizionamento entro le prime quindici.\nNel 2007 viene immortalata dal periodico \"Maxim\" per il servizio fotografico \"Women of the Israeli Army\", figurando successivamente anche in copertina al \"New York Post\". Nel 2008 diviene una delle principali modelle di \"Castro\", del quale conduce anche uno show televisivo. \u00c8 stata testimonial del rum Captain Morgan, dell'azienda dermatologica Vine Vera e della casa automobilistica Jaguar. Gi\u00e0 nel 2013 la rivista \"Forbes\" la stima come una delle modelle israeliane pi\u00f9 pagate al mondo. Nel 2015 \u00e8 inoltre testimonial di Gucci per la fragranza \"Bamboo\". Nel 2018 figura come testimonial del Huawei Mate 10 Pro.\nAttrice.\nDopo aver recitato in un ruolo minore nella miniserie israeliana \"Bubot\", Gadot viene provinata, senza successo, come interprete della \"bond girl\" Camille Montes in occasione del film \"Quantum of Solace.\" Tale circostanza si rivela per\u00f2 preliminare al suo vero e proprio avvio di carriera internazionale: il direttore del casting di allora sceglie infatti di esaminarla anche per il ruolo di Gisele Yashar, valevole per la pellicola \"Fast &amp; Furious - Solo parti originali\", venendo infine selezionata, stando alle dichiarazioni del regista Justin Lin, per le sue conoscenze in campo militare. Grazie alla sua esperienza come soldatessa, infatti, Gadot non si serve di stuntman o controfigure alcune nelle scene d'azione. Riprende il ruolo di Gisele nei sequel \"Fast &amp; Furious 5\" e \"Fast &amp; Furious 6\". Parallelamente, l'attrice risulta impegnata in ulteriori produzioni, quali \"Notte folle a Manhattan\", \"Innocenti bugie\" ed alcune serie televisive statunitensi e israeliane.\nIl 4 dicembre 2013 Gadot viene ufficialmente annunciata come interprete della supereroina Wonder Woman all'interno dell'universo cinematografico DC Extended Universe, in preparazione al quale ruolo l'attrice ha praticato scherma, kung fu, kickboxing, capoeira e jiu jitsu brasiliano. Il 24 gennaio 2014 viene ulteriormente rivelato che Gadot ha siglato per il DCEU un contratto valido per almeno tre pellicole cinematografiche. Esordisce ufficialmente sul grande schermo nei panni dell'amazzone nel marzo 2016, prendendo parte al film '. Nello stesso anno recita anche all'interno della commedia \"Le spie della porta accanto\".Nel corso del 2017 Gadot torna a vestire i panni di Diana Prince in due occasioni: dapprima nell'applaudito \"Wonder Woman\", da cui scaturisce la nomination e la successiva vittoria da parte dell'attrice israeliana di un Saturn Award come miglior attrice protagonista, quindi nel non altrettanto fortunato \"Justice League\", nel quale si distingue comunque per una generalmente apprezzata interpretazione. Entrata in pianta stabile nel DCEU, \u00e8 nuovamente protagonista in \"Wonder Woman 1984\" (2020) e in \"Zack Snyder's Justice League\" (2021). Parallelamente, l'attrice recita in altre grandi produzioni, quali il discusso \"Red Notice\" e \"Assassinio sul Nilo'.\"\nRelativamente alla pellicola \"Justice League\", nel corso del 2021 l'attrice ha rivelato alla testata israeliana \"N12\" di essere stata all'epoca vittima di abusi verbali da parte del regista del film Joss Whedon, il quale si \u00e8 difeso sostenendo che tra lui e Gadot sussistesse una \u00abbarriera linguistica\u00bb, giustificazione presto respinta sia dalla diretta interessata sia dal collega Ray Fisher (interprete di Cyborg nella detta pellicola).\nNel film \"Assassinio sul Nilo\" (2022) di Kenneth Branagh ha interpretato il ruolo di Linnet Ridgeway Doyle, rivale di Jacqueline de Bellefort Emma Mackey.\nRiconoscimenti.\nSaturn Awards\nCritics' Choice Awards\nTeen Choice Awards\nKids' Choise Awards\nMTV Movie &amp; TV Awards\nSanta Barbara Film Festival\nWomen Film Critics Circle\nNational Board of Review Awards\nChinese American Film Festival\nJupiter Awards\nDoppiatrici italiane.\nNelle versioni in italiano dei suoi film, Gal Gadot \u00e8 stata doppiata da:\nDa doppiatrice \u00e8 sostituita da:"}
{"id": "3475257", "revid": "101768", "url": "https://it.wikipedia.org/wiki?curid=3475257", "title": "Lo Zoo di 105 Compilation Vol. 5", "text": "Lo Zoo di 105 Compilation Vol. 5 \u00e8 la quinta compilation dell'omonimo programma radiofonico, pubblicata il 24 maggio 2011. \u00c8 la prima compilation prodotta dopo il cambiamento di una parte dei componenti del programma.\nTracce.\nCD 1 (mixato da Pippo Palmieri).\nIntro: Sigla Zoo by Bloom 06 - Welcome To The Zoo (Spyne &amp; Palmieri rework)\nCD 2 (mixato da DJ Spyne).\nIntro: DJ Matrix - Zoo Dipendente (Jingle Mix)"}
{"id": "3475259", "revid": "1543377", "url": "https://it.wikipedia.org/wiki?curid=3475259", "title": "Morte di Osama bin Laden", "text": "La morte di Osama bin Laden avvenne il 2 maggio 2011 nel corso della cosiddetta Operation Neptune Spear, un'azione militare condotta dai Navy SEAL nell'ambito della guerra al terrorismo.\nL'operazione \u00e8 erroneamente nota anche come Operazione Geronimo o ancora Abbottabad Operation per la stampa pakistana.\nTale operazione, preceduta da vasti preparativi di intelligence, \u00e8 culminata il 2 maggio 2011, quando \u00e8 stato annunciato al mondo che forze speciali USA, nei pressi di Abbottabad (Pakistan), avevano ucciso il cosiddetto \"sceicco del terrore\". Autorizzata dal presidente degli Stati Uniti d'America Barack Obama, l'iniziativa \u00e8 stata materialmente realizzata da componenti del Navy SEAL inquadrati nell'United States Naval Special Warfare Development Group (comunemente conosciuto anche come DEVGRU o \"SEAL Team Six (ST6)\", suo vecchio nome) e da agenti della Special Activities Division della CIA. La direzione tattica era stata affidata al Joint Special Operations Command, in coordinazione con agenti della CIA. L'incursione prese le mosse da una localit\u00e0 afgana di confine.\nLa morte di Bin Laden venne accolta favorevolmente dall'opinione pubblica americana, e salutata da Ban Ki-moon, Segretario generale delle Nazioni Unite, NATO, Unione europea, e un gran numero di paesi come un positivo e rilevante punto di svolta della sicurezza globale e della lotta al terrorismo. In controtendenza, Ism\u0101\u02bf\u012bl Haniyeh, capo di \"Ham\u0101s\" nella Striscia di Gaza, ebbe a dichiarare: \"Condanniamo l'assassinio di un combattente arabo e musulmano\".\nIl governo pakistano fu criticato per non aver rilevato che il pericoloso terrorista abitava indisturbato in un vistoso complesso edilizio in una delle principali citt\u00e0 del paese, prossima all'accademia militare pi\u00f9 importante e a cinquanta chilometri dalla capitale Islamabad. Le autorit\u00e0 locali negarono di aver saputo di ospitare bin Laden, e respinsero fermamente le insinuazioni di una loro complicit\u00e0 con il ricercato.\nLocalizzazione di Bin Laden.\nIdentit\u00e0 del suo corriere.\nL'identificazione di corrieri di al-Q\u0101\u02bfida fu immediatamente una priorit\u00e0 per gli investigatori della CIA nei black sites e nel campo di prigionia di Guant\u00e1namo, perch\u00e9 era opinione diffusa che Bin Laden occultasse i propri legami con i seguaci di ogni livello facendo elettivamente ricorso, per l'appunto, a corrieri.\nDal 2002 negli interrogatori erano emerse voci non verificabili circa un corriere di al-Q\u0101\u02bfida dal nome di battaglia Abu Ahmad al-Kuwayti (talora indicato anche come \"shaykh\" Ab\u016b Ahmed, del Kuwait). Nel 2003, Khalid Shaykh Muhammad, supposto capo delle operazioni di al-Q\u0101\u02bfida, rivel\u00f2 sotto interrogatorio di conoscere al-Kuwayti, ma smentendo che egli fosse attivo in al-Q\u0101\u02bfida.\nNel 2004, un prigioniero di nome Hassan Ghul, rifer\u00ec a chi lo interrogava che al-Kuwayti era vicino a Bin Laden, oltre che a Khalid Shaykh Muhammad e al successore di quest'ultimo, Abu Faraj al-Libi. Ghul ramment\u00f2 altres\u00ec che al-Kuwayti non si era visto in alcune circostanze, il che fece sorgere nelle autorit\u00e0 americane il sospetto che stesse viaggiando con Bin Laden. Posto a confronto con la versione di Ghul, Khalid Shaykh Muhammad ribad\u00ec comunque la propria (bench\u00e9 i due racconti, all'evidenza, fossero vicendevolmente incompatibili). Abu Faraj al-Libi fu catturato nel 2005 e trasferito a Guant\u00e1namo il settembre dell'anno successivo. Confess\u00f2 agli inquisitori CIA che il corriere di Bin Laden era un uomo chiamato Maulawi \u02bfAbd al-Khaliq Jan e neg\u00f2 di conoscere al-Kuwayti. Proprio poich\u00e9 tanto Muhammad quanto al-Libi avevano sminuito l'importanza di al-Kuwayti, i vertici USA ipotizzarono che egli facesse parte della cerchia pi\u00f9 ristretta di Bin Laden.\nNel 2007 gli investigatori appresero il vero nome di al-Kuwayti, ma in seguito non rivelarono tale conoscenza, n\u00e9 il modo in cui l'avessero ottenuta. Dato che il nome di Maulawi \u02bfAbd al-Kh\u0101liq compare nell'esame del detenuto di JTF-GTMO (Joint Task Force Guantanamo) relativo ad Ab\u016b Faraj al-L\u012bb\u012b diffuso da WikiLeaks il 24 aprile 2011, si suppose che l'assalto USA al complesso di Abbottabad fosse stato anticipato per motivi precauzionali. La CIA non trov\u00f2 mai qualcuno che si chiamasse Maulawi Jan, e concluse che al-L\u012bb\u012b se lo fosse inventato.\nUn'intercettazione del 2010 nei confronti di un altro sospetto cattur\u00f2 una conversazione con al-Kuwayti. La CIA localizz\u00f2 al-Kuwayti nell'agosto 2010, e lo sorvegli\u00f2 per farsi condurre all'ormai noto complesso residenziale di Abbottabad. Il corriere e un suo parente (fratello o cugino) furono uccisi nell'agguato del 2 maggio 2011. Successivamente alcune persone del luogo riconobbero gli uomini come due pashtun chiamati Arshad e Tareq Khan. Arshad Khan era in possesso di una vecchia carta d'identit\u00e0 pakistana non informatizzata, che attestava la sua provenienza da Khat Kuruna, un villaggio presso Charsadda, Pakistan nord occidentale. Le autorit\u00e0 pakistane non hanno trovato alcun riscontro di un Arshad Khan in quell'area, e sospettano che gli uomini vivessero con false generalit\u00e0.\nIl complesso di Bin Laden.\nLa CIA us\u00f2 foto da sistemi di sorveglianza (satelliti e aerei spia) e rapporti dell'intelligence per determinare le identit\u00e0 di chi abitava il complesso di Abbott\u0101b\u0101d cui era diretto il corriere. Nel settembre 2010, la CIA concluse che il complesso era costruito specificamente per nascondere qualcuno di importante, molto probabilmente Bin Laden. Le autorit\u00e0 azzardarono che ci vivesse con la sua moglie pi\u00f9 giovane.\nAnalizzando le mappe di Google Earth risulta che il complesso fosse assente nel 2001 ma al contrario esistesse nelle immagini acquisite nel 2005. Costruito nel 2004, il complesso di tre piani fuori terra sorge al termine di una strada stretta e polverosa, 4\u00a0km a nord-est del centro di Abbottabad. Abbott\u0101b\u0101d dista circa 160\u00a0km dal confine afghano, sul lato estremo orientale del Pakistan (circa 32\u00a0km dall'India). Il complesso si trova ad 1,3\u00a0km a sud ovest della Pakistan Military Academy (PMA), un'illustre accademia militare che \u00e8 stata paragonata a West Point in America e a Sandhurst nel Regno Unito. Piazzato su un lotto di terreno otto volte pi\u00f9 grande di quello delle case circostanti, \u00e8 circondato da un solido muro alto da 3,7 a 5,5 m coronato da filo spinato. La costruzione prevede due cancelli di sicurezza, e la terrazza all'ultimo piano \u2014 contro gli sguardi indiscreti \u2014 \u00e8 munita di un muro che quota 2,1\u00a0m; quanto basta per celare bin Laden, alto 1,93\u00a0m.\nAl tempo del colpo di mano, il fabbricato non aveva connessione internet n\u00e9 telefonica, e le persone che lo abitavano bruciavano i propri rifiuti, a differenza di quanto praticato dal vicinato, che esponeva la spazzatura in attesa del servizio di raccolta. La gente del posto lo chiamava l\"Haveli del Waziristan,\" perch\u00e9 si credeva che il proprietario fosse appunto del Waziristan.\nRaccolta di informazioni.\nLa raccolta di informazioni e la sorveglianza sul complesso fu condotta dalla \"CIA, [che] guid\u00f2 l'operazione, e dalla National Security Agency, vi ebbero importanti ruoli la National Geospatial-Intelligence Agency (NGA), l'ODNI [Office of the Director of National Intelligence] e il Defense Department.\" Secondo il Washington Post, \u201clo sforzo per la raccolta d'informazioni fu talmente ampio e dispendioso che la CIA and\u00f2 al Congresso nel dicembre 2010 per rassicurare quell'organo sul fatto che per finanziarlo sarebbero state riallocate decine di milioni di dollari in seno a svariati bilanci dell'agenzia, a detta di autorit\u00e0 USA.\u201c\nLa CIA costitu\u00ec un covo operativo ad Abbottabad, consentendo a una squadra di osservare il complesso per diversi mesi. Tale squadra utilizz\u00f2 informatori e altre tecniche per raccogliere dati sull'obiettivo teorico dell'attacco. Il covo CIA fu abbandonato immediatamente dopo la morte del ricercato. La National Geospatial-Intelligence Agency cooper\u00f2 con il Joint Special Operations Command nella creazione di simulatori di missione per i piloti e analizz\u00f2 i dati rilevati dagli aeromobili a pilotaggio remoto RQ-170 prima, durante e dopo l'incursione sul complesso.\nLa NGA cre\u00f2 anche un modello tridimensionale della casa, e appur\u00f2 il numero, la statura e il genere di chi viveva nel complesso.\nAnche la conformazione del fabbricato pu\u00f2 aver contribuito al successo dell'indagine. Un ex dirigente CIA interessato alla caccia all'uomo ha riferito a \"The Washington Post:\" \"Il sito era di tre piani fuori terra, e si poteva osservare da un sacco di angolazioni.\"\nLa CIA us\u00f2 un procedimento chiamato \"red teaming\" sulle informazioni raccolte per rivedere indipendentemente le prove circostanziali e i dati disponibili sulla loro ipotesi che bin Laden si nascondesse nel complesso di Abbottabad. Un esponente dell'amministrazione disse: \"Abbiamo fatto esercitazioni con la \"red team\" e altre forme di analisi per verificare il nostro lavoro. Nessun altro candidato [occupante] era credibile quanto bin Laden.\u201c Questo era necessario perch\u00e9 \"Malgrado ci\u00f2 che le autorit\u00e0 hanno descritto come uno sforzo di raccolta straordinariamente concentrato quale preludio all'operazione, nessuna agenzia di intelligence americana era stata in grado di scattare una foto di bin Laden nel complesso prima del raid, o neppure di registrare la voce del misterioso uomo la cui famiglia occupava i due piani alti della struttura.\"\nTecniche avanzate di interrogatorio.\nGli inquisitori militari che conoscono le fonti delle informazioni negano che l'\"interrogatorio avanzato\" sia stato decisivo per scovare ed eliminare Osama bin Laden. Un gruppo di costoro, in particolare - in contrasto con la pretesa di Rumsfeld (Segretario alla Difesa nell'amministrazione Bush) che l'\"interrogatorio avanzato\" avesse ottenuto la pista per incastrare bin Laden - asserirono che l'informazione chiave, un soprannome del corriere, non fosse trapelata \"durante la tortura, ma piuttosto parecchi mesi dopo, quando [i detenuti] vennero escussi da esaminatori che non facevano ricorso a tecniche illecite.\"\nIl senatore John McCain, citando il direttore della CIA Leon Panetta, ha bollato come falsa la diceria secondo cui il waterboarding avrebbe procurato l'informazione per trovare bin Laden; tutte le piste utili, secondo McCain erano state \"ottenute attraverso mezzi ordinari, non estorsivi.\" La CIA procur\u00f2 al Washington Post una lettera del direttore Panetta indirizzata a McCain che confermava l'inutilit\u00e0 delle tecniche avanzate di interrogatorio, che anzi potrebbero perfino aver ostacolato la ricerca di bin Laden mediante la produzione di notizie false durante gli interrogatori. In tale lettera Panetta scriveva a McCain che\nOperazione \"Neptune Spear\".\nObiettivo.\nLa Associated Press ha riportato le dichiarazioni di due esponenti di vertice americani, secondo cui si \u00e8 trattato di \"una missione uccidi-o-cattura, dato che gli USA non uccidono persone disarmate che cercano di arrendersi\", ma anche \"era chiaro dal principio che chiunque fosse dietro quelle mura non aveva alcuna intenzione di arrendersi\". Il consigliere della Casa Bianca per l'antiterrorismo John O. Brennan ha dichiarato dopo il raid: \"Se avessimo avuto l'opportunit\u00e0 di prendere bin Laden vivo, se lui non avesse rappresentato alcuna minaccia, i protagonisti dell'azione sarebbero stati in grado e pronti a farlo.\" Il direttore della CIA Leon Panetta ha dichiarato a PBS NewsHour \"C'era la facolt\u00e0 di uccidere bin Laden\u2026 Ovviamente nel quadro di regole di ingaggio, se davvero avesse alzato le mani, arrendendosi senza neppure dare l'impressione di costituire una minaccia, allora il loro compito era catturarlo. Ma avevano piena facolt\u00e0 di ucciderlo.\"\nTuttavia, un esponente di rilievo della sicurezza nazionale statunitense, rimasto anonimo, ha riferito alla Reuters che \"'questa era un'operazione di morte', rendendo evidente che non si desiderava affatto catturare vivo bin Laden in Pakistan\". Un'altra fonte, a conforto della tesi che l'ordine fosse \"kill\" (\"uccidete\") e non \"capture\" (\"catturate\") afferma, \"La dirigenza ha descritto la reazione degli operatori speciali quando molte settimane prima furono informati di essere stati scelti per addestrarsi alla missione. 'Fu detto loro, \"Pensiamo di aver trovato bin Laden, e il vostro lavoro \u00e8 ucciderlo\",' ricord\u00f2 uno dei capi. I SEALs cominciarono a esultare\".\nPianificazione.\nDopo un'imponente opera investigativa focalizzata sul complesso pakistano visitato dal corriere, iniziatasi nel settembre 2010, il successivo 14 marzo il presidente Obama riun\u00ec i suoi consiglieri per la sicurezza nazionale per redigere un piano d'azione. Si incontrarono quattro volte (29 marzo; 12, 19 e 28 aprile) nelle sei settimane precedenti il raid. Il 29 marzo Obama discusse personalmente il piano con il viceammiraglio William H. McRaven, comandante dello U.S. Joint Special Operations Command. Al presidente fu offerto \"un ampio e ramificato spettro di possibili azioni\" e la scelta fu \"vagliata e definita nel corso di alcune settimane successive\".\nIl primo approccio considerato dai vertici americani fu bombardare la casa impiegando velivoli stealth B-2 Spirit, in grado di sganciare 32 bombe JDAM da 907\u00a0kg (2\u00a0000 libbre) ciascuno. Obama respinse l'ipotesi, optando per un'incursione che avrebbe dato la definitiva prova che bin Laden fosse l\u00ec dentro, limitando al contempo le vittime civili.\nUn'altra modalit\u00e0 operativa suggerita dal JSOC fu un \"colpo di mano in collaborazione con operativi dell'intelligence pakistana, che sarebbero stati edotti della missione qualche ora prima del lancio\". Impiegare RPAS non era apparentemente un approccio praticabile, sia per la limitata potenza di fuoco di tali mezzi, sia perch\u00e9 il complesso era posto \"nella zona di controllo aereo pakistano per la capitale nazionale\". L'operazione guidata dai commando richiedeva tuttavia un'abbondante preparazione e addestramento per cogliere gli obiettivi della missione, la quale \"prestava maggiori possibilit\u00e0 per fughe di notizie nei mesi successivi, bruciando la missione e spingendo bin Laden a nascondersi molto pi\u00f9 accuratamente\".\nAlcuni membri del Red Squadron (\"squadrone rosso\") del Naval Special Warfare Development Group di Dam Neck cominciarono ad addestrarsi per il raid (il cui obiettivo non era stato loro esposto) dopo l'incontro di sicurezza nazionale del 22 marzo, \"eseguendo simulazioni presso strutture addestrative su ambedue le coste americane, preparate in modo da ricordare il complesso\". Con il progredire del piano, in aprile, i DEVGRU SEALs cominciarono esercitazioni pi\u00f9 specifiche su una replica da 4\u00a0000\u00a0m\u00b2 dell\"'Haveli del Waziristan\" costruito dentro Camp Alpha, una zona ad accesso limitato dentro all'aeroporto di Bagram, Afghanistan.\nAlle ore 8.20 del 29 aprile 2011, Obama si riun\u00ec con Brennan, Thomas E. Donilon e altri consiglieri per la sicurezza nazionale nella Diplomatic Reception Room impartendo l'ordine finale per l'attacco di Abbottabad.\nL'azione, deliberata per il giorno successivo, fu per\u00f2 rinviata alla successiva notte del 1\u00ba maggio per la densa copertura nuvolosa in atto.\nEsecuzione dell'operazione.\nAvvicinamento e irruzione.\nDopo l'autorizzazione di Obama, il direttore Panetta diede l'ordine di inizio a mezzogiorno del primo maggio.\nIl blitz fu eseguito da 24 Navy SEALs elitrasportati appartenenti allo United States Naval Special Warfare Development Group (DEVGRU) del Joint Special Operations Command, che per ragioni legali furono momentaneamente posti sotto il controllo della CIA e di operativi paramilitari di quella stessa agenzia, giunti in Pakistan dal vicino Afghanistan. Secondo \"The New York Times,\" furono impiegati nell'attacco un totale di \"79 operativi del DEVGRU e della CIA e un cane\". Il cane era un pastore belga Malinois chiamato Cairo, i cui compiti non sono del tutto chiari, forse addestrato per la scoperta di esplosivi, oppure specializzato nel perseguimento di tracce. Secondo un resoconto dei fatti, il cane era preposto a seguire \"chiunque tentasse di fuggire e a mettere in allerta i SEALs in ogni caso di avvicinamento delle forze di sicurezza pakistane\". Oltre agli incursori veri e propri, la missione fu appoggiata da un interprete, il conduttore del cane, piloti di elicottero, \"addetti alla segnalazione tattica, alla raccolta di informazioni e da navigatori muniti di segretissimi visori iperspettrali\".\nI SEALs penetrarono in Pakistan a bordo di elicotteri Black Hawk decollati da una base intermedia a Jalalabad, e con base di origine presso l'aeroporto di Bagram. Erano dotati di fucili d'assalto HK416, (muniti di silenziatore) visori notturni e pistole.\nIl 160th Special Operations Aviation Regiment (SOAR), un'unit\u00e0 dell'aviazione dell'esercito in forza allo United States Army Special Operations Command nota anche con il nome \"Night Stalkers,\" forn\u00ec i due elicotteri Black Hawk modificati, e due Chinook di rincalzo.\nI Black Hawk potrebbero essere stati di inedito tipo \"stealth\", ossia (rispetto ai modelli tradizionali) in grado di volare pi\u00f9 silenziosamente e anche pi\u00f9 difficili da scoprire con il radar.\nI Chinook, che furono mantenuti in attesa a terra \"in un'area deserta grosso modo a due terzi del percorso\" tra Jalalabad e Abbottabad, ospitavano due squadre SEAL supplementari consistenti di circa 24 operatori DEVGRU.\nGli elicotteri del 160th SOAR godevano altres\u00ec della scorta di una quantit\u00e0 di aeromobili vari, tra cui caccia e aerei senza pilota. Secondo la CNN, \"l'USAF teneva pure a disposizione un'intera squadra di elicotteri da ricerca e salvataggio\". A causa del peso derivante dall'equipaggiamento \"stealth\" aggiunto sui Black Hawk, il loro carico fu calcolato al grammo, anche considerando le condizioni meteorologiche.\nSi scelse di compiere l'azione in un momento di scarso chiaro di luna, in modo tale che gli elicotteri poterono entrare in Pakistan \"bassi sul suolo e senza essere scoperti\". Gli elicotteri sfruttarono tatticamente la morfologia collinosa della zona e tecniche nap-of-the-earth (\"profilo del globo\") per raggiungere il complesso senza apparire sui radar e mettere in allarme le forze armate pakistane.\nSecondo il piano, una delle squadre SEAL sarebbe discesa con la tecnica fast-rope sul tetto del complesso, mentre la squadra nell'altro Black Hawk sarebbe uscita nel cortile, irrompendo dal piano terra. Ma invece, mentre si eseguiva l'hovering sul bersaglio, uno degli elicotteri sub\u00ec una condizione di stallo denominata vortex ring state (\"anello vorticoso\" o \u201cstato di vortice\") aggravata dalla temperatura eccessivamente alta dell'aria, e dall'altezza dei muri perimetrali, \"che imped\u00ec la diffusione della spinta ascensionale del rotore\" mandando la coda a \"tritare uno dei muri del complesso\" e \"distruggendo un rotore\".\nL'elicottero \"gir\u00f2 su un fianco\" mentre il pilota calava precipitosamente il muso del mezzo, \"per impedire che si capovolgesse\". L'atterraggio fu comunque abbastanza morbido, visto che nessuno dei SEALs, dell'equipaggio o dei piloti riport\u00f2 serie ferite.\nI comandanti del secondo elicottero tracciarono un piano di ripiego per atterrare sul tetto del complesso, e gli elementi operativi dei due elicotteri si raccolsero poi sul suolo fuori dal complesso e ripresero il loro assalto.\nLa fase terrestre del raid antelucano ebbe inizio all'una di notte locale (ore 20.00 UTC del primo maggio) quando i SEALs aprirono una breccia nei muri del complesso con gli esplosivi.\nCombattimento.\nI SEALs s'imbatterono negli occupanti nella foresteria del complesso, nell'edificio principale del piano terra in cui vivevano due maschi adulti, e al primo e secondo piano dove vivevano bin Laden e la sua famiglia. Il primo e il secondo piano furono l'ultima porzione del fabbricato interessata al rastrellamento. Viene riferito che vi fossero \"gruppetti di bambini\u2026 a ogni livello, compresa la terrazza della camera di bin Laden\".\nOltre a Osama bin Laden, furono uccisi nell'operazione altri tre uomini e una donna. Gli individui uccisi furono un figlio adulto di bin Laden (probabilmente Kh\u0101lid, forse Hamza), il corriere di bin Laden (Abu Ahmad al-Kuwayti), un parente maschio del corriere e sua moglie.\nAl-Kuwayti apr\u00ec il fuoco sulla prima squadra di SEALs con un AK-47 da dietro la porta della foresteria, e ne nacque un conflitto a fuoco in cui al-Kuwayti mor\u00ec. Una donna, identificata come la moglie del corriere, fu uccisa durante questo scambio. Il parente maschio del corriere fu colpito a morte dal secondo \"team\" di SEALs al piano terra della casa principale prima che potesse raggiungere un'arma ritrovata presso di lui. Il figlio giovane-adulto di bin Laden corse verso i SEALs per le scale della casa principale e fu freddato dal fuoco della seconda squadra. Un importante esponente della difesa USA, rimasto anonimo, disse che solo uno dei cinque uccisi era armato.\nI SEALs incontrarono bin Laden al primo o al secondo piano dell'edificio principale.\nBin Laden \"vestiva il tradizionale completo casacca-pantaloni dalle linee morbide noto come \"kurta pigiama\"\", in cui furono poi trovati 500 euro e due numeri telefonici cuciti nel tessuto.\nBin Laden sbirci\u00f2 gli americani che salivano le scale da sopra la ringhiera dell'ultimo piano, poi si ritir\u00f2 in camera sua mentre un SEAL gli spar\u00f2 un colpo, mancandolo. I SEALs lo rincorsero in camera, e gli spararono. C'erano due armi vicino a bin Laden nella sua stanza: un fucile d'assalto AK-47 e una pistola semiautomatica Makarov di fabbricazione russa, ma secondo sua moglie Amal fu ucciso prima che potesse raggiungere il Kalashnikov. Secondo la Associated Press le armi erano scariche su un ripiano vicino alla porta, quando avrebbe avuto tutto il tempo necessario per armarsi, e i SEALs non le videro quando stavano fotografando il cadavere di Osama. Bin Laden fu ucciso da un colpo al petto, seguito da uno sopra l'occhio sinistro, una tecnica a volte chiamata \"double tap\" (\"doppio tocco\").. Secondo la versione del secondo soldato SEALs entrato nella stanza, Bin Laden era gi\u00e0 a terra colpito alla testa in preda a spasmi e venne finito da lui con spari al torace.\nFurono ferite due donne. Secondo ABC News, la quinta moglie di bin Laden, Amal Ahmad 'Abd al-Fatah, fu una delle donne ferite: \"Quando i SEALs entrarono nella stanza ove si nascondeva bin Laden, sua moglie li caric\u00f2 e le spararono a una gamba.\" La figlia dodicenne di bin Laden, Safiya, fu colpita a un piede o a una caviglia da una scheggia vagante.\nQuando i SEALs incontravano donne o bambini durante l'incursione, li immobilizzavano con manette o fascette di plastica. Concluso l'attacco, gli americani spinsero gli occupanti sopravvissuti all'esterno \"per lasciarli scoprire alle forze pakistane\".\nSolo la salma di bin Laden fu asportata dalle forze USA; gli altri quattro cadaveri furono abbandonati nel complesso e successivamente presi in custodia dai pakistani.\nConclusione.\nEra previsto che il raid durasse 30 minuti. Tutto compreso, il tempo trascorso tra l'irruzione e l'uscita dal complesso fu di 38 minuti. Stando alla Associated Press, sotto il profilo della manovra offensiva prettamente militare, l'azione fu completata nel primo quarto d'ora.\nBuona parte del tempo fu consumata per neutralizzare i difensori; \"muovendosi cautamente nel complesso, da stanza a stanza, di piano in piano\" immobilizzando donne e bambini; sgombrando \"nascondigli di armi e barricate\", tra cui una finta porta, tre AK-47 e due pistole; e perlustrando il complesso a caccia di informazioni. Il personale statunitense recuper\u00f2 dal complesso dischi rigidi di computer, documenti, DVD, chiavette USB e \"apparecchiature elettroniche\" da analizzare in un secondo momento.\nL'elicottero che aveva fatto l'atterraggio di emergenza era danneggiato, non poteva essere adoperato per esfiltrare la squadra di competenza. Il velivolo doveva essere distrutto, per salvaguardare le sue dotazioni segrete, tra cui un'apparente attitudine stealth. Allora, \"spostati donne e bambini in una zona di sicurezza\", i soldati americani \"improvvisarono una procedura di saturazione dell'elicottero con l'esplosivo, e lo fecero saltare in aria\".\nLa squadra d'assalto richiese l'invio di uno degli elicotteri di rincalzo, in sostituzione di quello andato perduto.\nMentre il comunicato ufficiale del Department of Defense non citava le basi usate nell'operazione, resoconti successivi indicarono che gli elicotteri avessero fatto ritorno all'aeroporto di Bagram. Il corpo di Osama bin Laden fu poi trasportato sulla portaerei \"Carl Vinson\" da un convertiplano V-22 Osprey, scortato da due caccia F/A-18 della U.S. Navy.\nSecondo le autorit\u00e0 americane, bin Laden fu sepolto in mare perch\u00e9 nessun paese ne avrebbe accettato le spoglie. Nelle 24 ore dal decesso di Osama furono celebrati riti religiosi musulmani sulla portaerei \"Carl Vinson,\" nel Mar Arabico settentrionale. I preparativi cominciarono alle 10.00 locali e la deposizione in mare fu completata alle 11.00. Il corpo fu lavato, avvolto in un lenzuolo bianco e posto in un sacco di plastica zavorrato. Un ufficiale lesse un sermone religioso preparato e tradotto in arabo da un interprete madrelingua. Dopo di ci\u00f2, il corpo di bin Laden fu disteso su una tavola. La tavola fu sollevata su un lato e il corpo scivol\u00f2 in mare.\nComunicazioni USA-Pakistan.\nSecondo fonti dell'amministrazione Obama, le autorit\u00e0 USA non hanno condiviso informazioni sull'attacco con il governo del Pakistan fino alla conclusione. Il Chairman of the Joint Chiefs of Staff Michael Mullen chiam\u00f2 il Capo dell'Esercito pakistano Ashfaq Parvez Kayani intorno alle 03.00 ora locale per informarlo dell'Operazione Abbottabad.\nSecondo il ministero degli Esteri pakistano, l'operazione fu condotta esclusivamente da forze americane. Dirigenti dell'Inter-Services Intelligence (ISI) pakistano rivendicarono una presenza del loro servizio segreto in quella che essi chiamarono un'operazione congiunta; il presidente Asif Ali Zardari neg\u00f2 precisamente tale asserzione.\nSecondo la ABC, caccia pakistani si erano alzati precipitosamente in volo per localizzare e identificare quelli che poi si sarebbero rivelati gli elicotteri americani usati nel colpo di mano. Il ministro degli esteri del Pakistan Salman Bashir conferm\u00f2 successivamente che la difesa aerea pakistana aveva lanciato all'intercettazione gli F-16 quando si era capito dell'attacco, ma avevano raggiunto il complesso quando gli elicotteri USA se n'erano gi\u00e0 andati.\nIdentificazione del corpo.\nLe forze americane usarono molteplici metodi per identificare il corpo di Osama bin Laden:\nResoconti locali.\nA partire dalle 00.58 ora locale, un residente di Abbottabad mand\u00f2 una serie di tweets che descrivevano il rumore degli elicotteri in \"hovering\" (volo stazionario) sulla verticale \u2014 \"un'evenienza rara\" \u2014 e parecchie raffiche che scuotevano le finestre. Intorno alle 01.44 vi fu totale silenzio finch\u00e9 un aereo sorvol\u00f2 la citt\u00e0 alle 03.39. I vicini si portarono sui tetti a guardare le forze speciali americane che assalivano il complesso. Uno del vicinato disse, \"Ho visto soldati che saltavano fuori dagli elicotteri e avanzavano verso la casa. Alcuni di loro ci ingiunsero in schietto pashtu di spegnere le luci e stare dentro.\" Un poliziotto locale disse di essere entrato nel complesso poco dopo che gli americani se n'erano andati, e prima che l'esercito pakistano sigillasse tutto. \"C'erano quattro morti, tre maschi e una femmina, e un'altra donna era ferita,\" disse. \"C'era un mucchio di sangue sul pavimento e si vedevano chiaramente segni come se un morto fosse stato trascinato fuori dal complesso.\" Numerosi testimoni riferirono che la corrente elettrica, e forse il \"campo\" dei telefoni cellulari, aveva(no) subito un'interruzione intorno al momento dell'assalto, e pare che il fenomeno abbia interessato anche l'accademia militare. I racconti discordano sul momento preciso in cui si sarebbe verificata la sospensione del servizio (o dei servizi, se effettivamente i cellulari \"ammutolirono\"). Un giornalista, intervistati parecchi abitanti, concluse che si tratt\u00f2 di un normale rolling blackout (distacco della corrente a rotazione programmato).\nL'ISI (servizio segreto pakistano) rifer\u00ec, dopo aver interrogato i sopravvissuti al raid, che fino a quel momento nel complesso vivevano 17 o 18 persone e che gli americani prelevarono una persona vivente, forse un figlio di bin Laden. L'ISI dichiar\u00f2 pure che fra i sopravvissuti c'erano una moglie, una figlia e altri otto bambini che pare non fossero figli di bin Laden. A un anonimo dirigente della sicurezza pakistana \u00e8 attribuita la notizia che una delle figlie di bin Laden avrebbe detto agli inquirenti pakistani che bin Laden era stato colpito a morte di fronte ai suoi familiari. La figlia avrebbe anche asserito che bin Laden fu catturato vivo, poi giustiziato dagli americani e trascinato su un elicottero.\nOccupanti del complesso (ufficioso).\nLe autorit\u00e0 americane dissero che c'erano 22 persone nel complesso. Cinque furono uccise, tra cui Osama bin Laden. Le autorit\u00e0 pachistane diedero notizie contrastanti che facevano supporre fino a 17 sopravvissuti. \"The Sunday Times\" pubblic\u00f2 successivamente estratti di una guida tascabile, presumibilmente gettata dai SEALs durante l'azione, contenente immagini e descrizioni dei probabili abitanti del complesso. La guida elencava diversi figli adulti di bin Laden e delle loro famiglie che alla fine non furono trovati nel complesso. Per la mancanza di fonti verificabili, le informazioni che seguono sono scarsamente referenziate.\nSviluppi successivi.\nFuga di notizie.\nVerso le 21.45 ET, la Casa Bianca annunci\u00f2 che il presidente stava per tenere un discorso alla nazione. I giornalisti sospettarono subito che l'argomento sarebbe stato Osama bin Laden. Le indiscrezioni invasero le pagine dei social network.\nIl discorso del Presidente.\nAlle 23.35, il presidente Obama comparve sulle principali reti televisive, esordendo con queste parole:\n\u00abBuonasera. Oggi, posso informare gli americani e tutte le persone del mondo che gli Stati Uniti hanno condotto un'operazione che ha ucciso Osama bin Laden, il capo di al-Q\u0101\u02bfida, nonch\u00e9 un terrorista responsabile della morte di migliaia di innocenti, uomini, donne e bambini\u2026\u00bb\nIl presidente Obama ricord\u00f2 le vittime degli attentati dell'11 settembre 2001. Rivendic\u00f2 la decennale guerra contro al-Q\u0101\u02bfida, che a suo dire aveva sventato trame terroristiche, rafforzato la sicurezza interna, tolto di mezzo il governo talebano e catturato o ucciso un gran numero di elementi attivi di al-Q\u0101\u02bfida. Obama disse che quando aveva cominciato il suo mandato aveva posto l'individuazione di bin Laden quale priorit\u00e0 somma della guerra. La morte di bin Laden era il pi\u00f9 significativo colpo mai inferto ad al-Q\u0101\u02bfida, ma la guerra sarebbe andata avanti. Ribad\u00ec che gli Stati Uniti non erano in guerra con l'Islam. Difese la sua decisione di eseguire un'operazione sul territorio del Pakistan. Disse che gli americani comprendevano il costo della guerra ma non sarebbero rimasti a guardare mentre la loro sicurezza era minacciata. \"A quelle famiglie che hanno perso i loro cari a causa del terrorismo di al-Q\u0101\u02bfida,\" disse, \"giustizia \u00e8 stata fatta\".\nReazioni.\nPoco dopo l'annuncio ufficiale, masse di folla si formarono spontaneamente fuori della Casa Bianca, a Ground zero, al Pentagono, a Times Square per festeggiare. A Dearborn (Michigan), dove risiede molta popolazione musulmana e/o araba, si riun\u00ec un piccolo assembramento festante fuori dal municipio, e in buona parte si trattava di gente di origini mediorientali. In contemporanea al discorso presidenziale, la piattaforma di microblogging Twitter ricevette cinquemila \"tweets\" (i messaggi tipici di quella \"community\" informatica) al secondo. I tifosi che assistevano a una partita della Major League Baseball in diretta tv nazionale, al Citizens Bank Park di Filadelfia, cominciarono a gridare scandendo \"U-S-A!\" per reazione alla notizia di Abbottabad. Inoltre, al termine di Extreme Rules, un evento di wrestling professionale che si stava svolgendo in quel momento, il WWE Champion John Cena annunci\u00f2 agli spettatori la cattura e il \"compromised to a permanent end\" (fatto di essere ucciso, locuzione neologistica asseritamente inventata da Cena nell'occasione) di bin Laden, provocando acclamazioni mentre usciva dallo stadio al canto di \"Stars and Stripes Forever\". Il vice capo dei Fratelli Musulmani d'Egitto disse che, con bin Laden morto, le forze occidentali potevano allora ritirarsi da Iraq e Afganistan; le autorit\u00e0 iraniane fecero commenti analoghi. I dirigenti dell'Autorit\u00e0 Nazionale Palestinese ebbero reazioni contrastanti: Mahm\u016bd Abb\u0101s accolse favorevolmente la morte di bin Laden, mentre l'amministrazione rivale di Hamas nella Striscia di Gaza condann\u00f2 l'uccisione di un \"guerriero santo arabo\", forse allo scopo di \"raffreddare le tensioni con i gruppi salafiti\" che consideravano Hamas \"troppo moderata\".\nIl XIV Dalai Lama, come riport\u00f2 \"The Los Angeles Times,\" chios\u00f2 \"Compassione non significa dimenticare ci\u00f2 che \u00e8 successo. \u2026 Se qualcosa \u00e8 serio ed \u00e8 necessario prendere contromisure, si devono prendere le contromisure.\" Questa affermazione \u00e8 stata ampiamente celebrata come un'apologia dell'uccisione di bin Laden, ma un altro giornalista si richiam\u00f2 al filmato della discussione per sostenere che il commento era estrapolato dal suo contesto, in cui il Dalai Lama si limitava a confermare la legittimit\u00e0 di uccidere per autodifesa.\nUn sondaggio \"The New York Times\"/CBS mostr\u00f2 che il 16% degli americani si sentiva pi\u00f9 sicuro in conseguenza della morte di Osama, mentre sei americani intervistati su dieci pensavano che il fatto avrebbe aumentato la minaccia terroristica verso il loro paese.\nTeorie del complotto.\nI racconti della morte di bin Laden verificatasi il 2 maggio 2011 non sono universalmente accettati anche se il test del DNA ne conferma l'identit\u00e0, la figlia dodicenne testimonia la morte, e una risoluzione di al-Q\u0101\u02bfida del 6 maggio 2011 conferma la sua morte. Il repentino \"funerale del mare\" con il corpo di bin Laden, la velocit\u00e0 con cui furono resi noti i risultati del DNA, e la decisione di non pubblicare foto del cadavere costituirono la base di varie teorie del complotto, aventi in comune l'idea che bin Laden non fosse morto nel raid. Alcuni blog insinuarono che il governo USA abbia simulato il colpo di mano, e alcuni forum su Internet ospitarono discussioni sulla pretesa bufala.\nIn particolare si sostiene che:\nQuestioni legali.\nAlcune settimane prima dell'operazione, la Casa Bianca in tutta segretezza incaric\u00f2 quattro avvocati di esaminarne i risvolti legali in particolare riguardo alla legittimit\u00e0 di alcuni aspetti: quella di effettuare un'azione militare in un paese straniero non messo preventivamente a conoscenza della stessa, violandone la sovranit\u00e0 nazionale; il fatto di avere come scopo quello di uccidere l'obiettivo - piuttosto che di catturarlo e processarlo; la possibilit\u00e0 di non avvertire preventivamente il Congresso; infine, le modalit\u00e0 della sepoltura del corpo di Bin Laden nel caso di successo dell'operazione. Le rassicurazioni e giustificazioni legali trovate dagli avvocati sui vari punti permisero di organizzare l'operazione nella massima segretezza e senza coinvolgere il Pakistan, facilitandone il successo.\nSecondo il diritto statunitense.\nA seguito degli attentati dell'11 settembre, il Congresso approv\u00f2 la Authorization for Use of Military Force Against Terrorists. Tale risoluzione autorizza il Presidente a usare la \"necessaria e appropriata forza contro quelle nazioni, organizzazioni o persone che egli decida siano coinvolte negli attacchi dell'11 settembre.\" L'amministrazione Obama giustific\u00f2 il suo uso della forza come poggiante su detta risoluzione, fondata sul diritto internazionale posto dai trattati e confortato dalle consuetudini del diritto bellico.\nJohn B. Bellinger III, che funse da consulente legale capo nel secondo mandato di George Bush, disse che l'attacco era un'azione militare legittima, e non infrangeva il divieto di assassinio che gli Stati Uniti si erano auto-imposti:\n\u00abL'uccisione non \u00e8 proibita dal risalente divieto di assassinio di cui all'Executive Order 12333 [firmato nel 1981], perch\u00e9 l'azione era un'azione militare nell'ambito del conflitto armato in corso tra USA e al-Q\u0101\u02bfida, e non \u00e8 vietato uccidere specifici capi di una forza ostile. Inoltre, il divieto di assassinio non si applica alle uccisioni per autodifesa.\u00bb\nAnalogamente, Harold Hongju Koh, Consigliere Legale del Dipartimento di Stato, disse nel 2010 che \"nell'ambito della normativa nazionale, l'uso di sistemi di armi legittime \u2014 coerenti con le leggi di guerra applicabili \u2014 per attentare con precisione contro capi di alto livello di organizzazioni belligeranti, a patto di agire per autodifesa o durante un conflitto armato, non \u00e8 illegittimo, e di conseguenza non costituisce 'assassinio'.\"\nDavid Scheffer, direttore del Centro per i Diritti Umani Internazionali della Northwestern University School of Law (Chicago) disse che il fatto che bin Laden nel 1988 fosse stato indagato dalla United States District Court for the Southern District of New York per cospirazione finalizzata all'attacco di installazioni difensive americane era un fattore di complicazione. \"Normalmente, quando un individuo \u00e8 sotto indictment lo scopo \u00e8 catturare quella persona per portarla davanti alla corte che deve processarla \u2026 L'obiettivo \u00e8 letteralmente non dar luogo a esecuzioni sommarie finch\u00e9 la persona \u00e8 sotto accusa.\"\nScheffer e un altro esperto ritennero che fosse importante determinare se la missione era catturare bin Laden o ucciderlo. Se i Navy SEALs avessero avuto ordine di uccidere bin Laden senza tentare prima di catturarlo, ci\u00f2 \"potrebbe aver violato gli ideali americani se non il diritto internazionale.\"\nSecondo il diritto internazionale.\nIn un discorso al Parlamento del Pakistan, il primo ministro locale, Yousaf Raza Gillani, disse, \"Il nostro popolo \u00e8 giustamente infiammato a causa della violazione di sovranit\u00e0 esemplificata dal clandestino assalto aero-terrestre americano sul covo di Osama ad Abbottabad. \u2026 Il Consiglio di Sicurezza, pur esortando gli stati membri ONU a unire i loro sforzi contro il terrorismo, ha pi\u00f9 volte rimarcato che ci\u00f2 va fatto in accordo con il diritto internazionale, i diritti umani e il diritto umanitario.\" L'ex presidente pachistano generale Pervez Musharraf ha smentito un articolo di \"The Guardian,\" in cui si sosteneva che il suo governo avesse stipulato un patto segreto che permetteva alle forze USA di condurre raid unilaterali alla ricerca dei tre massimi capi di al-Q\u0101\u02bfida.\nTestimoniando avanti lo United States Senate Committee on the Judiciary l'Attorney general Eric Holder disse, \"L'operazione contro bin Laden fu giustificata come un atto di autodifesa nazionale. \u00c8 legittimo rivolgere il fuoco contro un comandante nemico sul campo.\" Chiam\u00f2 l'uccisione di bin Laden un sensazionale passo avanti nella ricerca di giustizia per i quasi 3\u00a0000 americani innocenti assassinati l'11 settembre 2001.\nCommentando la legalit\u00e0 del fatto sotto il profilo del diritto internazionale, il professore di diritto dell'Universit\u00e0 del Michigan Steven Ratner disse, \"Dipende molto se si ritiene che Osama bin Laden fosse un combattente in guerra o un sospetto di strage.\" Nel secondo caso, \"si potrebbe uccidere un sospetto solo se rappresentasse una minaccia immediata.\"\nHolder dichiar\u00f2 che bin Laden non aveva fatto alcun tentativo di arrendersi, e \"anche se lo avesse fatto, ci sarebbero stati buoni motivi, per quei valorosissimi membri della squadra di Navy SEALs, per fare ci\u00f2 che hanno fatto al fine di proteggere s\u00e9 stessi e le altre persone che si trovavano nell'edificio.\" Stando ad Anthony Dworkin un esperto di diritto internazionale dell'European Council on Foreign Relations, se bin Laden era hors de combat (come asseritamente avrebbe dichiarato la figlia) ci\u00f2 avrebbe costituito violazione del Protocollo I delle Convenzioni di Ginevra.\nIl Consiglio di Sicurezza delle Nazioni Unite emise un comunicato di plauso alla notizia, e il Segretario Ban Ki-Moon disse di esserne molto sollevato. Due United Nations Special Rapporteurs pubblicarono una dichiarazione congiunta con cui mettevano in evidenza che le \"Azioni adottate dagli Stati nel combattere il terrorismo, specialmente in casi di alto profilo, fondano dei precedenti per il modo in cui il diritto alla vita sar\u00e0 trattato in future ricorrenze.\"\nTrattamento del corpo.\nPer la tradizione islamica, la sepoltura in mare \u00e8 da taluni considerata non appropriata quando sono possibili altre forme preferite di sepoltura, e parecchi importanti ecclesiastici musulmani criticarono la decisione. Muhammad Ahmad al-Tayyib rettore della Universit\u00e0 al-Azhar, sede principale dell'insegnamento sunnita in Egitto, disse che la dispersione in mare del corpo era stata un affronto ai valori religiosi e umani.\nSi \u00e8 detto che il vantaggio della dispersione in mare \u00e8 che il sito non \u00e8 agevolmente identificabile o accessibile, in tal modo non pu\u00f2 divenire il punto focale di attenzione o un \"santuario terroristico\". \"The Guardian\" mise in dubbio che la tomba di bin Laden sarebbe potuta divenire un santuario, dato che ci\u00f2 sarebbe energicamente scoraggiato dal wahhabismo. Trattando il medesimo argomento, l'analista islamico e giurista egiziano Muntasir al-Zayyat disse che se gli americani volevano evitare di creare il santuario di bin Laden, una tomba anonima nella terra sarebbe stata pi\u00f9 che sufficiente.\n\"The Guardian\" cit\u00f2 pure una fonte governativa americana che adduceva la difficolt\u00e0 di trovare un paese che accettasse la sepoltura di bin Laden sul proprio territorio. Un professore di diritto islamico all'Universit\u00e0 di Giordania afferm\u00f2 che la dispersione della salma in mare era permessa se non c'era alcuno che accettasse il corpo e consentisse un funerale islamico, e che \"non era vero n\u00e9 corretto asserire che nessuno nel mondo musulmano fosse pronto a ricevere le spoglie di bin Laden\". Sulla stessa lunghezza d'onda, Muhammad al-Qubaysi, gran muft\u012b di Dubai, dichiar\u00f2: \"Possono dire di averlo sepolto in mare, ma non possono dire di averlo fatto secondo l'Islam. Se la famiglia non ne vuol sapere, \u00e8 molto semplice nell'Islam: gli si scava una fossa da qualche parte, fosse anche un'isola deserta, si recitano le preghiere del caso ed \u00e8 fatta. I funerali in mare sono concessi ai musulmani in circostanze eccezionali. Quello di cui parliamo non vi rientra.\" Khalid Latif, un imam che opera come cappellano e direttore del Centro Islamico presso l'Universit\u00e0 di New York, afferm\u00f2 che il seppellimento in mare era stato rispettoso.\nLeor Halevi, professore alla Vanderbilt University nonch\u00e9 autore di \"Muhammad's Grave: Death Rites and the Making of Islamic Society\" (\"La tomba di Mohamed: riti funebri e costruzione di una societ\u00e0 islamica\"), spieg\u00f2 che la legge islamica non prescrive funerali ordinari per i caduti in battaglia, e tent\u00f2 piuttosto di suscitare in seno all'ecumene musulmana la questione se bin Laden fosse, come \"assassino di massa di musulmani\u201c, oggetto del medesimo rispetto dovuto alla generalit\u00e0 dei musulmani. Al contempo, lasci\u00f2 intendere che la faccenda del trattamento mortuario poteva essere gestita con una maggior sensibilit\u00e0 culturale. In un'intervista, Halevi spieg\u00f2 che nel Medioevo i musulmani venivano seppelliti in mare quando morivano nel corso di lunghi viaggi nel Mediterraneo e nell'Oceano Indiano. Disse che il \"funerale del mare\" \u00e8 davvero insolito, ma che \"\u00e8 ovvio\" \u2014 gli americani capirono \u2014 \"non irrilevante\".\nOmar bin Laden, figlio di Osama, pubblic\u00f2 (10 maggio 2011) una nota di protesta sul punto che la dispersione in mare della salma aveva defraudato la famiglia di una doverosa sepoltura.\nDiffusione delle foto.\nA detta della CNN, ambienti governativi USA di vertice avrebbero fatto intendere che esistano tre gruppi di foto: quelle riprese in un hangar in Afganistan, descritte come le pi\u00f9 intelligibili e raccapriccianti; foto riprese prima del seppellimento in mare sulla USS \"Carl Vinson\" prima che il corpo fosse avvolto in un lenzuolo; foto del raid vero e proprio, tra cui scatti dell'interno del complesso, ma anche tre degli altri deceduti nel colpo di mano.\nIl 4 maggio, la Reuters pubblic\u00f2 foto che si asseriva fossero state eseguite da forze di sicurezza pakistane nell'immediatezza dell'assalto; tra le immagini, l'elicottero schiantato e tre morti di sesso maschile, nessuno dei quali pareva Osama bin Laden.\nUna fonte rifer\u00ec all'ABC News che le foto fatte dai militari sulla scena dell'eccidio ritraggono le ferite cagionate da un \"proiettile di grosso calibro.\" La CBS Evening News raccont\u00f2 che la foto mostra che il proiettile che colp\u00ec bin Laden sopra il suo occhio sinistro ne avulse il globo oculare e una grossa porzione frontale del cranio, portando alla luce il cervello. La CNN dichiar\u00f2 che le foto dell'hangar rappresentano \"una vasta ferita che squarcia la testa fra gli occhi. \u00c8 molto truculenta e impressionante.\"\nIl senatore Jim Inhofe, che vide le foto, dichiar\u00f2 che quelle acquisite sulla \"Carl Vinson,\" in quanto mostrano il volto di bin Laden ripulito da gran parte del sangue e altro materiale organico proiettato dalla ferita, andavano rese di pubblico dominio.\n\u00c8 scaturito un dibattito sull'opportunit\u00e0 di divulgare le immagini realizzate dai militari. I favorevoli opinavano che queste prove andavano considerate public records, che le foto sono necessarie per completezza d'informazione giornalistica, e che le foto avrebbero dimostrato l'effettiva morte di bin Laden, in tal modo stroncando le teorie del complotto (quanto meno nella parte in cui esse suggeriscano la sopravvivenza dello \"sceicco del terrore;\" come si \u00e8 visto, le speculazioni dei \"complottisti\" assumono diverse altre sfumature). I contrari espressero la preoccupazione che l'eventuale pubblicazione avrebbe infiammato gli stati d'animo anti-americani in Medio Oriente.\nAlla fine, il presidente Obama decise di non pubblicare le foto. In un'intervista contenuta nella trasmissione 60 Minutes, Obama dichiar\u00f2 che \"Noi non sbandieriamo questa roba come trofei. Non abbiamo bisogno di eccitare al delirio la nostra tifoseria dopo aver marcato un punto\", e che si stava preoccupando di garantire che \"foto molto realistiche di qualcuno con la testa aperta da uno sparo non girino per il mondo come stimolo per ulteriore violenza, o strumento di propaganda. Noi non siamo cos\u00ec.\" Tra i membri repubblicani del Congresso, il senatore Lindsey Graham critic\u00f2 la decisione asserendo che voleva vedere pubblicate le immagini, mentre il senatore John McCain e il rappresentante Mike Rogers, membro dello United States House Permanent Select Committee on Intelligence, appoggiarono la decisione di non pubblicare le foto.\nL'11 maggio, alcuni membri selezionati del Congresso (i capigruppo e i membri di comitati preposti ad affari di intelligence, sicurezza nazionale, giustizia, relazioni internazionali e interessi militari) furono ammessi alla visione di 15 foto di bin Laden. In un'intervista con Eliot Spitzer, il senatore Jim Inhofe precis\u00f2 che tre di quelle foto ritraevano bin Laden da vivo (per consentire il raffronto identificativo) e altre tre documentavano le controverse esequie.\nL'organizzazione Judicial Watch annunci\u00f2 di aver presentato una richiesta, ai sensi del Freedom of Information Act, per ottenere accesso alle foto.\nIl 9 maggio, il ministero della difesa rifiut\u00f2 di dar corso a tale richiesta, suscitando un contenzioso legale. Un'analoga istanza dell'Associated Press ha ricevuto identico diniego.\nRuolo del Pakistan.\nIl Pakistan, subito dopo il raid, fu oggetto di intensa attenzione internazionale. Il governo pachistano neg\u00f2 di aver offerto rifugio a bin Laden. Si \u00e8 detto che avesse condiviso informazioni sul famoso complesso con la CIA e altre agenzie del genere a partire dal 2009.\nLeon Panetta, che abbiamo pi\u00f9 volte menzionato quale direttore della CIA dell'epoca, afferm\u00f2 che il Pakistan era \"coinvolto o incompetente.\"\nLegami con Abbottabad.\nAbbottabad attrasse rifugiati dalle zone di combattimento delle aree tribali, dalla valle dello Swat e anche dall'Afganistan. \"Alla gente non interessa davvero chiedere chi c'\u00e8 adesso\", disse Gohar Ayub Khan, ex primo ministro e abitante locale. \"Ecco, forse, una ragione per cui \u00e8 venuto proprio qui.\"\nLa citt\u00e0 era familiare ad almeno un leader di al-Q\u0101\u02bfida prima di bin Laden. Il capo operativo Abu Faraj al-Libi, da quanto viene riferito, si sarebbe trasferito ad Abbottabad a met\u00e0 2003. L'ISI fece irruzione nella casa nel dicembre 2003, senza trovarlo. Un corriere raccont\u00f2 a chi lo interrogava che al-Libi usava tre case ad Abbottabad. Le autorit\u00e0 pachistane dissero di aver informato i loro referenti americani del tempo circa il fatto che la citt\u00e0 poteva essere un rifugio per dirigenti di al-Q\u0101\u02bfida. Nel 2009 le autorit\u00e0 fornirono agli USA informazioni sul complesso di bin Laden senza sapere chi ci vivesse.\nIl 25 gennaio 2011, l'ISI arrest\u00f2 Umar Patek, un indonesiano ricercato in relazione agli attentati a Bali del 2002, che si trovava presso una famiglia di Abbottabad. Tahir Shehzad, impiegato dell'ufficio postale, fu arrestato con l'accusa di aver favorito gli spostamenti di militanti di al-Q\u0101\u02bfida.\nReazioni pakistane.\nIl presidente del Pakistan Asif Ali Zardari neg\u00f2 che le forze di sicurezza del suo paese potessero aver favoreggiato Osama bin Laden e defin\u00ec \"speculazioni infondate\" tutte le voci su una supposta assistenza offerta a bin Laden dal governo pachistano. Il ministero degli esteri pachistano emise una nota che \"smentisce categoricamente\" le notizie di stampa secondo cui la dirigenza del Paese \"tanto civile quanto militare, avesse qualsivoglia previa conoscenza dell'operazione USA contro Osama bin Laden.\"\nL'ex presidente Pervez Musharraf, pur negando una complicit\u00e0 ufficiale e deliberata della sua nazione, non escluse tuttavia la possibilit\u00e0 che settori deviati dell'ISI potessero aver agito in modo non istituzionale.\nIl tenente generale Ahmed Shuja Pasci\u00e0, capo del potente Inter-Services Intelligence (ISI, il gi\u00e0 ricordato servizio segreto pachistano), ammise che la presenza di bin Laden era stata un \"fallimento di intelligence\" ma neg\u00f2 che l'ISI avesse avuto alcun ruolo nella sua latitanza.\nIn giugno l'ISI arrest\u00f2 il proprietario della casa-covo affittata alla CIA per spiare bin Laden, e arrest\u00f2 anche cinque informatori della CIA.\nNome in codice.\nMolti maggiorenti, presenti nella \"Situation Room,\" compreso lo stesso presidente, dissero ai giornalisti che il nome in codice di bin Laden era \"Geronimo\". Avevano guardato Leon Panetta, che parlava dal George Bush Center for Intelligence, mentre raccontava l'azione di Abbottabad. Panetta disse, \"Abbiamo un contatto visivo con Geronimo\", e poi, \"Geronimo E-K-I-A\" \u2014 \" enemy killed in action.\" (\"nemico ucciso in azione\"). Le parole esatte del comandante sul terreno furono, \"Per Dio e per il paese, Geronimo, Geronimo, Geronimo\". Le autorit\u00e0 poi spiegarono che ogni fase della missione era etichettata in ordine alfabetico e che \"Geronimo\" indicava che gli incursori avevano raggiunto la fase \"G\", la cattura o uccisione di bin Laden. Osama bin Laden, propriamente, era identificato con \"Jackpot\", il nome in codice generico per designare l'obiettivo di un'operazione. \"ABC News\" rifer\u00ec invece che il suo nome in codice ufficialmente era \"Cakebread\".\nMolti nativi americani si ritennero offesi dal fatto che Geronimo, il leggendario capo apache del XIX secolo che tenne in scacco l'esercito americano per anni, fosse irrevocabilmente associato a bin Laden. Il presidente della trib\u00f9 apache di Fort Sill la comunit\u00e0 che ha preso il posto della trib\u00f9 di Geronimo, scrisse una lettera al presidente Obama chiedendogli di \"riparare questo torto\". Il presidente della nazione Navajo richiese che il governo USA cambiasse il nome in codice retroattivamente. Alcuni capi del National Congress of American Indians dissero che si dovrebbe preoccuparsi di onorare il numero spropositato di nativi americani che servono le forze armate, e avevano ricevuto assicurazioni sul punto che \"Geronimo\" non era il nome in codice per designare bin Laden. Lo United States Senate Committee on Indian Affairs acquis\u00ec testimonianze sull'argomento da capi tribali, mentre il ministero della difesa non ebbe a fare alcun commento, se non escludere che vi fosse l'intenzione di manifestare disprezzo.\nDiatribe sulla provenienza delle informazioni.\nDopo la morte di bin Laden, alcuni esponenti dell'amministrazione Bush, quali l'avvocato John Yoo dell'Office of Legal Counsel di Bush, nonch\u00e9 l'ex \"attorney general\" sotto Bush, Michael Mukasey, scrissero degli \"Op-Eds\" rivendicanti il fatto che le tecniche d'interrogatorio \"avanzate\" che essi avevano a loro tempo autorizzato avevano fatto emergere le informazioni che successivamente avrebbero consentito la scoperta del covo di bin Laden. In particolare McCasey dichiar\u00f2 che l'applicazione del \"waterboarding\" a Khalid Shaykh Muhammad port\u00f2 a scoprire il dettaglio cruciale del soprannome del corriere di bin Laden.\nAutorit\u00e0 americane e parlamentari tra cui il repubblicano John McCain (gi\u00e0 citato) e la democratica Dianne Feinstein, presidente dello United States Senate Select Committee on Intelligence, obiettarono che queste asserzioni erano \"false\", richiamandosi ad un rapporto dell'(allora) direttore CIA Leon Panetta secondo cui la prima menzione del nomignolo del corriere non veniva da Khalid Shaykh Muhammad, ma piuttosto da un altro interrogatorio governativo nei confronti di un sospetto che si \"riteneva non fosse stato torturato\". McCain invit\u00f2 Mukasey a ritrattare le sue illazioni.\nLeon Panetta aveva scritto una lettera a McCain in proposito, affermando, \"Alcuni dei prigionieri che diedero informazioni utili sul ruolo del fiancheggiatore/corriere erano stati soggetti a tecniche avanzate di interrogatorio. Se poi queste tecniche fossero il 'solo modo tempestivo ed efficace' per avere tali informazioni \u00e8 un argomento di discussione e non pu\u00f2 essere stabilito con certezza.\" Ancorch\u00e9 alcune informazioni possano essere state ricavate da prigionieri sottoposti a tecniche avanzate di interrogatorio, la lettera di Panetta a McCain conferma che tali tecniche possono aver ostacolato la ricerca di bin Laden facendo nascere informazioni false nel corso degli interrogatori. In detta missiva, il direttore CIA Panetta scriveva al senatore McCain che\nInoltre, altri esponenti di ambienti governativi americani asseriscono che poco dopo gli attacchi terroristici dell'11 settembre 2001, dei sequestrati nelle prigioni segrete della CIA avrebbero detto agli investigatori del soprannome \"al-Kuwayti\" riferito al corriere; Khalid Shaykh Muhammad, una volta catturato, si sarebbe limitato a \"confermare\" lo pseudonimo del corriere. Quando fu catturato, Abu Faraj al-Libi diede notizie false o depistanti: neg\u00f2 di conoscere al-Kuwayti e invece s'invent\u00f2 un altro nome. Per di pi\u00f9, un gruppo di investigatori afferm\u00f2 che il nomignolo del corriere non fu rivelato \"sotto tortura, ma piuttosto parecchi mesi dopo, quando [alcuni detenuti] furono interrogati da esaminatori che non usavano tecniche illecite.\"\nIntelligence postmortem.\nSi dice che i \"corpi di reato\" prelevati dal complesso comprendano 10 telefoni cellulari, da cinque a 10 computer, 12 hard disk, almeno 100 altri dispositivi di memoria di massa (\"chiavette USB\" e DVD), note manoscritte, documenti, armi ed \"un assortimento di effetti personali\". Vennero esaminati da analisti di intelligence i tabulati di traffico relativi ai due numeri di telefono che si sono scoperti cuciti nell'abito di bin Laden.\nIl materiale raccolto nel complesso fu depositato nell'FBI Laboratory di Quantico (Virginia) a disposizione degli esperti di scienza forense per l'esame di impronte digitali, DNA ed altre tracce probanti rinvenibili sul materiale. Furono trasmesse copie del materiale ad altre agenzie, anche allo scopo di precostituire una sorta di tracciabilit\u00e0 nella custodia dei corpi di reato a scopo probatorio in un futuro processo.\nUna squadra speciale della CIA fu incaricata di vagliare il materiale digitale ed i documenti asportati dal complesso. Tale opera si svolse in collaborazione con altre agenzie governative, tra cui U.S. Department of Homeland Security, U.S. Department of the Treasury, National Counterterrorism Center, National Geospatial-Intelligence Agency, National Security Agency, Defense Intelligence Agency, Office of the Director of National Intelligence, Federal Bureau of Investigation e National Media Exploitation Center \"per sottoporre a \"triage\", catalogare e analizzare queste fonti informative.\"\nLa figlia pi\u00f9 giovane di bin Laden disse agli investigatori che la famiglia viveva nel villaggio feudale di Chak Shah Mohammad Khan, nel vicino distretto di Haripur, per due anni e mezzo prima di trasferirsi ad Abbottabad nel 2005.\nRivelazione dell'elicottero stealth.\nLa sezione di coda dell'elicottero segreto sopravvisse alla distruzione e rimase all'esterno del muro del complesso. Le forze di sicurezza montarono una barriera di teloni per nascondere alla vista il relitto. Successivamente, un trattore lo trascin\u00f2 al riparo di una grande cerata. Dei giornalisti tuttavia riuscirono ad ottenere delle foto che rivelavano un'inedita tecnologia stealth. \"Aviation Week\" disse che l'elicottero sembrava essere un MH-60 Black Hawk con significative modifiche. I numeri di serie reperiti sul teatro dello scontro erano compatibili con un MH-60 costruito nel 2009. Il modo in cui si era mosso durante l'operazione confermava che un elicottero stealth pu\u00f2 eludere la sorveglianza antiaerea su un'area di interesse militare densamente popolata. Le foto mostravano che la coda del Black Hawk aveva conformazioni stealth sul trave e sulla carenatura, stabilizzatori di spinta e un \"coprimozzo\" sul rotore silenziato a cinque o sei pale. Pare che avesse una finitura a saturazione d'argento per la soppressione IR simile a quella di certi V-22 Osprey. Secondo le autorit\u00e0 pachistane, gli USA chiesero la restituzione dei rottami, ed anche la Cina si dichiar\u00f2 interessata. Il Pakistan ebbe in custodia il relitto per pi\u00f9 di due settimane, e poi il senatore John Kerry lo fece restituire. C'\u00e8 disaccordo tra gli esperti su quante informazioni possano essere state estratte dal moncone di coda. La tecnologia stealth era peraltro gi\u00e0 apertamente osservabile su diversi velivoli ad ala fissa e sull'elicottero RAH-66 Comanche, il cui progetto non era pi\u00f9 stato sviluppato (ottobre 2008). La copertura per la soppressione della traccia infrarossa era l'obiettivo pi\u00f9 ovvio della curiosit\u00e0 del governo cinese. Si sono visti ragazzini locali che raccoglievano frammenti dello schianto per rivenderli come souvenir."}
{"id": "3475261", "revid": "132266", "url": "https://it.wikipedia.org/wiki?curid=3475261", "title": "Capo di stato maggiore della Difesa", "text": ""}
{"id": "3475264", "revid": "1543377", "url": "https://it.wikipedia.org/wiki?curid=3475264", "title": "Fairfield horseshoe", "text": "Fairfield Horseshoe \u00e8 una classica passeggiata circolare che comincia a Rydal o Ambleside nel Lake District e comprende tutte le montagne che circondano la valle di Rydal Beck.\nLa passeggiata \u00e8 molto popolare e segue percorsi ben definiti e non difficili; tuttavia, si dovrebbe far attenzione sulla vetta di Fairfield a causa della scarsa visibilit\u00e0 e l'altopiano di quella montagna \u00e8 molto piatto e ci si pu\u00f2 confondere, con il pericolo di cadute ripide a nord e ad ovest. La parte ad est della passeggiata da Low Sweden Bridge vicino Ambleside verso i pendii di Hart Crag segue la parete di muro a secco per sei chilometri, rendendo il percorso semplice anche in caso di cattivo tempo.\nC'\u00e8 un Fairfield Horseshoe Fell Race, che ha luogo annualmente a maggio, dal 1966 organizzato dalla Lake District Mountain Trial Association. Questa gara e lunga 14 kilometri con 900 metri di salita. L'attuale record \u00e8 detenuto da Mark Roberts che nel 2000 fin\u00ec il percorso in 75 minuti e 11 secondi.\nLe passeggiate a ferro di cavallo sono lunghe 16 kilometri totali con 1.100 metri di risalite e comprendono le seguenti montagne:"}
{"id": "3475268", "revid": "767487", "url": "https://it.wikipedia.org/wiki?curid=3475268", "title": "Arturo Biagi", "text": "Carriera.\nIn giovent\u00f9 ha militato nel Trento. Conta una presenza in Serie A con il Venezia, con cui ha anche vinto una Coppa Italia. In Serie B ha disputato 115 partite segnando 13 gol con Fiumana, Casale e Reggiana."}
{"id": "3475270", "revid": "76437", "url": "https://it.wikipedia.org/wiki?curid=3475270", "title": "Uali\u00e0", "text": ""}
{"id": "3475271", "revid": "76437", "url": "https://it.wikipedia.org/wiki?curid=3475271", "title": "Muflone africano", "text": ""}
{"id": "3475272", "revid": "92723", "url": "https://it.wikipedia.org/wiki?curid=3475272", "title": "Dove Cottage", "text": "Dove Cottage \u00e8 una casa ai confini di Grasmere nel Lake District inglese. \u00c8 molto nota perch\u00e9 fu la casa dove il poeta William Wordsworth e sua sorella Dorothy trascorsero nove anni (dal dicembre 1799 al maggio 1808) di \"vita semplice, ma colma di importanti riflessioni\". Durante questo periodo, Wordsworth scrisse molte delle poesie per le quali \u00e8 ricordato tutt'oggi, tra cui \"\", \"Ode to Duty\", \"My Heart Leaps Up\" e \"I Wandered Lonely as a Cloud\", insieme a parti del suo poema autobiografico, \"The Prelude\". Il poeta si spos\u00f2 nel 1802 e sua moglie Mary venne a vivere con la cognata al Dove Cottage. La famiglia si espanse in fretta, con l'arrivo di tre bambini in quattro anni, e i Wordsworth lasciarono il Dove Cottage nel 1808 per trasferirsi in una casa pi\u00f9 ampia. Il cottage divenne quindi l'abitazione di Thomas de Quincey per un certo numero di anni, prima di essere occupato da altri inquilini.\nNel 1890 fu acquistato dalla Wordsworth Trust e aperto al pubblico nel 1891. La casa \u00e8 un monumento classificato ed \u00e8 rimasta sostanzialmente la stessa dai tempi di Wordsworth. Ogni anno accoglie 70.000 visitatori.\nPrima di Wordsworth.\nIl Dove Cottage fu costruito all'inizio del diciassettesimo secolo, lungo la strada principale che va da Ambleside a sud fino a Keswick a nord. La testimonianza pi\u00f9 antica del suo probabile impiego originario come pub si trova in una lista dei pub della contea di Westmoreland del 1617, in cui compare con il nome di \"Dove and Olive\". Rimase comunque un locale pubblico fino al 1793, indicato talvolta con il nome di \"Dove and Olive Branch\". La storia del cottage \u00e8 citata anche nel romanzo di Wordsworth \"The Waggoner\" (1806), nel quale il protagonista passa \"dove una volta il 'Dove and Olive' offriva un saluto e una buona birra a tutti quelli che entravano nella valle di Grasmere\".\nL'edificio \u00e8 costruito con pietre locali, con pareti di calce e il tetto d'ardesia. Ci sono quattro stanze al piano terra e altre quattro al primo piano. Le stanze al pianterreno presentano rivestimenti con pannelli di quercia e pavimenti d'ardesia, come si trovano spesso nelle migliori case del Lake District dello stesso periodo, e adeguati alla funzione originaria di locale pubblico. Il camino \u00e8 stato modificato nel decennio 1790 per bruciare carbone piuttosto che la tradizionale legna.\nWordsworth.\nWilliam Wordsworth nacque a Cockermouth, nella regione della Cumbria, nel 1770 e conosceva bene il Lake District sin dalla sua infanzia. Si trasfer\u00ec all'Universit\u00e0 di Cambridge nel 1787 e viaggi\u00f2 in Britannia e in Europa per 12 anni.\nWordsworth conobbe il Dove Cottage durante una passeggiata nel Lake District con Samuel Taylor Coleridge nel 1799. Il poeta era molto affezionato alla sorella Dorothy, ma avevano passato molto tempo separati. Anche se avevano vissuto insieme a Somerset nel 1797 e in Germania nel 1798, il fratello stava cercando una sistemazione permanente per entrambi. Il Dove Cottage era vuoto e si poteva affittare; i due vi si trasferirono il 20 dicembre dello stesso anno, pagando 5 sterline all'anno a John Benson di Grasmere.\nAl piano terra, la grande anticamera era adibita a soggiorno o cucina-salotto; oltre alla porta principale d'ingresso conteneva un fornello e una panca accanto alla finestra, usata principalmente per il pranzo. Una piccola stanza vicina al soggiorno era la camera da letto di Dorothy. Una cucina separata era usata per scopi pi\u00f9 impegnativi della normale routine domestica, mentre la quarta stanza era adibita a piccola dispensa. I Wordsworth assunsero una vicina, Molly Fisher, come cameriera per lavare e cucinare.\nAl primo piano la stanza sopra il soggiorno era lo studio di William, con una vista sul lago, usata da William mentre scriveva e come secondo parlour per spuntini veloci e intrattenimento. Le altre tre stanze erano usate come camere, con una piccola stanza sopra la dispensa usata successivamente come nursery per i bambini di William e Mary. Le pareti nella piccola furono coperte con i giornali del 1800, come tentativo di isolamento (successivamente vennero rimossi, ma le copie vennero rimesse negli anni settanta). Non c'era l'acqua corrente e il bagno era in giardino. William e Dorothy stavano volentieri fuori in giardino e nell'orto dietro casa, il loro \"piccolo angolo di giardino di montagna\", che fu volutamente lasciato in uno stato semi-selvaggio.\nWilliam divenne un membro chiave del gruppo dei poeti romantici del Lake District, successivamente noti con il nome di Lake Poets. Robert Southey visse a Greta Hall nella vicina Keswick. Southey e Coleridge avevano sposato due sorelle, Sarah e Edith Fricker, e Coleridge stesso si trasfer\u00ec con la sua famiglia a Keswick nel 1800. Sia Coleridge che Southey divennero assidui frequentatori del Dove Cottage, ma il matrimonio di Coleridge era infelice e lasci\u00f2 Keswick nel 1804. Ci\u00f2 nonostante torn\u00f2 a far visita a Wordsworth a Grasmere di tanto in tanto. I Wordsworth ricevevano visite al Dove Cottage anche da Walter Scott, Humphry Davy, e Charles e Mary Lamb. Negli ultimi anni si trasfer\u00ec Thomas de Quincey.\nLa posizione finanziaria di William era stata tesa fin dalla morte del padre nel 1783, ma si sistem\u00f2 in qualche modo nel 1802 quando i debiti di suo padre verso il I Conte di Lonsdale furono finalmente pagati con gli interessi alla morte di quest'ultimo. Dopo questo fatto William fu in grado di sposare Mary Hutchinson, un'amica d'infanzia nello stesso anno. Il cottage divenne la loro prima casa, ancora divisa con la sorella di William e ora anche con la sorella di Mary, Sara. I primi tre figli di William e Mary nacquero nel cottage, John (1803), Dora (1804) e Thomas (1806).\nDorothy tenne un minuzioso diario di famiglia durante gli anni trascorsi al Dove Cottage. Il diario fu pubblicato nel 1897 come \"The Grasmere Journal\", fornendo dettagli sulla vita quotidiana della famiglia e dei loro visitatori. Wordsworth spesso prendeva ispirazione poetica dagli scritti di Dorothy. Un passo del suo diario del 1802 descriveva i narcisi vicino all'Ullswater, e fu l'ispirazione per la poesia di Wordsworth \"I Wandered Lonely as a Cloud\" del 1804.\nIl cottage divenne troppo piccolo per la famiglia e i molti visitatori, quindi i Wordsworth si trasferirono ad Allan Bank a Grasmere nel maggio 1808. William aveva definito questa casa come un pugno nell'occhio quando fu costruita, quindi si trasferirono nuovamente nel 1810 a Old Rectory nel centro di Grasmere. Alla fine nel 1813, si spostarono in una casa pi\u00f9 grande a Rydal Mount, poche miglia a sud di Ambleside. I Wordsworth continuarono ad affittare la propriet\u00e0 per 46 anni, fino alla morte di Mary nel 1859, William era morto 9 anni prima. Rydal Mount fu comprata nel 1969 da Mary Henderson, la nipote di William. Ancora oggi \u00e8 di propriet\u00e0 della famiglia Wordsworth, e fu aperta al pubblico nel 1970.\nDopo Wordsworth.\nThomas de Quincey, un amico della famiglia Wordsworth, and\u00f2 ad abitare al Dove Cottage nel 1809, l'anno dopo che era stato lasciato dai Wordsworth. Era andato spesso a trovarli fin dal 1807 e aveva lasciato loro molto regali. De Quincey spos\u00f2 la figlia di un agricoltore del luogo, e rimase l\u00ec ad abitare fino al 1820. Il suo libro \"Le confessioni di un mangiatore d'oppio\" era basato sulla sua esperienza nell'assuefazione da oppio, e descrive il tempo passato al cottage sotto l'effetto del laudano. Sconvolse la famiglia Wordsworth apportando modifiche al Dove Cottage, ma soprattutto al suo giardino. L'aumentare della famiglia lo costrinse a trasferirsi a Fox Ghyll, ma continu\u00f2 a pagare l'affitto del Dove Cottage, e a tenere l\u00ec la sua biblioteca fino al 1835. I debiti lo costrinsero a lasciare il cottage.\nDove Cottage ebbe quindi una serie di affittuari, diventando nota come Dixon's Lodging. Alla fine del decennio 1880, il cottage fu acquistato da Emdund Lee, un uomo d'affari di Londra, per il figlio, un aspirante poeta. Sfortunatamente, il giovane Lee non trov\u00f2 l'ispirazione nella casa di Wordworth. La Wordsworth Trust compr\u00f2 il cottage nel 1890 per \u00a3650 sterline. L'associazione era stata fondata dal Reverendo Stopford Brooke con il preciso intento di preservare il posto, che era cos\u00ec significativo per i lavori di Wordsworth. Il cottage divenne noto come \"Dove Cottage\" solo dopo che fu acquistato dalla Wordsworth Trust.\nOggi.\nLa Wordsworth Trust apr\u00ec il cottage al pubblico dal luglio 1891. Il cottage rimase lo stesso di quando era abitato da Wordsworth, e il Trust ripristin\u00f2 il giardino con le sembianze \"selvagge\" tanto amate dal poeta. Come attrazione turistica, il Dove Cottage ospita circa 70.000 visitatori ogni anno.\nMuseo di Wordsworth.\nIl vicino Wordsworth Museum, fondato nel 1943 e spostato in una casa l\u00ec vicino nel 1981, espone manoscritti, mappe e ritratti. Il Jerwood Centre, un nuovo edificio costruito per ospitare le collezioni della Wordsworth Trust, apr\u00ec vicino al Dove Cottage nel 2005."}
{"id": "3475273", "revid": "121582076", "url": "https://it.wikipedia.org/wiki?curid=3475273", "title": "Adigetto (Verona)", "text": "L'Adigetto era un canale artificiale scavato prima al tempo del 'Imperatore Vespasiano ed riutilizzato in et\u00e0 comunale lungo un naturale avvallamento del terreno presente a sud del nucleo di Verona antica. Questo avvallamento era il precedente alveo del fiume Adige, che col tempo ha cambiato direzione creando un grande meandro pi\u00f9 a nord, attorno al quale fu costruita la citt\u00e0. \nTra il 1194 e il 1224 vennero realizzate a nord di questo avvallamento le mura comunali di Verona, si decise di sfruttare l'avvallamento a scopo difensivo, cos\u00ec venne ampliato creando un vero e proprio fossato o canale. Questo canale si separava dall'Adige subito prima di Castelvecchio e costeggiava le mura comunali a sud, congiungendosi infine all'Adige poco a valle dell'odierno ponte Aleardi.\nIl canale venne quasi del tutto interrato dopo la prima guerra mondiale."}
{"id": "3475278", "revid": "767487", "url": "https://it.wikipedia.org/wiki?curid=3475278", "title": "Giordano Colaussi", "text": "Era conosciuto anche come Colaussi I in quanto fratello maggiore di Luigi, campione del mondo nel 1938 con la Nazionale italiana.\nCarriera.\nCresciuto nell'Itala Gradisca, dopo aver militato in giovent\u00f9 nella Pro Gorizia debutta in Serie B con la SPAL nella stagione 1933-1934.\nGioca ancora tra i cadetti per un anno nell'Aquila e per due anni (non consecutivi) nel Taranto, e debutta in Serie A con il nel campionato 1938-1939 totalizzando 8 presenze. In Serie B conta 111 presenze e 20 gol con SPAL, L'Aquila, Taranto, Modena e ."}
{"id": "3475284", "revid": "155634", "url": "https://it.wikipedia.org/wiki?curid=3475284", "title": "Coppa di Portogallo 2010-2011 (pallavolo femminile)", "text": "La Coppa di Portogallo di pallavolo femminile 2010-2011 \u00e8 stata la 39\u00aa edizione della coppa nazionale di Portogallo e si \u00e8 svolta dal 1\u00ba dicembre 2010 al 10 aprile 2011. Alla competizione hanno partecipato 19 squadre e la vittoria finale \u00e8 andata per la seconda volta al Clube Desportivo Ribeirense."}
{"id": "3475290", "revid": "1543377", "url": "https://it.wikipedia.org/wiki?curid=3475290", "title": "Ad ora incerta", "text": "Ad ora incerta \u00e8 una raccolta di poesie pubblicata da Primo Levi nel 1984. Il titolo \u00e8 tratto da un verso di Coleridge: \"Since then, at an uncertain hour, / That agony returns...\" (\"The Rime of the Ancient Mariner\"), gi\u00e0 utilizzato dallo scrittore come epigrafe ne \"I sommersi e i salvati\", e suo motivo ricorrente d'ispirazione.\nSi tratta di composizioni che partono pressappoco dal 1945 (come \"Buna\"), e che affrontano autobiograficamente avvenimenti e sensazioni vissute da Levi nel corso degli anni successivi al suo internamento nei campi di concentramento, pur restando quell'evento al centro dei suoi nodi interiori. I versi del ricordo infatti si sovrappongono al presente, anche nel timore che il passato possa ripetersi: "}
{"id": "3475291", "revid": "92723", "url": "https://it.wikipedia.org/wiki?curid=3475291", "title": "Alamanni (famiglia)", "text": "Gli Alamanni sono un'antica famiglia nobiliare di Firenze.\nStoria familiare.\nLa famiglia \u00e8 di origine germanica, come fa pensare il nome, secondo una tradizione riportata per la prima volta nel 1478 dal poeta Ugolino Verino in un poemetto sulle glorie di Firenze, che recita: \u00abNobile e antica fu la schiatta degli Alamanni. Gente venuta da lontano, originata da sangue germanico\u00bb.\nPossessori di castelli nel medioevo, si inurbarono a Firenze nei primi anni del Trecento instaurandosi in Oltrarno, nella zona della Costa dei Magnoli. Gi\u00e0 nobili, si dedicarono alle attivit\u00e0 mercantili che tanto arricchivano la citt\u00e0 e nel quadriennio 1336-1340, illustrato da Giovanni Villani, il nome della famiglia fu tra quelli pi\u00f9 in vista della citt\u00e0. La loro compagnia, diretta dal capofamiglia Salvestro, commerciava lana ed altri prodotti con gli altri stati italiani ed esteri, e presto si occup\u00f2 anche di cambio, cio\u00e8 di attivit\u00e0 bancarie. \nNon dovettero gradire l'ascesa dei Medici, ma si manifestarono neutrali, il che permise loro di tanto in tanto di accedere a cariche come quella di gonfaloniere di giustizia o di ambasciatore, come quella ricoperta da Piero, a lungo alla corte di Milano.\nPi\u00f9 aperta fu l'ostilit\u00e0 ai Medici di suo figlio Luigi, che partecip\u00f2 a quella congiura ordita durante i ritrovi negli Orti Oricellari, in cui fu coinvolto anche Niccol\u00f2 Machiavelli. Fuggito in Francia, ripar\u00f2 prima a Lione e poi a Parigi, per trovare poi ospitalit\u00e0 e onori alla corte di Francesco I e poi a quella di Enrico II, protetto da Caterina de' Medici. I beni familiari a Firenze vennero in quell'occasione confiscati e nulla valsero, anni dopo, le richieste inviate da Caterina de' Medici. \nUn altro personaggio familiare, Jacopo, fu impiccato al Bargello per aver tentato di metter su una milizia per muovere contro Carlo V, cercando appoggio con altri stati italiani: una mossa praticamente impossibile da attuare e molto rishiosa nel gioco delle alleanze dell'epoca. Suo figlio Antonio fu un poeta. \nTra i figli di Luigi si distinsero in terra di Francia Giovan Battista, vescovo di Bazas e di M\u00e2con, e Niccol\u00f2, comandante nell'esercito francese e schierato a fianco di Piero Strozzi nella difesa di Siena contro Cosimo I. Un ramo di questa illustre famiglia \u00e8 giunto a Napoli, e successivamente in Calabria nel XVIII secolo, con due palazzi eretti a Tiriolo e Catanzaro, sui quali sovrasta il loro stemma: \"D'oro a due fasce di rosso (Alemanni di Napoli).\"\nPatronati.\nEbbero una cappella in Santa Croce, un altare in Santa Lucia dei Magnoli, ville a Tizzano e a Bagno a Ripoli. \nLo stemma.\nLo stemma Alamanni \u00e8 trinciato argento e azzurro con una doppia banda degli stessi colori, invertiti rispetto al campo. Alamanno Alamanni vi soprammise la croce di Pisa in quanto arcivescovo. Piero e i suoi discendenti aggiunsero invece una colomba con raggi d'oro, un distintivo concesso dal Duca di Milano."}
{"id": "3475294", "revid": "112468693", "url": "https://it.wikipedia.org/wiki?curid=3475294", "title": "Dany Par\u00eds", "text": "Ha avuto il suo 'momento d'oro' nel 1963 quando \u00e8 apparsa in otto film; poi, come una meteora, \u00e8 sparita nell'obl\u00eco e di lei si sono perse le tracce.\nBiografia.\nHa avuto un momento di notoriet\u00e0 soprattutto come interprete teatrale e cinematografica in alcuni film di rilievo (fra gli altri, un paio con Tot\u00f2, oltre a \"Giulietta degli spiriti\" di Federico Fellini e \"La ragazza di Bube\", di Luigi Comencini) e come presentatrice, accanto a noti conduttori televisivi, di diverse edizioni del Cantagiro.\nDopo aver studiato danza a Parigi, sua citt\u00e0 natale, era avviata a una carriera di ballerina quando un infortunio l'ha costretta ad abbandonare questa attivit\u00e0. Si \u00e8 trasferita cos\u00ec a inizio anni sessanta a Roma intenzionata a sfondare nel mondo dello spettacolo (segnatamente nella ancor giovane televisione italiana che impiegava, attraverso la RAI numerose 'starlette' venute dall'estero). Qui ha ripreso a studiare danza, dizione, lingue e recitazione alla scuola d'arte drammatica di Alessandro Fersen.\nL'occasione per mettersi in bella mostra le si \u00e8 presentata nel 1962 quando le \u00e8 stata affidata la presentazione, assieme a Nuccio Costa della trasmissione canora del Cantagiro, manifestazione che ha poi presentato assieme ad altri conduttori anche negli anni successivi.\nLe cronache dell'epoca la descrivono come una giovane attrice alta, slanciata, dalle lunghe gambe, dai capelli biondi e dagli occhi verdi e grigi.\nIn teatro \u00e8 stata interprete insieme ad un'altra attrice straniera - Rosemarie Dexter - della commedia \"L'isola\" di Fabio Mauri."}
{"id": "3475295", "revid": "287204", "url": "https://it.wikipedia.org/wiki?curid=3475295", "title": "Dany Paris", "text": ""}
{"id": "3475296", "revid": "729019", "url": "https://it.wikipedia.org/wiki?curid=3475296", "title": "Battaglia di Ayacucho", "text": "La battaglia di Ayacucho venne combattuta il 9 dicembre 1824 nei pressi dell'omonima cittadina del Per\u00f9, nell'ambito della guerra di indipendenza del Per\u00f9 e delle guerre d'indipendenza ispanoamericana. La battaglia venne combattuta da un esercito indipendentista sotto il generale Antonio Jos\u00e9 de Sucre, composto da contingenti provenienti da Per\u00f9, Grande Colombia, Province Unite del R\u00edo de la Plata e Cile (oltre a diversi volontari stranieri, in maggioranza britannici), ed un'armata monarchica sotto il comando del Vicer\u00e9 del Per\u00f9 Jos\u00e9 de la Serna e Hinojosa e del generale Jos\u00e9 de Canterac, composta da reparti spagnoli, di realisti ispanoamericani, e di nativi alleati.\nIl generale Valdez, sulla destra dello schieramento attacc\u00f2 con un certo successo i ribelli i quali furono costretti a ripiegare inseguiti da due reggimenti spagnoli. Il giovane generale Antonio Jos\u00e9 de Sucre fu abile a cogliere il momento e ordin\u00f2 a C\u00f3rdova di avanzare a sua volta; questi scagli\u00f2 contro il nemico circa 3000 uomini.\nIn formazione si avvicinavano alle linee spagnole, senza sprecare un solo colpo. Spararono soltanto a distanza ravvicinata. Il generale Monet, con le forze del centro spagnolo, si mosse per parare la minaccia, ma fu travolto, determinando lo sfondamento del suo settore. I ribelli neutralizzarono Monet e Villalobos, accerchiarono e vinsero Valdez.\nLo scontro, durato quattro ore, si concluse con una netta vittoria degli indipendentisti, che distrussero l'esercito monarchico dopo una dura lotta, facendo prigioniero perfino il vicer\u00e9, oltre a circa 583 ufficiali e 2.000 soldati, che furono subito incorporati nelle armate indipendentiste. Questa battaglia (l'ultima combattuta dagli spagnoli in America Meridionale) decise in pratica l'esito della campagna a favore degli indipendentisti: il 22 gennaio 1826, con la resa dell'ultima guarnigione spagnola a Callao, il Per\u00f9 ottenne la sua piena indipendenza, e l'ultima delle guerre d'indipendenza ispanoamericane ebbe cos\u00ec termine."}
{"id": "3475297", "revid": "729019", "url": "https://it.wikipedia.org/wiki?curid=3475297", "title": "Unimak", "text": "Unimak (in lingua aleutina \"Unimax\") \u00e8 la pi\u00f9 grande e la pi\u00f9 orientale delle Aleutine e appartiene all'Alaska (USA). Fa parte del gruppo delle isole Fox e si trova nel mare di Bering. L'isola ha una superficie di 4.069,9\u00a0km\u00b2. Vi sono vari vulcani sull'isola, il maggiore di questi \u00e8 il Shishaldin (2.857\u00a0m), un vulcano attivo. Al censimento del 2000 vi erano 64 persone che vivevano su Unimak, tutte nella citt\u00e0 di False Pass all'estremit\u00e0 orientale dell'isola.\nStoria.\nIl faro di Scotch Cap, costruito nel 1903 e alto 30\u00a0m, fu inghiottito dal mare il 1\u00ba aprile 1946, colpito da uno tsunami durante il terremoto delle Isole Aleutine.\nFauna.\nCome estensione della penisola di Alaska, Unimak ha una popolazione faunistica relativamente diversificata di mammiferi terrestri, tra cui l'orso bruno e il carib\u00f9. Nella parte ovest di Unimak, il pi\u00f9 grande mammifero nativo delle Aleutine \u00e8 la volpe rossa."}
{"id": "3475300", "revid": "1863966", "url": "https://it.wikipedia.org/wiki?curid=3475300", "title": "Piero Alamanni", "text": "Biografia.\nAppartenente alla famiglia Alamanni, fu un collaboratore di Lorenzo de' Medici, ottenendo il podestato a Pistoia nel 1478, poi di San Gimignano (1482) e la carica di capitano del Popolo a Pisa nel 1485.\nFu anche ambasciatore di Firenze a Milano presso Francesco Sforza, alla cui corte ricevette particolari onori, come il titolo di senatore e poi, da Gian Galeazzo Maria Sforza, quello di cavaliere e il diritto di poter apporre una colomba con raggi dorati sul proprio stemma. In seguito sorvegli\u00f2 Ludovico il Moro, soprattutto nel delicatissimo momento della calata di Carlo VIII di Francia. \nLa tradizionale neutralit\u00e0 della sua famiglia gli permise di restare un uomo di fiducia del governo fiorentino anche dopo la cacciata di Piero il Fatuo, ricevendo incarichi da Pier Soderini.\nNella sua lunga vita, ben ottantacinque anni, si spos\u00f2 quattro volte (la seconda con Nanna Capponi) ed ebbe numerosi figli, tra cui spiccano il poeta Luigi, l'ambasciatore Ludovico, l'ecclesiastico Baccaccino."}
{"id": "3475302", "revid": "543975", "url": "https://it.wikipedia.org/wiki?curid=3475302", "title": "Episodi di Survivors (seconda stagione)", "text": "La seconda stagione della serie televisiva Survivors \u00e8 stata trasmessa nel Regno Unito dal 12 gennaio al 23 febbraio 2010 sul canale BBC.\nIn Italia la stagione \u00e8 stata trasmessa in chiaro su Rai 4 dal 14 aprile al 19 maggio 2012."}
{"id": "3475306", "revid": "177966", "url": "https://it.wikipedia.org/wiki?curid=3475306", "title": "Canale dell'Acqua Morta", "text": "Il canale dell'Acqua Morta era un ramo secondario del fiume Adige, presso Verona, cos\u00ec detto per il lento fluire delle sue acque che nelle epoche successive a quella romana persero progressivamente di portata e velocit\u00e0. \nFino in epoca preromana quello dell'Acqua Morta era il ramo principale del fiume, ma prima della fondazione di Verona romana il letto del fiume sub\u00ec una modificazione parziale e and\u00f2 a stabilirsi sull'alveo attuale, mentre la sede pi\u00f9 antica sopravvisse come ramo secondario del fiume. L'amministrazione comunale decise di interrare il canale a seguito della disastrosa inondazione di Verona del 1882, creando l'attuale strada chiamata \"Interrato dell'Acqua Morta\".\nQuesto breve ramo si separava dal fiume presso il teatro romano e si ricongiungeva al ramo principale presso il ponte Navi, formando il cosiddetto Isolo, un'isola fluviale costituita da sedimenti ghiaiosi."}
{"id": "3475311", "revid": "599013", "url": "https://it.wikipedia.org/wiki?curid=3475311", "title": "Wsw", "text": ""}
{"id": "3475312", "revid": "1776051", "url": "https://it.wikipedia.org/wiki?curid=3475312", "title": "Giovanni Battista Alamanni", "text": "Biografia.\nFiglio del poeta Luigi Alamanni e di Alessandra Serristori, nacque a Firenze per poi seguire il padre in Francia. Qui divenne ecclesiastico e ricevette il vescovado a Bazas (1555 - 29 maggio 1560) e poi a M\u00e2con (fino alla morte).\nFu fratello di Niccol\u00f2 Alamanni."}
{"id": "3475315", "revid": "1543377", "url": "https://it.wikipedia.org/wiki?curid=3475315", "title": "Nauru ai Giochi della XXIX Olimpiade", "text": "Nauru ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 1 atleta."}
{"id": "3475316", "revid": "36426", "url": "https://it.wikipedia.org/wiki?curid=3475316", "title": "Giovan Battista Alamanni", "text": ""}
{"id": "3475322", "revid": "729019", "url": "https://it.wikipedia.org/wiki?curid=3475322", "title": "Niccol\u00f2 Alamanni", "text": "Biografia.\nFiglio del poeta Luigi Alamanni e di Alessandra Serristori, nacque a Firenze per poi seguire il padre in Francia. Qui divenne comandante nell'esercito francese, partecipando a varie imprese, come la difesa di Siena a fianco di Piero Strozzi contro Cosimo I de' Medici.\nSconfitto, riusc\u00ec per\u00f2 a tornare in Francia, dove fece ulteriore carriera diventando ammiraglio nel 1573, all'Assedio di La Rochelle. Stimato personaggio della corte di Caterina de' Medici, venne poi nominato Maestro del Palazzo Reale a Parigi e per lui la regina cerc\u00f2 di procurare un vantaggioso matrimonio con una delle figlie di Tommaso Guadagni, Caterina, ma il tentativo fall\u00ec. Non si conosce la data della sua morte, sicuramente posteriore al 1588.\nFu fratello di Giovanni Battista Alamanni."}
{"id": "3475323", "revid": "1543377", "url": "https://it.wikipedia.org/wiki?curid=3475323", "title": "Micronesia ai Giochi della XXIX Olimpiade", "text": "La Micronesia ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 5 atleti."}
{"id": "3475324", "revid": "594680", "url": "https://it.wikipedia.org/wiki?curid=3475324", "title": "Ptilodus serratus", "text": ""}
{"id": "3475329", "revid": "767487", "url": "https://it.wikipedia.org/wiki?curid=3475329", "title": "Pallacanestro Varese 1987-1988", "text": "Nel Campionato 1987-88 la Pallacanestro Varese affianca il proprio nome al calzaturificio cittadino \"DiVarese\". Rispetto al campionato precedente i cambiamenti in rosa sono minimi; ceduti Giorgio Cattini e Paolo Nicora, Andreas Brignoli \u00e8 in prestito alla seconda squadra della citt\u00e0, la Robur et Fides Varese. Guido Curtarello rientra da Busto Arsizio, Massimo Sorrentino \u00e8 acquistato dalla \"Endas Milano\" e Mariano Cantoni da Sondrio.\nAl termine del campionato la DiVarese \u00e8 prima in classifica, mentre al termine dei Play-off si qualificher\u00e0 terza, alle spalle della vincente Scavolini Pesaro e della Tracer Milano.\nIn Coppa Italia la squadra varesina viene sconfitta in finale dalla Snaidero Caserta.\nIn Coppa Kora\u0107 la compagine bosina \u00e8 eliminata agli ottavi negli scontri diretti con il Racing Paris."}
{"id": "3475330", "revid": "92723", "url": "https://it.wikipedia.org/wiki?curid=3475330", "title": "Antonio Alamanni", "text": "Biografia.\nFu ostile ai Medici e ricopr\u00ec diverse cariche pubbliche sotto la Repubblica: nei Dodici Buonomini nel 1508, vicario della Valdicecina nel 1509, di San Giovanni Valdarno nel 1518 e castellano di Firenzuola nel 1525.\nCompose sonetti di stile burchiellesco, scrisse quattro canti carnascialeschi (\"Il carro della Morte, Il trionfo dell'Et\u00e0, Il trionfo dei quattro Elementi, Il canto degli ammogliati\") e una commedia di argomento spirituale, intitolata la \"Conversione di santa Maria Maddalena\" (1521). Compose inoltre l'opera burlesca \"Etimologia del Beccafico\". Mor\u00ec di peste."}
{"id": "3475331", "revid": "40457026", "url": "https://it.wikipedia.org/wiki?curid=3475331", "title": "Willy Garbutt", "text": ""}
{"id": "3475334", "revid": "599523", "url": "https://it.wikipedia.org/wiki?curid=3475334", "title": "Client FTP", "text": ""}
{"id": "3475336", "revid": "1543377", "url": "https://it.wikipedia.org/wiki?curid=3475336", "title": "Guam ai Giochi della XXIX Olimpiade", "text": "Guam ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 6 atleti."}
{"id": "3475337", "revid": "116401482", "url": "https://it.wikipedia.org/wiki?curid=3475337", "title": "Pallanuoto ai Campionati mondiali di nuoto 2011 - Torneo maschile", "text": "Il XIV campionato mondiale di pallanuoto maschile si \u00e8 svolto nell'ambito dei campionati mondiali di nuoto 2011 a Shanghai, in Cina, dal 18 al 30 luglio.\nHanno preso parte al torneo sedici formazioni nazionali, che si sono affrontate secondo la formula in uso nelle ultime edizioni. Sono stati disputati quattro gironi preliminari al termine dei quali \u00e8 scattata la fase ad eliminazione diretta: le prime classificate hanno avuto accesso direttamente ai quarti di finale, mentre le seconde si sono incrociate con le terze nel play-off.\nLa nazionale italiana ha conquistato il suo terzo titolo mondiale battendo in finale ai tempi supplementari i campioni uscenti della Serbia. Le prime quattro classificate si sono qualificate per il torneo olimpico di Londra 2012.\nFase preliminare.\nGironi.\nIl sorteggio dei gruppi preliminari \u00e8 stato effettuato a Shanghai il 15 aprile 2010."}
{"id": "3475343", "revid": "3732", "url": "https://it.wikipedia.org/wiki?curid=3475343", "title": "La questione del fiume Rubicone-Pisciatello", "text": ""}
{"id": "3475345", "revid": "599523", "url": "https://it.wikipedia.org/wiki?curid=3475345", "title": "Browser Web", "text": ""}
{"id": "3475347", "revid": "647919", "url": "https://it.wikipedia.org/wiki?curid=3475347", "title": "Grande Pagoda dell'Oca Selvaggia", "text": ""}
{"id": "3475356", "revid": "1543377", "url": "https://it.wikipedia.org/wiki?curid=3475356", "title": "Figi ai Giochi della XXIX Olimpiade", "text": "Le Figi ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 6 atleti."}
{"id": "3475358", "revid": "767487", "url": "https://it.wikipedia.org/wiki?curid=3475358", "title": "Pallacanestro Varese 1988-1989", "text": "Nel Campionato 1988-89 la Pallacanestro Varese, sponsorizzata dall'azienda calzaturiera \"DiVarese\", acquista Renzo Tombolato dalla Fantoni Udine, Maury de Souza sostituisce dall'inizio di aprile del 1989 Charles Pittman, infortunatosi. Il figlio del presidente Antonio Bulgheroni, ex giocatore della Ignis anni sessanta e primi '70, Gianantonio fa il suo esordio in prima squadra.\nAl termine della stagione regolare la DiVarese si classifica al nono posto, venendo eliminata ai Play-off ai quarti dalla Scavolini Pesaro.\nIn Coppa Italia la compagine varesina viene sconfitta agli ottavi dalla Arexons Cant\u00f9.\nIn Coppa Kora\u0107 la Pallacanestro Varese esce ai quarti di finale, in un girone all'italiana comprendente il Partizan Belgrado, che poi vincer\u00e0 la competizione in finale contro Cant\u00f9, e l'Estudiantes Madrid."}
