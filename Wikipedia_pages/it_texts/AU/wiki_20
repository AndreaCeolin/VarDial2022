{"id": "3424268", "revid": "599013", "url": "https://it.wikipedia.org/wiki?curid=3424268", "title": "Povere suore francescane dell'adorazione perpetua", "text": "Le Povere Suore Francescane dell'Adorazione Perpetua (in tedesco \"Arme Franziskanerinnen der Ewigen Anbetung\") sono un istituto religioso femminile di diritto pontificio: le suore di questa congregazione pospongono al loro nome la sigla O.S.F.\nStoria.\nLa congregazione deriva da quella delle Suore Francescane Figlie dei Sacri Cuori di Ges\u00f9 e Maria, fondata a Olpe da Clara Pf\u00e4nder nel 1859: nel 1863 la Pf\u00e4nder si stabil\u00ec con la maggior parte delle sue compagne a Salzkotten, dove venne trasferita la casa madre dell'istituto.\nA Olpe rimase una piccola comunit\u00e0 di suore guidata da Wilhelmine Bonzel (1830-1905), in religione madre Maria Teresa: a causa di alcuni dissidi tra il convento e la casa generalizia di Salzkotten, il vescovo di Paderborn Martin Konrad, con decreto del 20 luglio 1863, sottrasse le suore di Olpe alla giurisdizione della congregazione madre e le costitu\u00ec in istituto autonomo.\nLa Bonzel, ritenuta fondatrice della nuova famiglia religiosa, venne aiutata nell'organizzazione del suo istituto da Francesca Schervier, fondatrice delle Suore dei Poveri di San Francesco. Il Kulturkampf caus\u00f2 numerose difficolt\u00e0 alle suore, ma i problemi in patria spinsero le religiose a espandersi fuori dalla Germania e ad aprire filiali anche negli Stati Uniti d'America (1845).\nLe costituzioni delle Povere Suore Francescane dell'Adorazione Perpetua vennero approvate dalla Santa Sede il 31 gennaio 1931 e il loro istituto ricevette l'approvazione definitiva il 14 febbraio 1949. La congregazione \u00e8 aggregata all'Ordine dei Frati Minori dal 3 novembre 1904.\nAttivit\u00e0 e diffusione.\nLe finalit\u00e0 della congregazione sono l'adorazione perpetua del Santissimo Sacramento e le opere di misericordia.\nOltre che in Germania, le suore sono presenti in Brasile, negli Stati Uniti d'America e nelle Filippine; la sede generalizia \u00e8 a Olpe.\nAlla fine del 2008 la congregazione contava 495 religiose in 52 case."}
{"id": "3424269", "revid": "339392", "url": "https://it.wikipedia.org/wiki?curid=3424269", "title": "Ponente Ligure", "text": ""}
{"id": "3424274", "revid": "599013", "url": "https://it.wikipedia.org/wiki?curid=3424274", "title": "Kent State Golden Flashes football", "text": "I Kent State Golden Flashes sono la squadra di football americano che rappresenta l'universit\u00e0 di Kent. Gioca nella Mid-American Conference, \"East division\".\nStoria.\nLa squadra \u00e8 stata fondata nel 1920 e la sua prima partita \u00e8 stata contro l'universit\u00e0 di Ashland, conclusasi con una sconfitta per 6 a 0.\nLa prima vittoria risale il 15 novembre del 1925 contro l'universit\u00e0 di West Liberty State per 7 a 6.\nLa prima stagione regolare conclusa con un record positivo \u00e8 stata nel 1928 con 4 vittorie, 2 sconfitte e 2 pareggi.\nNella Ohio Athletic Conference.\nNella stagione 1931 i Golden Flashes si sono uniti nella OAC, partecipandovi fino alla stagione 1950 compresa a parte le 3 stagioni che sono andate dal 1943 al 1945 non giocate a causa della seconda guerra mondiale.\nNella stagione 1946 diventa \"head coach\" Trevor Rees che rimarr\u00e0 fino alla stagione 1963 compresa. Con lui i Flashes migliorano i risultati e nel 1950 viene inaugurato il primo stadio personale: il Memorial Stadium che rimarr\u00e0 in attivit\u00e0 fino alla stagione 1968 per poi esser demolito l'anno successivo.\nNella Mid-American Conference.\nNella stagione 1951 i Flashes entrano a far parte della MAC.\nNel 1954 arrivano alla finale del Refrigerator Bowl, perdendola. Questa \u00e8 per ora la loro prima apparizione ad un Bowl.\nNel 1969 viene inaugurato il nuovo stadio: il Dix Stadium.\nNel 1971 diventa \"head coach\" Don James, insieme a lui e a 3 giocatori notabili come: il linebacker Pro Football Hall of Fame Jack Lambert, il tight end Gary Pinkel e il defensive back Nick Saban portano i Flashes nel 1972 a vincere il titolo della MAC e andare al Tangerine Bowl, perdendolo con i Tampa Spartans per 21 a 18.\nDopo la grande stagione del 1972 inizia un periodo di alti e bassi e numerosi cambi di panchina.\nSolo con un grande quarterback, un certo Joshua Cribbs i Flashes ritornano competitivi a partire dalla stagione 2001.\nIl 20 dicembre 2010 viene presentato il ventesimo \"head coach\": Darrell Hazell."}
{"id": "3424280", "revid": "1516566", "url": "https://it.wikipedia.org/wiki?curid=3424280", "title": "BMS-945429", "text": "L'ALD518 ora BMS-945.429 \u00e8 un anticorpo monoclonale umanizzato aglicosilato, attivo contro l'interleuchina-6. Si tratta di un farmaco sperimentale per il cancro e l'artrite reumatoide ci\u00f2 grazie alle sue propriet\u00e0 anti-infiammatorie.\nL'emivita relativamente lunga, circa 30 giorni, dovrebbe consentire la riduzione delle frequenti iniezioni sottocutanee.\nViene realizzato con cellule di lievito piuttosto che secondo lo standard con delle cellule ovariche di criceto cinese."}
{"id": "3424285", "revid": "1318658", "url": "https://it.wikipedia.org/wiki?curid=3424285", "title": "Bercy (disambigua)", "text": ""}
{"id": "3424287", "revid": "647919", "url": "https://it.wikipedia.org/wiki?curid=3424287", "title": "Stazione della metropolitana di Parigi", "text": ""}
{"id": "3424289", "revid": "287204", "url": "https://it.wikipedia.org/wiki?curid=3424289", "title": "Giovanni Battista Naldini", "text": "Biografia.\nAffidato dal padre allo spedale degli Innocenti in tenera et\u00e0, fu messo a bottega, grazie all'interessamento di Vincenzo Borghini (spedalingo dello Spedale degli Innocenti di Firenze), dal Pontormo, tra il 1549 e il 1557. Soggiorn\u00f2 a Roma dopo il 1560 e nel 1562 entr\u00f2 nell'atelier di Giorgio Vasari, contribuendo alla decorazione di Palazzo Vecchio a Firenze, in particolare allo Studiolo di Francesco I, per il quale dipinse due tele. A Roma decor\u00f2 la cappella di San Giovanni Battista nella chiesa della Trinit\u00e0 dei Monti per il fiorentino Giovanni Battista Altoviti (1580).\nCome pittore di pale d'altare partecip\u00f2 a quel rinnovamento della decorazione delle grandi basiliche dopo la Controriforma, decorando alcuni altari in Santa Croce e in Santa Maria Novella. Nella Cappella Salviati di San Marco cre\u00f2 la pala con la \"Vocazione di san Matteo\". Nella fase pi\u00f9 matura si avvicin\u00f2 allo stile di Andrea del Sarto. \nTra i suoi allievi vi fu Francesco Curradi."}
{"id": "3424290", "revid": "144796", "url": "https://it.wikipedia.org/wiki?curid=3424290", "title": "William Pitt, I conte di Chatham", "text": ""}
{"id": "3424291", "revid": "36426", "url": "https://it.wikipedia.org/wiki?curid=3424291", "title": "Giovan Battista Naldini", "text": ""}
{"id": "3424295", "revid": "39598860", "url": "https://it.wikipedia.org/wiki?curid=3424295", "title": "Bercy (arrondissement)", "text": ""}
{"id": "3424298", "revid": "223320", "url": "https://it.wikipedia.org/wiki?curid=3424298", "title": "Sing, Sing, Sing", "text": ""}
{"id": "3424300", "revid": "54753069", "url": "https://it.wikipedia.org/wiki?curid=3424300", "title": "Costruzioni pi\u00f9 alte della citt\u00e0 di Milano", "text": ""}
{"id": "3424307", "revid": "1516566", "url": "https://it.wikipedia.org/wiki?curid=3424307", "title": "Indium (111In) altumomab pentetate", "text": "L'Indio (111In) altumomab pentetate nome commerciale \"Hybri-ceaker\" \u00e8 un anticorpo monoclonale di topo legato chimicamente al pentetate ed agisce come un agente chelante per il radioisotopo indio-111. Il farmaco \u00e8 utilizzato per la diagnosi di cancro colorettale.\nIl target molecolare del farmaco \u00e8 l'antigene carcino-embrionario (CEA)."}
{"id": "3424309", "revid": "767487", "url": "https://it.wikipedia.org/wiki?curid=3424309", "title": "Colpo maestro al servizio di Sua Maest\u00e0 britannica", "text": "Colpo maestro al servizio di Sua Maest\u00e0 britannica \u00e8 un film del 1967 diretto da Michele Lupo e interpretato da Adolfo Celi, Richard Harrison, Margaret Lee e Mary Arden.\nTrama.\nA Madrid l'attore Lang viene ingaggiato da monsieur Bernard per impersonare un certo mister Owen per un certo periodo. Trasferitosi a Parigi Lang viene addestrato per il suo ruolo, cio\u00e8 sostituire Owen quale controllore dei prelievi dei diamanti presso la General Diamond di Londra.\nLang permette cos\u00ec ai suoi compagni di entrare in possesso di una considerevole quantit\u00e0 di diamanti. Ma dietro l'operazione si cela una mossa del controspionaggio britannico finalizzato a dimostrare la fallacit\u00e0 delle misure di sicurezza e monsieur Barnard \u00e8 in realt\u00e0 lo stesso capo del servizio segreto britannico. Il presidente della General Diamond \u00e8 cos\u00ec costretto ad accettare l'inserimento di agenti nella sua organizzazione.\nNel frattempo viene rilevata della radioattivit\u00e0 nei depositi di diamanti: qualcuno all'interno della General Diamond sta cercando di appropriarsi dei diamanti e Lang, alla fine, scoprir\u00e0 trattarsi di un insospettabile membro dello stesso controspionaggio."}
{"id": "3424310", "revid": "525063", "url": "https://it.wikipedia.org/wiki?curid=3424310", "title": "Seine-Saint-Denis", "text": ""}
{"id": "3424313", "revid": "1543377", "url": "https://it.wikipedia.org/wiki?curid=3424313", "title": "Filiates", "text": "Filiates (in greco: \"\u03a6\u03b9\u03bb\u03b9\u03ac\u03c4\u03b5\u03c2\") \u00e8 un comune della Grecia situato nella periferia dell'Epiro (unit\u00e0 periferica della Tesprozia) con 9.092 abitanti secondo i dati del censimento 2001.\nA seguito della riforma amministrativa detta \"piano Kallikratis\" in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 584\u00a0km\u00b2 e la popolazione \u00e8 passata da 8.288 a 9.092 abitanti."}
{"id": "3424324", "revid": "1005847", "url": "https://it.wikipedia.org/wiki?curid=3424324", "title": "Consiglio della Sh\u016bra", "text": "Il Consiglio (o Assemblea) della Sh\u016bra (), \u00e8 un organismo parlamentare consultivo che di fatto costituisce una Camera di Rappresentanza dei Governatorati nell'ordinamento costituzionale egiziano.\nI suoi membri sono eletti per un mandato di 6 anni."}
{"id": "3424328", "revid": "767487", "url": "https://it.wikipedia.org/wiki?curid=3424328", "title": "Miss Universo 1994", "text": "Miss Universo 1994, quarantatreesima edizione di Miss Universo, si \u00e8 tenuta presso il Philippine International Convention Center di Manila nelle Filippine, il 20 maggio 1994. L'evento \u00e8 stato presentato da Bob Goen, Arthel Neville e Angela Visser. Sushmita Sen, Miss India, \u00e8 stata incoronata Miss Universo 1994 dalla detentrice del titolo uscente, Dayanara Torres di Porto Rico.\nGiudici della trasmissione televisiva.\nLe seguenti celebrit\u00e0 hanno fatto da giudici durante la serata finale:"}
{"id": "3424329", "revid": "56620", "url": "https://it.wikipedia.org/wiki?curid=3424329", "title": "Girolamo Scolari", "text": "Biografia.\nConosciuto anche come Fra Gerolamo Monteolivetano da Mantova entr\u00f2 giovanissimo, era il 1474, nel convento dei frati Olivetani della Chiesa di Santa Maria del Gradaro di Mantova. Fu a Napoli, Verona, Brescia e nel 1505 ritorn\u00f2 a Mantova, dove fu nominato abate del monastero del Gradaro.\nDivenne padre spirituale e biografo della beata Osanna Andreasi..\nDi lui si conoscono i volumi \"Il Libello\", del 1507, dedicato alla biografia della Andreasi e \"Della vita e del Transito di Osanna Andreasi\", del 1523.\nMor\u00ec nel 1535 e la sua salma riposa nel duomo di Mantova."}
{"id": "3424330", "revid": "838137", "url": "https://it.wikipedia.org/wiki?curid=3424330", "title": "Lothar Anselm von Gebsattel", "text": "Lotario Carlo Anselmo Giuseppe proveniva da una delle pi\u00f9 antiche famiglie della nobilt\u00e0 bavarese. Era il quinto di otto figli del Maresciallo di Corte e comandante della cavalleria Francesco Filippo Bonifacio, barone di Gebsattel, e della sua prima consorte Anna Francesca, baronessa di Hettersdorf; aveva sette fratelli e sei fratellastri.\nBiografia.\nAll'et\u00e0 di 12 anni ottenne, grazie alle dimissioni del barone di Mauchenheim una prebenda nel duomo di W\u00fcrzburg. Il 19 dicembre del 1773 ricevette la cresima e la tonsura. Studi\u00f2 teologia e filosofia presso l'Universit\u00e0 di W\u00fcrzburg. Nel 1796 fu scelto come decano del duomo, il 22 novembre dello stesso anno ricevette il diaconato e due settimane dopo fu ordinato sacerdote.\nDopo la secolarizzazione, che in Baviera colp\u00ec anche il Vescovato di W\u00fcrzburg, egli si ritir\u00f2 a vita privata. Nel 1806 il granduca Ferdinando III di Toscana, al quale con la pace di Presburgo del 26 dicembre 1805 era stato promesso l'ex Vescovato di W\u00fcrzburg, lo chiam\u00f2 al suo servizio assegnandogli il difficile compito di gestire l'annessione di tale territorio alla Baviera.\nCome consigliere di stato egli rappresent\u00f2 a Monaco gli interessi granducali. Dopo essere rientrato finalmente nel 1814 a W\u00fcrzburg, torn\u00f2 alla sua vita privata e con il fratello riprese ad amministrare i beni di famiglia.\nIl 16 febbraio 1818 ricevette da Gebsattel dal re Massimiliano I Giuseppe di Baviera la nomina a primo arcivescovo dell'arcidiocesi di nuova istituzione di Monaco e Frisinga. Papa Pio VII era d'accordo su questa scelta, condizionata per\u00f2 alla composizione di alcune divergenze fra la Chiesa e la Baviera che furono composte solo dopo tre anni, quando finalmente il 13 settembre 1821 la nomina fu confermata. Il 1\u00ba novembre di quell'anno il nunzio apostolico di Monaco, Francesco Serra di Cassano consacr\u00f2 Lotario Carlo nella chiesa di San Michele a Monaco. Il giorno successivo egli prese possesso della sua nuova cattedrale, la Frauenkirche, fino ad allora semplice chiesa parrocchiale in Monaco.\nL'arcivescovo fu massicciamente coinvolto nella \"querelle\" gi\u00e0 in corso sulla formazione dei bambini di diverse confessioni religiose. A questo proposito la sua posizione era chiara ed univoca e fece ben poche concessioni. La sua opinione era che tutti i figli nati da matrimoni misti dovessero essere battezzati come cattolici e che dovessero essere educati nella religione cattolica.\nDurante il suo periodo episcopale si schier\u00f2 per l'attenuazione ed in alcuni casi anche per la remissione dei debiti, che erano stati contratti per la secolarizzazione dei beni ecclesiastici. Cos\u00ec molti Ordini poterono rientrare nei loro ex conventi, in particolare sotto il regno di Ludovico I, che era legato ad un ideale romantico della religione.\nLotario Carlo Anselmo mor\u00ec durante un viaggio per le cresime nella sua arcidiocesi: aveva 85 anni. La sua salma fu trasportata il giorno dopo a Monaco di Baviera e deposta il 5 ottobre 1846 nella ex cripta del capitolo della cattedrale. Nella chiesa \u00e8 anche ricordato da un epitaffio di Ludwig Schwanthaler.\nTutte le sue donazioni, corrispondenti ai suoi generosi lasciti, furono compiute, superando non poche difficolt\u00e0 nel riconoscimento del suo testamento.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3424332", "revid": "1516566", "url": "https://it.wikipedia.org/wiki?curid=3424332", "title": "Anatumomab mafenatox", "text": "L'anatumomab mafenatox \u00e8 un anticorpo monoclonale di topo usato per il trattamento del cancro polmonare non a piccole cellule.\nSi tratta di una proteina di fusione di un frammento Fab con un enterotossina (mafenatox) di \"Staphylococcus aureus\".\nIl farmaco agisce boccando sull'antigene TAG-72"}
{"id": "3424338", "revid": "836200", "url": "https://it.wikipedia.org/wiki?curid=3424338", "title": "Hallmark Channel", "text": "Hallmark Channel \u00e8 una rete televisiva che, tramite versioni localizzate, trasmette in oltre 100 paesi.\nStoria.\nLa rete trasmette in particolare serie e film adatti per tutta la famiglia. In tutti i paesi, ad eccezione degli Stati Uniti, sono di propriet\u00e0 di NBCUniversal. Il nome Hallmark \u00e8 concesso in licenza da Hallmark Cards, Inc., una societ\u00e0 americana specializzata nei biglietti di auguri. Hallmark Channel \u00e8 gestito da societ\u00e0 separate rispetto alla versione americana che hanno comunque accesso al nome e al brand di Hallmark, insieme con il logo. Le versioni localizzate dispongono inoltre di diverse programmazioni o possono relazionarsi a target differenti rispetto alla versione originale statunitense.\nItalia.\nLa versione italiana di Hallmark Channel, ha trasmesso per lo pi\u00f9 film e serie televisive statunitensi come Giudice Amy, Settimo cielo, Le sorelle McLeod. Il 1\u00ba aprile 2011 la rete \u00e8 stata ribattezzata DIVA Universal per poi cessare definitivamente le trasmissioni il 30 giugno 2015."}
{"id": "3424356", "revid": "1442080", "url": "https://it.wikipedia.org/wiki?curid=3424356", "title": "Miss Mondo 1994", "text": "Miss Mondo 1994, la quarantaquattresima edizione di Miss Mondo, si \u00e8 tenuta il 19 novembre 1994, presso il Sun City Entertainment Centre di Sun City, in Sudafrica. Il concorso \u00e8 stato presentato da Richard Steinmetz, Suanne Braun e Bronson Pinchot. Aishwarya Rai, rappresentante dell'India \u00e8 stata incoronata Miss Mondo 1994."}
{"id": "3424358", "revid": "767487", "url": "https://it.wikipedia.org/wiki?curid=3424358", "title": "Castelcies", "text": "Castelcies \u00e8 una frazione del comune di Cavaso del Tomba, in provincia di Treviso.\nGeografia fisica.\nLa borgatella sorge sulle colline del versante sud della Val Cavasia, al confine con Monfumo.\nStoria.\nCastelcies ha una storia antichissima e potrebbe aver avuto origine nell'et\u00e0 del bronzo. All'et\u00e0 del ferro appartengono reperti quali frammenti ceramici decorati e resti di ollette. Mancano i segni evidenti di un vero e proprio insediamento, ma ci\u00f2 non \u00e8 da escludere visti i rinvenimenti di frammenti di intonaco e resti ferrosi.\nNella chiesa di San Martino \u00e8 conservato quello che \u00e8 ritenuto il pi\u00f9 antico documento scritto della provincia di Treviso: \u00e8 un piccolo blocco di pietra del luogo su cui sono incise da una parte una scritta in latino e dall'altra in retico.(IV secolo a.C.). Tra gli altri reperti del periodo, una fibula in bronzo di tipo \"Nauheim\": probabilmente di fabbricazione ispanica, era usata dalle milizie romane, a testimonianza della romanizzazione della zona (o, per lo meno, di scambi commerciali).\nDi epoca romana sono sicuramente il cippo dedicato Publio Calpurnio Saturnino (I secolo a.C.), anche questo conservato nella chiesa, parte di un sepolcreto. Si aggiungono poi la lapide di Arunnia Nigella, oggi murata sulla parete meridionale del Museo di Asolo, monete e frammenti di ceramica. Reperti pi\u00f9 tardi indicherebbero la presenza di costruzioni tardo-romane e alto-medievali, queste ultime, pare, con funzione abitativa.\nSulla base di ci\u00f2 si \u00e8 ipotizzato che anticamente Castelcies potesse rappresentare un \"vicus\" posto ai margini del territorio di Asolo.\nNel medioevo mantenne una certa autonomia come regola legata alla pieve di Cavaso. La presenza del castello dei Maltraversi, pi\u00f9 tardi passato ai da Castelli, la fece inoltre una localit\u00e0 strategica dal punto di vista militare.\nLe vicende del paese sono segnate anche dal terribile terremoto di Santa Costanza, avvenuto il 25 febbraio 1695: solo nel primo giorno dopo il sisma vi si contarono 28 morti.\nAltre distruzioni furono quelle subite durante la Grande Guerra.\nMonumenti e luoghi d'interesse.\nChiesa di San Martino.\nStando ad un'epigrafe del 1789, andata perduta, il piccolo edificio sarebbe originario del 1168. Se questa notizia fosse veritiera, si tratterebbe certamente di una riedificazione come provano le evidenze archeologiche. Pi\u00f9 probabilmente, la fondazione \u00e8 da collocare in et\u00e0 longobarda se non gotica. Assunse le forme attuali nel XVI secolo, quando fu affrescata da Marco da Mel.\nCitata in una bolla papale del 2 marzo 1231, era allora propriet\u00e0 dei Collalto, mentre dal punto di vista religioso era amministrata dall'abbazia di Nervesa. Pur non essendo mai stata sede di pieve o parrocchia, rappresent\u00f2 per secoli il luogo di culto di riferimento della popolazione locale.\nResti del castello.\nI ruderi, che si trovano nei pressi della chiesetta di San Martino, sono stati portati alla luce da una campagna di scavi condotta dall'Universit\u00e0 di Padova tra il 1991 e il 1992. Si tratta della parte pi\u00f9 elevata del complesso, costituita da una cinta muraria a base quadrangolare con una torre interna.\nSecondo una tradizione, il castello di Castelcies fu innalzato nell'XI secolo da Gherardo Maltraversi, membro di una famiglia feudale che controllava anche i fortilizi di Fonte e Pagnano. Ebbe una certa importanza nel 1153-1154, quando fu coinvolto nelle lotte che opposero i comuni di Treviso e Conegliano. Allora era in parte dei Maltraversi e in parte di Sofia di Colfosco, appartenenti al partito filo-coneglianese. Fu quindi occupato da Ansedisio Guidotti, comandante dell'esercito trevigiano, scacciato poi dal suo alleato, il conte Manfredo di Collalto, che non vedeva di buon occhio le sue mire. Torn\u00f2 pi\u00f9 tardi sotto Ansedisio che questa volta si preoccup\u00f2 di rimuovere il presidio militare di Sofia di Colfosco. Dal Duecento risulta dei da Castelli, ma a partire dal 1283 non se ne ha pi\u00f9 notizia.\nCome \u00e8 evidente, \u00e8 dal castello (anticamente detto \"Castrum Caesum\") che prende il nome il paese."}
{"id": "3424359", "revid": "525063", "url": "https://it.wikipedia.org/wiki?curid=3424359", "title": "Montreuil (Seine-Saint-Denis)", "text": ""}
{"id": "3424363", "revid": "525063", "url": "https://it.wikipedia.org/wiki?curid=3424363", "title": "Saint-Denis (Seine-Saint-Denis)", "text": ""}
{"id": "3424364", "revid": "486946", "url": "https://it.wikipedia.org/wiki?curid=3424364", "title": "Saint-Ouen (Seine-Saint-Denis)", "text": ""}
{"id": "3424365", "revid": "525063", "url": "https://it.wikipedia.org/wiki?curid=3424365", "title": "Villepinte (Seine-Saint-Denis)", "text": ""}
{"id": "3424367", "revid": "15756", "url": "https://it.wikipedia.org/wiki?curid=3424367", "title": "Mad Love (serie televisiva)", "text": "Mad Love \u00e8 una sitcom statunitense prodotta dal 2011. \u00c8 stata cancellata dopo un'unica stagione di 13 episodi.\nTrama.\nQuattro newyorkesi \u2013 Kate, Connie, Larry e Ben \u2013 cercano l'amore in citt\u00e0. Quando Kate e Ben si incontrano e si innamorano, i loro amici affrontano la relazione in modo piuttosto cinico.\nEpisodi.\nLa serie va in onda negli Stati Uniti dal 14 febbraio 2011 su CBS."}
{"id": "3424368", "revid": "1005847", "url": "https://it.wikipedia.org/wiki?curid=3424368", "title": "Assemblea del popolo (Egitto)", "text": "L'Assemblea del popolo () \u00e8 stato fino al 2011 il Parlamento monocamerale egiziano, bench\u00e9 esistesse il Consiglio della Sh\u016bra, che rappresentava i diversi Governatorati del Paese ma che aveva funzioni esclusivamente consultive.\nFormazione dell'Assemblea.\nLa Costituzione dell'Egitto stabiliva che la legge avrebbe determinato il numero dei membri eletti dell'Assemblea del popolo, fermo restando che il loro numero non dovesse essere inferiore a 350. L'Assemblea era composta da 454 deputati, 444 dei quali erano eletti dai cittadini egiziani, mentre 10 erano di nomina presidenziale. Era anche stabilito che almeno la met\u00e0 dei componenti fosse rappresentata da agricoltori e operai. L'Assemblea aveva un mandato quinquennale ma poteva essere disciolta prima della fine della legislatura dal Presidente della Repubblica egiziana. Tutti i seggi erano assegnati in base a una singola tornata elettorale. La legge n. 206 del 1990 aveva stabilito che il numero delle circoscrizioni elettorali dovesse essere di 222, con due membri da eleggere da parte di ciascuna di esse, uno almeno dei quali fosse un agricoltore o un operaio. I componenti dell'Assemblea del popolo erano eletti con la maggioranza assoluta dei voti validi.\nL'Assemblea del popolo poteva richiedere le dimissioni del Governo votando una mozione di censura. Per questa ragione, il Primo Ministro e il suo Gabinetto facevano necessariamente parte del partito o della coalizione dominante nell'Assemblea. Quando il Presidente e l'Assemblea appartenevano a opposti partiti (una situazione che storicamente si \u00e8 verificata, ma non pi\u00f9 dagli anni settanta del XX secolo), ci\u00f2 portava a una situazione definita di \"coabitazione\". Mentre mozioni di censura erano periodicamente presentate dalle opposizioni a seguito dell'azione di governo che fosse stata giudicata notevolmente non appropriata, tutto ci\u00f2 rimaneva per\u00f2 a livello puramente teorico; la disciplina di partito ha assicurato infatti che, nel corso di una legislatura, un governo non fosse mai stato sfiduciato dall'Assemblea.\nPoteri.\nL'Assemblea del popolo godeva di diverse competenze specificate nel Capitolo Quinto della Costituzione. In base all'art. 86, l'Assemblea aveva le seguenti competenze:\nOrganizzazione dell'Assemblea del popolo.\nPresidente dell'Assemblea del popolo.\nIl Presidente dell'Assemblea del popolo presiedeva i lavori dell'Assemblea ed era eletto dai membri dell'Assemblea stessa, che sceglieva tra due candidati durante la prima sessione dei suoi lavori. Compito del Presidente era quello di garantire la regolarit\u00e0 del dibattito nel corso delle sessioni parlamentari, prendere parte alle discussioni, lasciando tuttavia il suo scranno presidenziale a un vice-Presidente e non tornare nella sua funzione costituzionale fintantoch\u00e9 la discussione non fosse finita o non fosse richiesta la convocazione di una sessione straordinaria da parte di una delle Commissioni parlamentari. In caso di vacanza dell'ufficio di Presidenza, il Presidente uscente fungeva da Presidente \"pro tempore\" fin quando non fosse stata indetta l'elezione del Presidente dell'Assemblea (il termine previsto era di 60 giorni). Una volta ci\u00f2 si realizz\u00f2, quando il Presidente della Repubblica Anwar al-Sadat fu assassinato nel corso del suo mandato. In tale occasione, il Presidente dell'Assemblea del popolo, Sufi Abu Taleb funse da Presidente \"ad interim\".\nL'ultimo Presidente dell'Assemblea \u00e8 stato il Dr. Ahmad Fathi Sorur, un parlamentare di antica data e un politico che fu Presidente dal 1991 allo scioglimento definitivo dell'Assemblea - sostituita da una Camera dei rappresentanti dopo i moti di piazza (chiamati Rivoluzione egiziana del 2011).\nScioglimento definitivo dell'Assemblea del popolo.\nL'Assemblea del popolo ha cessato di esistere il 2 febbraio 2011, a seguito delle trasformazioni costituzionali intervenute dopo le manifestazioni di piazza contro il regime del Presidente Mub\u0101rak, che portarono nel 2014 all'istituzione di un nuovo Parlamento: la Camera dei rappresentanti (in arabo \u0645\u062c\u0644\u0633 \u0627\u0644\u0646\u0648\u0627\u0628: \"Majlis al-Nuww\u0101b\")."}
{"id": "3424373", "revid": "1543377", "url": "https://it.wikipedia.org/wiki?curid=3424373", "title": "Kentrika Tzoumerka", "text": "Kentrika Tzoumerka () \u00e8 un comune della Grecia situato nella periferia dell'Epiro (unit\u00e0 periferica di Arta) con 6.178 abitanti secondo i dati del censimento 2011.\n\u00c8 stato istituito a seguito della riforma amministrativa detta \"piano Kallikratis\" in vigore dal gennaio 2011 che ha abolito le prefetture e accorpato numerosi comuni."}
{"id": "3424376", "revid": "1543377", "url": "https://it.wikipedia.org/wiki?curid=3424376", "title": "Konitsa", "text": "Konitsa (, in albanese: \"Konica\", in arumeno: \"Coni\u021ba\") \u00e8 un comune della Grecia situato nella periferia dell'Epiro (unit\u00e0 periferica di Giannina) con 7.648 abitanti secondo i dati del censimento 2001.\nA seguito della riforma amministrativa detta \"piano Kallikratis\" in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 951\u00a0km\u00b2 e la popolazione \u00e8 passata da 6.225 a 7.648 abitanti."}
{"id": "3424379", "revid": "253269", "url": "https://it.wikipedia.org/wiki?curid=3424379", "title": "Ian McNeice", "text": "Biografia.\nIan McNeice nasce a Basingstoke nel Hampshire. Studia recitazione presso la Taunton School di Somerset e per due anni alla Salisbury Playhouse. Finiti gli studi intraprende subito la carriera di attore teatrale, durante la quale fa anche parte per quattro anni della Royal Shakespeare Company e recita a Broadway in una produzione dell'opera \"The Life and Adventures of Nicholas Nickleby\".\nLa carriera televisiva dell'attore inizia nel 1977 in un episodio della serie televisiva \"Warship\". Nel 1983 fa la sua prima apparizione cinematografica nel film \"Voice Over\" di Christopher Monger. La svolta nella sua carriera giunge nel 1985, anno in cui recita in cinque episodi della serie televisiva \"Edge of Darkness\", nel ruolo di Harcourt. Da quel momento in poi inizia a comparire in numerose altre serie e in film quali \"84 Charing Cross Road\" (1987), \"Fuga da Absolom\" (1994), \"L'inglese che sal\u00ec la collina e scese da una montagna\" (1995), \"L'amore \u00e8 un trucco\" (1997), \"Joseph and the Amazing Technicolor Dreamcoat\" (1999), \"La vera storia di Jack lo squartatore - From Hell\" (2001), \"Il giro del mondo in 80 giorni\" (2004), \"White Noise - Non ascoltate\" (2005) e \"Day of the Dead\" (2008).\nNel 1995 fa il suo debutto nel cinema statunitense partecipando al film \"Ace Ventura - Missione Africa\" con Jim Carrey. Nel 2005 presta la sua voce a Kwaltz nel film \"Guida galattica per autostoppisti\" e nel 2008 fa un cameo nel ruolo di Joachim von Kortzfleisch, generale tedesco che rifiut\u00f2 di mettere le sue truppe sotto il comando di ufficiali che complottarono per rovesciare il governo di Hitler nel film \"Operazione Valchiria\".\nIn televisione partecipa a molte serie televisive anche in ruoli importanti, come quello di Vladimir Harkonnen nella miniserie \"Dune - Il destino dell'universo\" (2000) e nel sequel \"I figli di Dune\" (2003). Tra il 2004 e il 2011 partecipa nel ruolo di Bert Large a tutte e cinque le stagioni di \"Doc Martin\", e tra il 2005 e il 2007 recita nel ruolo ricorrente del lettore di notizie nella serie televisiva della HBO/BBC \"Roma\". \nEra stato annunciato che sarebbe apparso nel ruolo di Illyrio Mopatis nell'episodio pilota della serie televisiva \"Il Trono di Spade\", basata sui romanzi della saga \"Cronache del ghiaccio e del fuoco\" di George R. R. Martin, ma successivamente il ruolo fu assegnato a Roger Allam, a causa di conflitti di programmazione. Tra il 2010 e il 2011 appare in quattro episodi della serie televisiva \"Doctor Who\" nel ruolo di Winston Churchill, accanto all'undicesimo Dottore interpretato da Matt Smith. Oltre a quelle gi\u00e0 citate \u00e8 apparso come guest star anche in altre serie importanti come \"Chef!\", \"Relic Hunter\", \"Lewis\" e \"Jonathan Creek\"."}
{"id": "3424382", "revid": "343572", "url": "https://it.wikipedia.org/wiki?curid=3424382", "title": "Leone il Taumaturgo", "text": ""}
{"id": "3424385", "revid": "1305772", "url": "https://it.wikipedia.org/wiki?curid=3424385", "title": "Nikolaos Skoufas (citt\u00e0)", "text": "Nikolaos Skoufas () \u00e8 un comune della Grecia situato nella periferia dell'Epiro (unit\u00e0 periferica di Arta) di 14.491 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3424387", "revid": "201303", "url": "https://it.wikipedia.org/wiki?curid=3424387", "title": "Gene housekeeping", "text": ""}
{"id": "3424388", "revid": "62748", "url": "https://it.wikipedia.org/wiki?curid=3424388", "title": "S.C.A.R.L.", "text": ""}
{"id": "3424391", "revid": "709565", "url": "https://it.wikipedia.org/wiki?curid=3424391", "title": "Miss International 1994", "text": "Miss International 1994, trentaquattresima edizione di Miss International, si \u00e8 tenuta presso il Sun Arena di Ise, in Giappone, il 4 settembre 1994. La greca Christina Lekka \u00e8 stata incoronata Miss International 1994."}
{"id": "3424392", "revid": "1745361", "url": "https://it.wikipedia.org/wiki?curid=3424392", "title": "Melanippe (amazzone)", "text": "Melanippe () \u00e8 un personaggio della mitologia greca. A seconda delle versioni, fu un comandante o una regina delle Amazzoni.\nCompare nei miti di Eracle e di Teseo e le sue gesta spesso s'incrociano con quelle di altre due regine Amazzoni (Ippolita e Antiope), tanto da far supporre che i tre nomi corrispondano a stretti legami di parentela o addirittura allo stesso personaggio.\nGenealogia.\nFiglia di Ares. \nSecondo alcune versioni fu lei la madre di Ippolito.\nMitologia.\nFu catturata nella battaglia (o in un'imboscata) avvenuta nei pressi di Temiscira (la nona delle dodici fatiche di Eracle) e per liberarla, la regina della Amazzoni Ippolita offr\u00ec ad Eracle la sua cintura. \nOppure, e nella stessa battaglia, fu lei l'amazzone catturata da Teseo e portata ad Atene.\nOppure fu uccisa da Telamone (un compagno di Eracle) durante la battaglia.\nMosaico delle amazzoni.\nL'amazzone Melanippe \u00e8 raffigurata a cavallo, con un seno scoperto, mentre caccia un leone ed altre fiere assieme a tre sue compagne o sorelle amazzoni, Pentesilea, Antiope e Ippolita, in un mosaico romano del III secolo d.C., scoperto nel 2006 nell'antica Edessa, presso \u015eanl\u0131urfa (Turchia) nella cd. \"Villa delle Amazzoni\"."}
{"id": "3424395", "revid": "1543377", "url": "https://it.wikipedia.org/wiki?curid=3424395", "title": "Pogoni", "text": "Pogoni () \u00e8 un comune della Grecia situato nella periferia dell'Epiro (unit\u00e0 periferica di Giannina) con 8.987 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3424400", "revid": "343572", "url": "https://it.wikipedia.org/wiki?curid=3424400", "title": "San Gaetano alle Grotte", "text": ""}
{"id": "3424401", "revid": "525063", "url": "https://it.wikipedia.org/wiki?curid=3424401", "title": "Arrondissement di Saint-Denis (Seine-Saint-Denis)", "text": ""}
{"id": "3424402", "revid": "1543377", "url": "https://it.wikipedia.org/wiki?curid=3424402", "title": "Dagenham", "text": "Dagenham \u00e8 un quartiere nella zona est di Londra, Inghilterra, che forma la parte orientale del borgo londinese di Barking e Dagenham ed \u00e8 situato a a est di Charing Cross.\nStoricamente \u00e8 un paese agricolo della contea di Essex, ed \u00e8 rimasto sottosviluppato fino al 1921, quando il London County Council inizi\u00f2 la costruzione del latifondo Becontree. La popolazione della zona aument\u00f2 in modo significativo nel corso del XX secolo, e la parrocchia di Dagenham divent\u00f2 un distretto urbano nel 1926 e una citt\u00e0 comunale nel 1938. Ha fatto parte di Grande Londra dal 1965, ed \u00e8 una zona prevalentemente residenziale, con poche zone industriali, fra cui \u00e8 compreso lo stabilimento di assemblaggio della Ford.\nDagenham \u00e8 il luogo dove nel 1961 nacque Martin Gore, musicista fondatore del gruppo Depeche Mode."}
{"id": "3424405", "revid": "1982", "url": "https://it.wikipedia.org/wiki?curid=3424405", "title": "Weywot (astronomia)", "text": ""}
{"id": "3424412", "revid": "358169", "url": "https://it.wikipedia.org/wiki?curid=3424412", "title": "Mad Love", "text": "La locuzione in lingua inglese Mad Love (letteralmente \"amore folle\") pu\u00f2 riferirsi a:"}
{"id": "3424413", "revid": "525063", "url": "https://it.wikipedia.org/wiki?curid=3424413", "title": "Haute-Sa\u00f4ne", "text": ""}
{"id": "3424416", "revid": "256896", "url": "https://it.wikipedia.org/wiki?curid=3424416", "title": "Universidad Aut\u00f3noma de Barcelona", "text": ""}
{"id": "3424417", "revid": "486946", "url": "https://it.wikipedia.org/wiki?curid=3424417", "title": "Magistratus curulis", "text": ""}
{"id": "3424426", "revid": "28592", "url": "https://it.wikipedia.org/wiki?curid=3424426", "title": "Magistrature curili", "text": ""}
{"id": "3424427", "revid": "287204", "url": "https://it.wikipedia.org/wiki?curid=3424427", "title": "Acido perossinitroso", "text": ""}
{"id": "3424435", "revid": "366434", "url": "https://it.wikipedia.org/wiki?curid=3424435", "title": "Mini idroelettrico", "text": ""}
{"id": "3424437", "revid": "1318658", "url": "https://it.wikipedia.org/wiki?curid=3424437", "title": "La nave sta arrivando", "text": "La nave sta arrivando \u00e8 un extended play in formato CD, che Vinicio Capossela ha curato per il numero di aprile 2011 del mensile \"XL\" del quotidiano \"la Repubblica\".\nIl CD ha una durata di circa 30 minuti e contiene sei brani, due dei quali sono anteprime del successivo album di Capossela \"Marinai, profeti e balene\" (distribuito di l\u00ec a poco, dal 26 aprile), mentre quattro sono registrazioni inedite. Tra di esse vi sono una cover di Bob Dylan, \"When the Ship Comes In\" dall'album \"The Times They Are a-Changin\"', tradotta in italiano dallo stesso Capossela, ed una di \"...E la barca torn\u00f2 sola\" di Mario Ruccione, presentata al Festival di Sanremo 1954 da Gino Latilla in abbinamento con Franco Ricci. Quest'ultimo brano per\u00f2 \u00e8 qui proposto da Capossela con evidenti richiami alla nota versione parodistica che a suo tempo ne aveva fatto Renato Carosone (con i versi \"E a me che me ne importa\" e \"Mare crudele, mare crudele\", aggiunti proprio dal compositore partenopeo), in medley con \"Che coss'\u00e8 l'amor\", suo vecchio brano del 1994 (dall'album Camera a sud), realizzate appositamente per l'uscita dell'EP."}
{"id": "3424442", "revid": "610351", "url": "https://it.wikipedia.org/wiki?curid=3424442", "title": "Nazioni partecipanti a Miss Terra", "text": "La seguente voce contiene una lista di tutte le nazioni o territori che hanno inviato almeno una volta una propria rappresentante al concorso di bellezza Miss Terra. \nPartecipanti attuali.\nLa lista contiene soltanto le nazioni ed i territori che hanno inviato una propria delegata almeno almeno una volta."}
{"id": "3424458", "revid": "125985994", "url": "https://it.wikipedia.org/wiki?curid=3424458", "title": "Screen Actors Guild Award per il miglior cast in una serie drammatica", "text": "Lo Screen Actors Guild Award per il miglior cast in una serie drammatica viene assegnato al miglior cast di una serie televisiva drammatica dalla \"SAG\" (Screen Actors Guild).\nVincitori e nominati.\nSerie Plurivincitrici.\n4 vittorie\n3 vittorie\n2 vittorie"}
{"id": "3424472", "revid": "1543377", "url": "https://it.wikipedia.org/wiki?curid=3424472", "title": "Campionato peruviano di pallavolo femminile", "text": "Il campionato peruviano di pallavolo femminile \u00e8 un insieme di tornei pallavolistici per squadre di club peruviane, istituiti dalla Federazione pallavolistica del Per\u00f9."}
{"id": "3424478", "revid": "106456", "url": "https://it.wikipedia.org/wiki?curid=3424478", "title": "Nino Camus", "text": "Biografia.\nMolto attivo negli anni trenta e quaranta collabor\u00f2 con le maggiori riviste antifasciste dell'epoca in qualit\u00e0 di caricaturista e vignettista, quali: \"il Bertoldo\", il \"Marc'Aurelio\", il \"Candido\", il \"Becco giallo\", il \"Travaso\", il \"Pasquino\" e produsse autonomamente \"Pam il Partigiano\" editore Il Cucciolo (1945) splendido e innovativo fumetto sulla Resistenza.\nHa realizzato fotoromanzi per \"Grand'Hotel\" e illustrazioni per le prestigiose copertine di \"Tribuna Illustrata\". \u00c8 stato anche prolifico vignettista sulla \"Domenica del Corriere\". \nPartito da Torino nel '39 e giunto a Milano, per realizzare per il film cartone animato \"La rosa di Baghdad\" vi \u00e8 poi rimasto impiegato durante la guerra presso la Caproni quale progettista e disegnatore di aerei."}
{"id": "3424482", "revid": "767487", "url": "https://it.wikipedia.org/wiki?curid=3424482", "title": "The Veteran", "text": "The Veteran \u00e8 un film del 2011 diretto da Matthew Hope ed interpretato da Toby Kebbell, Brian Cox e Tony Curran.\nTrama.\nMiller \u00e8 un veterano dei paratroopers britannici tornato dalla guerra in Afghanistan dopo aver deciso di lasciare l'esercito. \nVive in uno dei quartieri periferici di Londra in mano alle bande criminali dove cerca di non immischiarsi nei misteriosi traffici che avvengono sotto i suoi occhi.\nL'ex-soldato mostra i traumi psicologici che la guerra gli ha lasciato addosso e cerca senza successo di tornare alla vita da civile, finch\u00e9 non viene contattato da agenti governativi dell'antiterrorismo che gli offrono un incarico come mercenario.\nMiller scopre di essere usato dagli uomini che l'hanno assoldato, scatenando quindi la sua vendetta."}
{"id": "3424486", "revid": "2033069", "url": "https://it.wikipedia.org/wiki?curid=3424486", "title": "L'America in bicicletta", "text": "L'America in bicicletta (\"Breaking Away\") \u00e8 una serie televisiva statunitense in 8 episodi andati in onda per la prima volta nel corso di una sola stagione da novembre 1980 a gennaio 1981.\nLa serie, girata ad Athens, in Georgia, si basa sul film \"All American Boys\" del 1979 diretto da Peter Yates (ne \u00e8 un prequel essendo ambientata un anno prima delle vicende del film). Gli unici attori che hanno interpretato un ruolo anche nel film sono Jackie Earle Haley e Barbara Barrie. La serie non ebbe lo stesso successo del film e fu interrotta dopo il settimo episodio, \"La Strada\" (l'ottavo non fu mai trasmesso).\nTrama.\nAmbientato nella cittadina di Bloomington, nell'Indiana, racconta le vicende di un gruppo di amici: Evelyn, Dave, Moocher, Mike e Cyril. Il protagonista \u00e8 Dave (soprannominato dagli amici \"Dr. Jekyll e Mr. Ravioli\" a causa della sua passione per l'Italia), con la sua preziosa bicicletta italiana denominata \"la Strada\" che nel settimo episodio, l'ultimo andato in onda, gli viene rubata. Il primo episodio si apre un anno prima delle vicende del film quando i ragazzi, appena diplomatisi alla scuola superiore, giurano di restare sempre in contatto anche nel caso in cui dovessero iscriversi al college."}
{"id": "3424487", "revid": "46931", "url": "https://it.wikipedia.org/wiki?curid=3424487", "title": "Breaking Away", "text": ""}
{"id": "3424492", "revid": "339392", "url": "https://it.wikipedia.org/wiki?curid=3424492", "title": "Bernardo di Bandino Baroncelli", "text": ""}
{"id": "3424495", "revid": "1971044", "url": "https://it.wikipedia.org/wiki?curid=3424495", "title": "Pino Micol", "text": "Biografia.\nLaureato in giurisprudenza, si \u00e8 trasferito a Milano e si \u00e8 diplomato alla Scuola d'Arte drammatica del Piccolo Teatro di Milano di Giorgio Strehler. Inizia quindi a recitare in teatro con diversi registi fra cui Giancarlo Cobelli, Luca Ronconi, Mario Missiroli, Luigi Squarzina, Massimo Castri ma, soprattutto con Maurizio Scaparro con il quale ha costituito un lungo e fruttuoso sodalizio artistico.\nNell'ampio repertorio teatrale da lui coperto spicca, oltre ai 'classici' shakespeariani \"Amleto\" e \"Riccardo II\", la figura di \"Cyrano de Bergerac\", portata in scena per la prima volta nella stagione 1977-1978 - nella nuova traduzione in prosa ad opera di Franco Cuomo - con l'allestimento appunto di Scaparro e con a fianco l'allora esordiente Evelina Nazzari nel ruolo di Rossana. Lo spettacolo \u00e8 stato portato poi in tourn\u00e9e in USA, Spagna, Francia, ex Jugoslavia, Russia e Germania.\nFra gli altri suoi lavori figurano \"Il teatro comico\", di Carlo Goldoni, nella messinscena di Scaparro, con Valeria Moriconi, e \"Vita di Galileo\" di Bertolt Brecht, con Sabina Vannucchi. Molti dei suoi spettacoli sono stati ripresi e trasmessi dalla RAI nelle stagioni di prosa televisiva.\nDagli anni ottanta si \u00e8 dedicato anche alla regia teatrale mettendo in scena diversi lavori fra cui \"La visita della vecchia signora\" di Friedrich D\u00fcrrenmatt, \"Vita dei campi\" da Giovanni Verga, \"La Casina\" di Plauto, \"Edipo\" di Renzo Rosso ed altri ancora, oltre al \"Cyrano\" allestito per il centenario della pubblicazione dell'opera di Edmond Rostand a Parigi.\nSi \u00e8 occupato anche di regia in campo lirico curando per il Teatro dell'Opera di Roma il \"Don Chisciotte\" di Giovanni Paisiello all'Opera di Roma.\nPer il cinema ha interpretato i film \"Dove siete? Io sono qui\", del 1993, di Liliana Cavani, \"Gialloparma\", del 1999, di Alberto Bevilacqua, e \"I baci mai dati\", del 2010, di Roberta Torre."}
{"id": "3424506", "revid": "1186766", "url": "https://it.wikipedia.org/wiki?curid=3424506", "title": "Vercelli (disambigua)", "text": ""}
{"id": "3424509", "revid": "1442080", "url": "https://it.wikipedia.org/wiki?curid=3424509", "title": "Grand Prix de Tennis de Lyon 2006 - Doppio", "text": "Il doppio del torneo di tennis Grand Prix de Tennis de Lyon 2006, facente parte dell'ATP Tour, ha avuto come vincitori Julien Benneteau e Arnaud Cl\u00e9ment che hanno battuto in finale Franti\u0161ek \u010cerm\u00e1k e Jaroslav Levinsk\u00fd 6-2, 6-7(3), [10-7]."}
{"id": "3424515", "revid": "62748", "url": "https://it.wikipedia.org/wiki?curid=3424515", "title": "Aretuska", "text": ""}
{"id": "3424518", "revid": "1442080", "url": "https://it.wikipedia.org/wiki?curid=3424518", "title": "Paris Masters 2006 - Doppio", "text": "Il doppio del torneo di tennis Paris Masters 2006, facente parte dell'ATP Tour, ha avuto come vincitori Arnaud Cl\u00e9ment e Micha\u00ebl Llodra che hanno battuto in finale Fabrice Santoro e Nenad Zimonji\u0107 7-6(4), 6-2."}
{"id": "3424523", "revid": "120770528", "url": "https://it.wikipedia.org/wiki?curid=3424523", "title": "Ljudmila Markovna Gur\u010denko", "text": ""}
{"id": "3424525", "revid": "102843914", "url": "https://it.wikipedia.org/wiki?curid=3424525", "title": "Shirley Bellinger", "text": " Shirley Bellinger \u00e8 uno dei personaggi della serie TV statunitense \"Oz\", interpretato da Kathryn Erbe.\nStoria del personaggio.\nShirley Bellinger \u00e8 la detenuta numero 97B642, condannata a morte il 6 dicembre del 1997 per omicidio di primo grado. La sentenza fu commutata nel 1999, e nel 2000 \u00e8 stata revocata. \u00c8 la prima ed unica donna incarcerata ad Oswald, condannata per l'omicidio di sua figlia; guidava l'auto nel lago con la bimba seduta dietro con la cintura e la lascia affogare. Ha sempre giurato che si \u00e8 trattato di un incidente, ma che era inevitabile che accadesse.\nShirley si mostra sempre timida ed educata, anche se si lascia andare a chiari segni di instabilit\u00e0 psicologica; mostra le sue nudit\u00e0 a Timmy Kirk e si prostituisce con i detenuti e le guardie per avere trattamenti di favore. \u00c8 molto educata e raramente si arrabbia, credendo di fare la volont\u00e0 di Dio, suggerendo di essere una devota cristiana.\nStagione 2.\nAl suo arrivo ad Oz, Shirley riceve subito trattamenti speciali sia da Vern Schillinger che da Simon Adebisi. Con quest'ultimo si scambia lettere pornografiche, considerandolo un ammiratore segreto. Quando i due finalmente si incontrano, si scopre che la Bellinger \u00e8 razzista e non \u00e8 pi\u00f9 intenzionata a fare niente con Adebisi.\nStagione 3.\nBellinger non \u00e8 pi\u00f9 sola nel braccio della morte. A farle compagnia \u00e8 Richie Hanlon, dal quale si fa mostrare spesso il pene, nonostante lui sia omosessuale. Dopo che la sentenza di morte di Hanlon viene revocata, lei vede solo una cella vuota e discioglie il maglione che aveva fatto per lui, rendendosi conto che non lo avrebbe mai pi\u00f9 visto.\nShirley perde il suo ultimo appello, ed apparentemente \u00e8 in pace con se stessa, anche se chiede l'aiuto di McManus per decidere come morire. Su suo suggerimento opta per l'impiccagione. Presto per\u00f2,si accorge di essere incinta di padre ignoto. Alla psicologa Peter Marie racconta di aver ucciso la figlia poich\u00e9 era posseduta. Cos\u00ec quando la suora parla con Devlin, la sentenza a morte viene commutata in carcere a vita senza possibilit\u00e0 di vigilata. La Bellinger \u00e8 per\u00f2 furiosa per questa decisione, poich\u00e9 desiderava morire per uccidere il \"mostro dentro di lei\". Quando Peter Marie le dice che sar\u00e0 trasferita in un manicomio penitenziario, Shirley urla che \u00e8 satana il padre del bambino, e che lei \u00e8 la \"vergine madre\".\nStagione 4.\nDopo aver abortito il feto in circostanze misteriose, Bellinger torna ad Oz. Ora nel braccio della morte ci sono tre nuovi detenuti, ed inizia ad avere rapporti sessuali con l'agente Lopresti. Poco prima dell'esecuzione, il suo ex marito Zeke viene a farle visita per perdonarla. Rabbiosa, gli dice che lei ha ucciso la figlia poich\u00e9 \u00e8 stata violentata dal suocero e quindi Katie era la sorellastra di Zeke. L'ultimo pasto di Shirley \u00e8 stato un frapp\u00e9 dietetico, e quando arriva il giorno dell'esecuzione lei assicura tutti che \u00e8 pronta a morire. Prima di percorrere il braccio della morte, confessa al direttore Glynn che Lopresti aveva un rapporto sessuale con lei, e a Mukada che Satana sotto forma di postino l'ha messa incinta. Tuttavia, una volta sul patibolo, il suo istinto di sopravvivenza prevale, e cerca di sfuggire alle guardie, che comunque la bloccano ed effettuano l'impiccagione.\nStagione 6.\nCompare come personaggio narrante dell'episodio \"See No Evil, Hear No Evil, Smell No Evil\".\nAnalisi.\nIl personaggio, ispirato all'assassina Susan Smith, viene analizzato da Merri Lisa Johnson nel libro \"Third Wave Feminism and Television\". Johnson afferma che cos\u00ec come gli uomini di Oz stabilivano relazioni omosessuali, Hanlon e Bellinger hanno stabilito un rapporto tipico. \u00c8 quello di una coppia sposata da molti anni, calma e fondamentalmente asessuata."}
{"id": "3424527", "revid": "116574901", "url": "https://it.wikipedia.org/wiki?curid=3424527", "title": "Consorti dei sovrani olandesi", "text": "I Consorti dei sovrani olandesi sono state le persone sposate ai monarchi olandesi durante i loro regni. Tutti i coniugi di sesso femminile dei sovrani dei Paesi Bassi avevano il titolo di Regina dei Paesi Bassi e l'appellativo di Maest\u00e0. I coniugi di sesso maschile dei tre regine regnanti dei Paesi Bassi hanno avuto il titolo di principe consorte dei Paesi Bassi e l'appellativo di Altezza reale. I coniugi dei re Bonaparte d'Olanda erano Regina d'Olanda con l'appellativo di Maest\u00e0. I coniugi di seguito sono dei monarchi d'Olanda tra il 1806 e il 1810, e dei Paesi Bassi dal 1813:"}
{"id": "3424529", "revid": "62748", "url": "https://it.wikipedia.org/wiki?curid=3424529", "title": "Battaglia di capo Nord", "text": ""}
{"id": "3424531", "revid": "1318658", "url": "https://it.wikipedia.org/wiki?curid=3424531", "title": "16\u00ba Centro radar A.M.", "text": "Il 16\u00ba Centro radar dell'Aeronautica Militare - Monte Telegrafo (16\u00a0\u00b0C.R.A.M.) (callsign: Bora) fu un ente dell'Aeronautica Militare ubicato nel territorio comunale di Bressanone (BZ), pi\u00f9 precisamente sulla montagna Plose. Il centro fu attivo negli anni sessanta e settanta.\nLa denominazione di centro radar avvenne solamente dopo il 1\u00ba luglio 1974, quando i Control and Reporting Post - C.R.P. (posto di riporto e controllo) dell'Aeronautica hanno assunto la nuova denominazione.\nStoria.\nIl centro radar fu costruito in quota gi\u00e0 prima del 1958, essendosi manifestato il bisogno di avere una migliore \"visuale radar\". Esso aveva la sua base logistica a Plancios, nei pressi del ristorante Aurora, e una base operativa sulla cima del monte.\nDalla base logistica una funivia militare gestita dall'Aeronautica Militare permetteva il collegamento con la base operativa, posta sul monte Telegrafo, dove si trovavano anche alcune antenne radar, nei pressi del rifugio Plose.\nLa scelta di avere un centro radar sul monte Telegrafo non fu casuale. Verso la met\u00e0 degli anni cinquanta si volevano coprire alcune zone d'ombra di \"Pedro\", nominativo radio di una postazione radar installata presso l'aeroporto militare di Udine-Campoformido.\nGli addetti ai lavori cercarono dapprima una collocazione adatta nelle campagne veneto-friulane, fino a cambiare totalmente la loro decisione spostandosi in Alto Adige. Qui dapprima fu pensato di sistemarlo nell'aeroporto di Bolzano, ma infine si opt\u00f2 per la sua destinazione finale, in quota e nei pressi del rifugio Plose.\nQuesta nuova stazione radar ricevette il nominativo radio \"Bora\".\nAl tempo della installazione degli impianti, i radar \"tridimensionali\" non erano largamente diffusi, pertanto il sito radar impiegava due antenne: l'antenna di ricerca e quella di rilevamento della quota. Queste erano due antenne del tutto indipendenti. Erano gli operatori che dirigevano il radar \"quotametro\" su un determinato aereo per rilevarne la quota. La prima antenna determinava la direzione di provenienza e la distanza, la seconda antenna rilevava la quota.\nInserito fin dal tempo di pace della catena di avvistamento radar della NATO, il compito del 16\u00a0\u00b0C.R.A.M era sorvegliare lo spazio aereo 24 ore al giorno, tutti i giorni dell'anno e inviare agli altri gruppi radar limitrofi i dati sui velivoli avvistati dalla sua posizione privilegiata e alla stessa maniera operava il 17\u00ba Gruppo radar A.M., posto in cima al monte Scinauz, nei pressi di Pontebba (UD). Questo gruppo radar riusciva ad individuare e discernere aerei civili da quelli militari, anche oltre il confine nazionale del Brennero, fino ad arrivare in Baviera.\nIl 16\u00b0 Centro radar dipendeva dal 1\u00ba ROC di Monte Venda (nel comune di Galzignano Terme nei Colli Euganei). In questo centro radar, si trovavano circa un centinaio di avieri di leva (tra cui, ACDA - aiuto controllore difesa aerea, VAM - vigilanza aeronautica militare, autisti, meccanici, ...) e un numero pressoch\u00e9 uguale tra sottoufficiali e ufficiali (controllori, ...).\nBase logistica.\nNella base logistica si trovava alla sinistra dell'ingresso (a nord) il corpo di guardia, a seguire l'autoreparto con le due pompe per il rifornimento ed il centralino. Di fronte al corpo di guardia invece si trova la chiesetta (costruita dopo il 1967), all'epoca era consentito l'accesso anche ai civili locali per le messe festive (oggi l'interno \u00e8 vuoto). Dietro al corpo di guardia si trovava una cabina dell'Enel. In fondo al piazzale principale si trova un edificio a T, che ospitava:\nDietro questo edificio si trovava la stazione di partenza della funivia, ove si trovava anche l'alloggio per l'addetto civile.\nA valle del piazzale c'era un campo da tennis.\nPer la difesa vi erano tre postazioni per Breda-SAFAT. Per un certo periodo alla base fu fatto arrivare un cannoncino come arma contraerei.\nIn attesa della fine lavori per la costruzione della base logistica, il personale veniva alloggiato presso una baita della forestale.\nBase operativa.\nIn base operativa la sorveglianza del perimetro (servizio svolto da Avieri VAM) veniva effettuata dall'interno di due garitte: una sul piazzale ed una agganciata alla stazione di arrivo della funivia.\nPer la difesa dell'area c'erano tre postazioni per Breda-SAFAT, servite all'occorrenza da due avieri VAM per ciascuna postazione.\nL'arma individuale in garitta piazzale era il Moschetto Automatico Beretta mod. 4 (MAB) con caricatore da 40 colpi. L'arma individuale in garitta funivia era la pistola automatica Beretta mod. 34 cal. 9 corto (PAB).\nLa garitta sul piazzale era munita su quel lato di una schermatura costituita da una rete in ferro zincato sostenuta da appositi supporti; si suppone per salvaguardare l'incolumit\u00e0 del soldato data l'esposizione della garitta alle emissioni elettromagnetiche del radar (vedi il principio della gabbia di Faraday). Le due garitte erano collegate tra loro, e con il corpo di guardia, tramite due normali telefoni campali, ovvero \"a manovella\".\nDurante la presenza di forte vento il radar doveva venire bloccato in un'apposita direzione in modo da prevenire un distruttivo effetto vela. Durante l'inverno invece nella base del radar erano alloggiate alcune serpentine per evitare la formazione di ghiaccio.\nLe antenne del primo ponte radio, dirette verso la Paganella, assicuravano i collegamenti e trasmissioni di dati sia in fonia che in grafia.\nLa postazione aveva in dotazione un radar di ricerca AN/TPS-1E e uno di quota AN/TPS-10D.\nPer accedere a questa base, si usava principalmente la funivia, nei mesi pi\u00f9 caldi vi era una strada camionabile che raggiungeva la base; veniva anche usata anche per rifornire la base operativa di gasolio. D'inverno invece in caso di emergenze l'unica alternativa alla funivia era l'elicottero; infatti sempre dentro la recinzione dell'area della base si trovava una piazzola per l'atterraggio.\nAll'interno del confine della base operativa l'aeronautica ospitava un distaccamento di alpini (generalmente tre che si avvicendavano ogni paio di settimane), i quali avevano il compito di gestire i loro ponti radio e alloggiavano in un loro baraccamento poco distante, il container \"MORTEO\".\nTutte le necessit\u00e0 di questa base erano trasportate in funivia, dall'acqua ai pasti per quelli che avevano il turno li. La corrente elettrica invece veniva fornita dalla base logistica e trasmessa attraverso dei cavi interrati, cos\u00ec come per il collegamento telefonico; saltuariamente si adoperava il gruppo elettrogeno, per testarne l'efficienza.\nLa base operativa era ben delimitata e protetta da una recinzione, costituita da pali in calcestruzzo che sostenevano una rete di filo spinato, alla cui base interna erano disposte uno o due matasse di filo spinato.\nPrima della sua costruzione, la cima di monte Telegrafo, era una vera e propria cima. Con l'inizio dei lavori di costruzione della base operativa, la cresta \u00e8 stata spianata e abbassata di parecchie decine di metri grazie all'esplosione di una mina.\nFunivia di collegamento.\nTra il 1959 e il 1978 le due basi, quella logistica e quella operativa, erano collegate da una funivia. Il percorso di circa 3 chilometri era superato in 8 minuti, scavalcando altri due impianti di risalita civili e sorretto da 4 piloni in cemento armato, alla cui base si trovava una porta.\nL'impianto era dotato di due sole cabine, mentre una saliva l'altra scendeva. La funivia era di \"tipo H\u00f6lzl\", in grado di trasportare fino a 6 persone al massimo.\nNegli anni cinquanta l'aeronautica aveva tentato un accordo con il comune di Bressanone per poter unire le forze nella costruzione di una funivia assieme, con relativa suddivisione delle spese di costruzione. Il comune non prese mai decisioni in proposito e quindi l'A.M. nel 1958 fece costruire la sua funivia, mentre il comune nel 1960 inizi\u00f2 la costruzione della propria.\nQuesta proposta, mai accolta, ha avuto la conseguenze che la base logistica fu costruita a Plancios, mentre se si fosse stretto l'accordo, questa poteva essere edificata a quote pi\u00f9 basse, ad esempio a Sant'Andrea in Monte, se non ancora pi\u00f9 a valle presso Millan.\nLa chiusura.\nLa funivia e i radar furono disattivati nel 1978, ora entrambi i siti si trovano in stato di abbandono. Oggigiorno esistono prospettive di cessione dal Demanio dello Stato alla provincia autonoma di Bolzano per la riconversione strutture ad uso turistico."}
{"id": "3424535", "revid": "599013", "url": "https://it.wikipedia.org/wiki?curid=3424535", "title": "Costituzione polacca", "text": ""}
{"id": "3424540", "revid": "767487", "url": "https://it.wikipedia.org/wiki?curid=3424540", "title": "Henri Rochereau", "text": "Fu ministro e commissario europeo.\nIl padre, Victor Rochereau, fu deputato della Vandea all'Assemblea nazionale della Francia dal 1914 al 1942.\nPrima di entrare in politica, Rochereau lavor\u00f2 in uno studio legale e poi in un'impresa di esportazioni.\nRochereau venne eletto al Senato nel 1949 in rappresentanza della Vandea. Rimase senatore fino al maggio 1959, quando venne nominato ministro dell'agricoltura nel governo guidato da Michel Debr\u00e9. L'esperienza come ministr\u00f2 termin\u00f2 nell'agosto 1961.\nNel 1962 Rochereau venne indicato come membro della Commissione della CEE e gli venne assegnata la delega allo sviluppo dei paesi e dei territori d'oltremare. Rivest\u00ec tale incarico anche nella Commissione Rey tra il 1967 e il 1970.\nDal 1970 al 1986 Rochereau presiedette l'associazione dei grandi porti francesi.\nNelle elezioni presidenziali francesi del 1988 Rochereau sostenne la candidatura del politico di estrema destra Jean-Marie Le Pen."}
{"id": "3424550", "revid": "729019", "url": "https://it.wikipedia.org/wiki?curid=3424550", "title": "Battaglia dello Schnee Eifel", "text": "La battaglia dello Schnee Eifel fu combattuta nei primi giorni dell'offensiva tedesca delle Ardenne nella regione del massiccio montuoso dell'Eifel al confine tra Germania e Belgio, al centro delle linee americane attaccate dalle forze tedesche, e segn\u00f2 una grave sconfitta per l'Esercito americano.\nLa battaglia si concluse in pochi giorni con l'accerchiamento e la resa totale di due dei tre reggimenti della inesperta 106\u00aa Divisione fanteria americana che, rimasta per ordini superiori ferma sulle sue posizioni esposte nello Schnee Eifel, venne rapidamente aggirata sui fianchi dall'avanzata di due Volksgrenadier-Division tedesche del 66\u00ba \"Armeekorps\". Non ricevendo aiuto dalle forze americane in corso di raggruppamento nella vicina St.Vith ed in mancanza del suo comandante, maggior generale Alan W. Jones, rimasto fuori dalla sacca di accerchiamento, il contingente della 106\u00aa Divisione fanteria si arrese gi\u00e0 il 19 dicembre senza opporre molta resistenza. Si tratt\u00f2 della pi\u00f9 pesante sconfitta subita dagli americani nelle Ardenne e, numericamente, della pi\u00f9 grande resa in massa dell'Esercito americano sul teatro europeo (ETO - \"European Teather of Operations\") durante la seconda guerra mondiale."}
{"id": "3424555", "revid": "6923", "url": "https://it.wikipedia.org/wiki?curid=3424555", "title": "Galinsoga parviflora", "text": "La Galinsoga comune (nome scientifico Galinsoga parviflora ) \u00e8 una piccola pianta erbacea infestante appartenente alla famiglia delle Asteraceae.\nEtimologia.\nL'etimologia del nome generico (\"Galinsoga\") deriva dal medico spagnolo Mariano Martinez de Galinsoga (1766-1797), medico a Madrid e Soprintendente per il Giardino Botanico di Madrid; mentre L'epiteto specifico (\"parviflora\") deriva da due parole latine: \"\u201dparvus\u201d\" (=piccolo) e \"\u201dflos\u201d\" (=fiore) e fa riferimento ai piccoli fiori di questa pianta.\nIl binomio scientifico attualmente accettato (\"Galinsoga parviflora\") \u00e8 stato proposto dal botanico spagnolo Antonio Jos\u00e9 Cavanilles (1745 \u2013 1804) nella pubblicazione \"\u201dIcones et descriptiones plantarum quae aut sponte in Hispania crescunt aut in hortis hospitantur\u201d\" del 1795.\nDescrizione.\nSono piante basse, la cui altezza arriva al massimo a 1 \u2013 5 dm. La forma biologica della specie \u00e8 terofita scaposa (T scap); ossia sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme; sono inoltre munite di asse fiorale eretto, spesso con poche foglie. Queste Asteraceae sono senza latice. \nRadici.\nLe radici sono del tipo fascicolato.\nFoglie.\nLe foglie, picciolate, sono disposte in modo opposto. La lamina \u00e8 intera a forma lanceolata (o anche ovata) con margine grossolanamente dentato e apice acuminato. Lunghezza del picciolo: 1 \u2013 2\u00a0cm. Dimensioni della lamina: larghezza 2 \u2013 3\u00a0cm: lunghezza 4 \u2013 5\u00a0cm.\nInfiorescenza.\nLe infiorescenze sono dei capolini terminali su brevi peduncoli. La struttura dei capolini \u00e8 quella tipica delle Asteraceae: un peduncolo sorregge un involucro emisferico composto da pi\u00f9 squame a disposizione embricata e disposte in una serie che fanno da protezione al ricettacolo, sul quale s'inseriscono due tipi di fiori: quelli esterni ligulati (normalmente 5, ma possono arrivare fino a 9) di colore bianco, disposti in un unico rango; quelli interni tubulosi (da 30 a 50) di colore giallo-arancio. Le squame (o brattee) esterne (1 o 2) sono da largamente ellittiche a obovate e pi\u00f9 piccole, mentre quelle interne sono da lanceolate a lineari; possono essere intere o lobate. Lunghezza di peduncoli: 2 \u2013 4\u00a0cm. Diametro dei capolini: 5 \u2013 7\u00a0mm. Diametro dell'involucro: 4\u00a0mm.\nFiore.\nI fiori sono simpetali, zigomorfi (quelli ligulati) e attinomorfi(quelli tubulosi); sono inoltre tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono femminili; mentre quelli del disco centrale (tubulosi) sono bisessuali.\nFrutti.\nI frutti sono degli acheni pelosi con pappo persistente bianco un po' pi\u00f9 grande della corolla del relativo fiore e composto da poche squame (5 - 10) lesiniformi e tridentate. Dimensione del frutto: 1,3 \u2013 2,5\u00a0mm. Lunghezza delle squame: 0,5 \u2013 2\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Galinsoga parviflora\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere di appartenenza (\"Galinsoga\") \u00e8 composto da un paio di specie.\nIl numero cromosomico di \"G. parviflora\" \u00e8: 2n = 16, 32.\nVariabilit\u00e0.\nNelle checklist anglosassoni (soprattutto al di l\u00e0 dell'Atlantico) sono indicate diverse variet\u00e0 (non presenti in Italia):\nIbridi.\nSono possibili ibridi con \"Galinsoga ciliata\": \"Galinsoga \u00d7 mixta\" ; specialmente quando abitano lo stesso areale.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nL'altra specie dello stesso genere presente in Italia \u00e8 la \"Galinsoga ciliata\". Quest'ultima si distingue dalla Galinsoga parviflora per un portamento pi\u00f9 robusto, e per la presenza di peli ghiandolosi nelle parti alte della pianta.\nUsi.\nFarmacia.\nSecondo la medicina popolare questa pianta ha le seguenti propriet\u00e0 medicamentose:\nInoltre \u00e8 utile per il trattamento delle punture d'ortica. \nCucina.\nLe parti giovani della pianta (fusti e foglie) possono essere usati come verdure come insalata se crude o per minestre se cotte, oppure essiccate e quindi macinate per produrre una polvere da condimento (tipo spezia). Ad esempio in Colombia con questa spezia si prepara una minestra chiamata \u201cAjiaco\u201d.\nAltre notizie.\n(1)La Galinsoga parviflora in altre lingue viene chiamata nei seguenti modi:\n(2)In Italia la prima coltivazione \u00e8 relativa agli orti botanici di Firenze (1806) e di Padova (1812); poi, sfuggendo al controllo, incomincia a diffondersi rapidamente nelle varie regioni italiane."}
{"id": "3424556", "revid": "155634", "url": "https://it.wikipedia.org/wiki?curid=3424556", "title": "NASDAQ-100 Open 2006 - Doppio maschile", "text": "Il doppio maschile del torneo di tennis NASDAQ-100 Open 2006, facente parte dell'ATP Tour, ha avuto come vincitori Jonas Bj\u00f6rkman e Maks Mirny che hanno battuto in finale Bob Bryan e Mike Bryan 6-4, 6-4."}
{"id": "3424559", "revid": "729019", "url": "https://it.wikipedia.org/wiki?curid=3424559", "title": "Sony Ericsson Open 2011 - Doppio femminile", "text": "Il doppio femminile dello Sony Ericsson Open 2011 \u00e8 stato un torneo di tennis facente parte del WTA Tour 2011.\nLe detentrici del titolo erano Gisela Dulko e Flavia Pennetta ma sono state eliminate ai quarti di finale da Mar\u00eda Jos\u00e9 Mart\u00ednez S\u00e1nchez e Anabel Medina Garrigues.\nDaniela Hantuchov\u00e1 e Agnieszka Radwa\u0144ska hanno sconfitto in finale Liezel Huber e Nadia Petrova per 7-65, 2-6, 10-8."}
{"id": "3424563", "revid": "298229", "url": "https://it.wikipedia.org/wiki?curid=3424563", "title": "Asticella", "text": "L'asticella \u00e8 quella barra orizzontale che si pone sui ritti nel corso di una competizione di salto in alto.\nDescrizione ed utilizzo.\nL'asticella deve essere in fibra vetrosa, metallo, o altro materiale adatto, nonch\u00e9 avere una sezione circolare con diametro di 30\u00a0mm (salvo alle estremit\u00e0, dove \u00e8 quadrata per facilitarne l'appoggio sui sostegni dei ritti). Deve essere lunga tra i 3,98\u00a0m e i 4,02\u00a0m, e pu\u00f2 pesare, al massimo, 2\u00a0kg. \nLa sua funzione \u00e8 ovviamente quella di stabilire se il saltatore in alto ha superato la quota stabilita; un contatto di una parte del corpo, se poco pi\u00f9 che lieve, ne provoca infatti la caduta."}
{"id": "3424577", "revid": "34971", "url": "https://it.wikipedia.org/wiki?curid=3424577", "title": "Not eXactly C", "text": "Not eXactly C (NXC) \u00e8 un linguaggio di programmazione simile al linguaggio C, utilizzato per la programmazione di robot Lego Mindstorms NXT.\nSviluppato da John Hansen, questo programma possiede numerose migliorie rispetto al software in dotazione con il robot LEGO MINDSTORMS e permette, digitando semplici codici, di eseguire operazioni o funzioni molto complesse.\nQuesto programma viene soprattutto utilizzato nelle competizioni della RoboCup Junior proprio per la miriade di azioni che il robot pu\u00f2 compiere.\nIl compilatore NXC \u00e8 disponibile sotto licenza Mozilla Public License.\nUn esempio di codice \u00e8 il seguente:\n /*Questo \u00e8 un commento che si\n svolge su pi\u00f9 righe*/\n //questo \u00e8 un commento che si svolge su una sola riga\n #define tempo_Fwd 2000 //questa \u00e8 una costante\n int ripetere=4; //queste sono variabili\n string quale_parte=\"destra\";\n task main() //crea un nuovo task. Ogni programma deve avere almeno il task main\n OnFwd(OUT_BC,75); //chiede ai motori collegati alle porte B e C di muoversi in avanti con potenza 75\n Wait(5000); //attende 5000 millisecondi\n Off(OUT_BC); //chiede ai motori collegati alle porte B e C di spegnersi\n if (quale_parte==\"destra\")//se la stringa quale_parte \u00e8 uguale a \"destra\"\n ripetere=2; // imposta la variabile ripetere a 2\n else //altrimenti\n ripetere=4; //imposta la variabile ripetere a 4\n repeat(ripetere) //ripete per tante volte quanto indica ripetere le seguenti azioni\n OnFwd(OUT_BC,75); //chiede ai motori collegati alle porte B e C di muoversi in avanti con potenza 75\n Wait(tempo_Fwd); //attende tempo_Fwd millisecondi\n Off(OUT_BC); //spegne i motori B e C\nUn IDE per programmare in NXC \u00e8, per esempio, Bricx Command Center."}
{"id": "3424596", "revid": "287204", "url": "https://it.wikipedia.org/wiki?curid=3424596", "title": "ATP Challenger Series 1981", "text": "L'ATP Challenger Series \u00e8 il secondo livello di tornei per professionisti organizzata dall'ATP. Il circuito prevede tornei con un montepremi che pu\u00f2 variare da 25.000 a 150.000 dollari.\nCalendario.\nOttobre.\n\" Nessun evento\""}
{"id": "3424601", "revid": "287204", "url": "https://it.wikipedia.org/wiki?curid=3424601", "title": "Ahmad al-Badawi", "text": "Lo Shaykh Ab\u016b l-Fi\u1e6dy\u0101n A\u1e25mad al-Badaw\u012b (o, per rispetto, al-Sayyid al-Badaw\u012b), \u00e8 stato un musulmano che fond\u00f2 la \"\u1e6dar\u012bqa\" sufi detta Ahmadiyya Badawiyya.\nDi famiglia che poteva tracciare la sua ascendenza fino ad \u02bfAl\u012b b. Ab\u012b \u1e6c\u0101lib - quarto califfo \"ortodosso\" e primo Imam per gli sciiti - il sunnita sciafeita maghrebino A\u1e25mad al-Badaw\u012b nacque a F\u00e8s (attuale Marocco) nel 596 dell'Egira, corrispondente al 1199 d.C. e mor\u00ec a \u1e6can\u1e6d\u0101 (Egitto) nel 675 Egira, corrispondente al 1276.\nQuando aveva sette anni, la sua famiglia si spost\u00f2 alla Mecca, dove giunse al termine di un viaggio durato quattro annie dove pi\u00f9 tardi suo padre \u02bfAl\u012b.\nNel 1236, poco dopo i suoi 35 anni, decise di ritirarsi dalla mondanit\u00e0, dedicandosi a pratiche devozionali ascetiche, dopo aver studiato a fondo il Corano con tutte le sue possibili e ortodosse \"letture\" (\"qir\u0101\u02be\u0101t\"), e di recarsi in Iraq (dove si trasfer\u00ec col fratello al-\u1e24asan), ubbidendo ad alcune indicazioni \"rabban\u012b\" (suggestioni di provenienza divina) che gli avevano ingiunto di compiere un simile passo.\nDall'Iraq il fratello torn\u00f2 poi alla Mecca, mentre A\u1e25mad si spost\u00f2 a \u1e6can\u1e6da, dove la sua fama di sant'uomo cominci\u00f2 ad attirare persone. Tra esse si pu\u00f2 ricordare anche il Sultano mamelucco bahri Baybars, che si dice gli abbia baciato i piedi in segno di somma considerazione per i suoi altissimi meriti spirituali.\nI suoi seguaci affermano che egli avesse compiuto un gran numero di miracoli (\"kar\u0101m\u0101t\") mentre senz'altro certificabili sono alcune preghiere da lui composte e di un \"\u1e25izb\" particolarmente apprezzato.\nLa sua confraternita \u00e8 particolarmente popolare in Egitto, malgrado in periodo ottomano dovesse sopportare la non esplicita ostilit\u00e0 degli ordini religiosi pi\u00f9 legati alla tradizione turca. Qui egli viene annualmente ricordato in aprile nel cosiddetto \"mawlid al-rajab\u012b\" e in ottobre nel suo vero e proprio \"mawlid\" (il pi\u00f9 popolare in assoluto dell'Egitto, paese che celebra non meno di 60 \"mawlid\"), che nel corso di una settimana vede la partecipazione di circa 2 milioni di aderenti e simpatizzanti della \"tar\u012bqa\", che si caratterizzano per il turbante di color rosso orgogliosamente indossato."}
{"id": "3424611", "revid": "1904508", "url": "https://it.wikipedia.org/wiki?curid=3424611", "title": "Consorti dei sovrani del Belgio", "text": "Le Consorti del Belgio sono state le donne sposate con i monarchi del Belgio durante i loro regni. In qualit\u00e0 di unico coniuge di un monarca riconosciuto popolare, tutti i coniugi dei sovrani del Belgio hanno avuto il titolo di Regina del Belgio e l'appellativo di \"Maest\u00e0\", ad eccezione di Lilian Baels, seconda moglie di Leopoldo III del Belgio che aveva il titolo di \"Principessa de Rethy\", nonostante tecnicamente fosse regina consorte. Tutti i monarchi fino ad ora sono stati di sesso maschile quindi ci sono solo regine consorti. Di seguito ci sono le mogli dei sovrani del Belgio dal 1831:"}
{"id": "3424613", "revid": "901389", "url": "https://it.wikipedia.org/wiki?curid=3424613", "title": "Giavellotto (atletica leggera)", "text": "Il giavellotto, nell'atletica leggera, \u00e8 quell'attrezzo, simile ad una lancia (un giavellotto, appunto), utilizzato dagli atleti per svolgere una competizione di lancio del giavellotto.\nDescrizione ed utilizzo.\nIl giavellotto \u00e8 costituito da tre parti: una testa, un fusto e un'impugnatura di corda. Il fusto \u00e8 realizzato interamente in metallo e a un capo deve avere fissata una testa metallica terminante in una punta acuminata.\nL'impugnatura dell'attrezzo \u00e8 posta esattamente nel centro di gravit\u00e0 del giavellotto; \u00e8 realizzata in corda (con uno spessore di massimo 4\u00a0mm) e gira intorno al fusto metallico. Non sono ammesse, per l'impugnatura, cinghie, tacche o dentellature di qualsiasi natura."}
{"id": "3424615", "revid": "716642", "url": "https://it.wikipedia.org/wiki?curid=3424615", "title": "Athos Panciroli", "text": "Carriera.\nQuasi tutta la carriera da calciatore si \u00e8 svolta nella Reggiana; infatti con 307 presenze (di cui 201 in Serie B) \u00e8 il leader tutti i tempi dei granata. Le dodici stagioni con la Reggiana sono state intervallate solo da un anno in Serie C nel Trancerie Mossina."}
{"id": "3424616", "revid": "228587", "url": "https://it.wikipedia.org/wiki?curid=3424616", "title": "Mathematics", "text": ""}
{"id": "3424618", "revid": "287204", "url": "https://it.wikipedia.org/wiki?curid=3424618", "title": "Vasileios Kotr\u014dnias", "text": "Ottenne il titolo di Maestro Internazionale nel 1986, e di Grande maestro nel 1990.\nHa vinto otto volte il Campionato greco: 1986, 1987, 1988, 1990, 1991, 1992, 1994 e 2006.\nDal 1998 al 2004 ha giocato per la Federazione di Cipro, per poi tornare a rappresentare la Grecia.\nHa partecipato a 12 edizioni delle olimpiadi degli scacchi dal 1984 al 2008 (nel 2000 e 2002 per Cipro, le altre per la Grecia), otto volte in prima scacchiera, col risultato complessivo di +61 =60 -27. Alle olimpiadi di Dresda 2008 ha vinto la medaglia di bronzo individuale in 2a scacchiera.\nTra le vittorie di torneo da citare Atene 1988, Komotini e Corf\u00f9 1993, Gausdal 1995, Rishon LeZion 1996, Panormo 1998.\nHa pubblicato diversi libri di scacchi, tra cui:\nIl suo Elo nella lista FIDE di marzo 2011 \u00e8 di 2583 punti. Raggiunse il massimo rating in gennaio del 2008, con 2628 punti."}
{"id": "3424620", "revid": "339392", "url": "https://it.wikipedia.org/wiki?curid=3424620", "title": "Vassilios Kotronias", "text": ""}
{"id": "3424622", "revid": "123224523", "url": "https://it.wikipedia.org/wiki?curid=3424622", "title": "Personaggi di Shugo Chara - La magia del cuore", "text": "Lista dei personaggi del manga e dell'anime di Shugo Chara - La magia del cuore."}
{"id": "3424623", "revid": "599013", "url": "https://it.wikipedia.org/wiki?curid=3424623", "title": "G\u00f6khan G\u00f6n\u00fcl", "text": "Carriera.\nClub.\nIn Benfica-Fenerbah\u00e7e del 2 maggio 2013, valevole per la semifinale di ritorno di UEFA Europa League e persa per 3-1, riceve al 57' un calcio in faccia dall'avversario Nicol\u00e1s Gait\u00e1n nel tentativo di anticiparlo, rimanendo a terra esanime per qualche minuto e rimediando quindi un trauma cranico e qualche dente rotto.\nNazionale.\nViene convocato per gli Europei 2016 in Francia.\nStatistiche.\nPresenze e reti nei club.\n\"Statistiche aggiornate al 18 marzo 2018\""}
{"id": "3424638", "revid": "599013", "url": "https://it.wikipedia.org/wiki?curid=3424638", "title": "Giampietro Spagnolo", "text": "Caratteristiche tecniche.\nEra un'ala destra di piccola statura.\nCarriera.\nHa disputato sei campionati di Serie B, quattro con la e due col , totalizzando complessivamente 175 presenze e 43 reti. Per tre stagioni consecutive, dal 1971 al 1974, ha realizzato almeno 10 reti nel campionato cadetto."}
{"id": "3424640", "revid": "6923", "url": "https://it.wikipedia.org/wiki?curid=3424640", "title": "A.H. Haden Motorcycles", "text": "La A.H. Haden Motorcycles era una casa motociclistica britannica che aveva la sua sede a Birmingham.\nStoria.\nNata inizialmente nel 1880 per la produzione di biciclette aveva la sua sede a Hockley, quartiere di Birmingham. La societ\u00e0 venne poi ceduta da George Joseph Haden a suo figlio Alfred Hamlet Haden. Quest'ultimo continu\u00f2 la produzione di biciclette dal 1902 al 1912. Intorno al 1906 venne iniziata una prima produzione di motociclette, produzione che aument\u00f2 notevolmente prima dell'inizio della prima guerra mondiale quando la Haden acquist\u00f2 la casa motociclistica Regal.\nIl periodo tra il 1912 e il 1924 \u00e8 quello nel quale il marchio Haden era pi\u00f9 conosciuto. La motocicletta pi\u00f9 famosa della ditta era la New Comet. Sembra che il nome venne scelto per evitare la confusione con i prodotti della casa motociclistica Comet Motor Works, che aveva sede a Londra, attiva tra il 1902 e il 1907. Nel 1920 e nel 1921 la casa partecip\u00f2 al Tourist Trophy piazzandosi al decimo posto durante la sua prima partecipazione.\nLa Haden, nonostante fosse una societ\u00e0 indipendente, per la sua produzione di motociclette utilizzava componenti prodotti da JAP, Villiers, Beardmore Precision Motorcycles, PeCo e Climax.\nIl figlio Alfred acquist\u00f2 la societ\u00e0 nel 1937 cambiandone la ragione sociale in Haden Bros e inizi\u00f2 a costruire componenti per i carri armati, la cui produzione continu\u00f2 anche durante la seconda guerra mondiale. Dopo la fine della guerra la ditta divenne molto conosciuta per i suoi componenti per il mercato delle biciclette e delle moto, attivit\u00e0 che prosegu\u00ec dal 1954 al 2002 quando la societ\u00e0 ha chiuso per la concorrenza internazionale.\nL'unica motocicletta Haden ancora esistente \u00e8 una moto con motore due tempi di 347 cm\u00b3 di cilindrata.\nIl marchio A.H. Haden non ha nessun collegamento con la casa motociclistica del 1904, e dalla vita piuttosto breve, F. Haden con sede a Cheltenham di Kynochs, Birmingham."}
{"id": "3424642", "revid": "1305772", "url": "https://it.wikipedia.org/wiki?curid=3424642", "title": "Batto", "text": ""}
{"id": "3424644", "revid": "729019", "url": "https://it.wikipedia.org/wiki?curid=3424644", "title": "Battaglia di Saint-Vith", "text": "La battaglia di Saint-Vith venne combattuta nella fase iniziale dell'offensiva tedesca delle Ardenne, intorno all'importante nodo stradale di St.Vith, di fondamentale importanza per liberare vie di comunicazioni indispensabili per facilitare l'avanzata dell'Esercito tedesco verso la Mosa.\nIl saliente di Saint-Vith.\nLe forze americane frettolosamente raggruppate per difendere St.Vith appartenevano principalmente alla 7\u00aa Divisione corazzata (trasferita d'urgenza dalla 9\u00aa Armata), guidata dal combattivo generale Robert W. Hasbruck, ed al \"Combat Command B\" della 9\u00aa Divisione corazzata, oltre al reggimento superstite della 106\u00aa Divisione fanteria, gi\u00e0 in gran parte accerchiata nello Schnee Eifel. Dopo la resa, il 19 dicembre, di queste forze americane circondate, due Volksgrenadier-Division del 66\u00ba \"Armeekorps\", rinforzate dalla potente \"F\u00fchrer Begleit Brigade\" del colonnello Otto Ernst Remer, poterono attaccare liberamente dal 20 dicembre le forze nemiche a St.Vith, che tuttavia si batterono coraggiosamente e respinsero i primi assalti.\nLa difesa sul lato orientale del perimetro venne diretta soprattutto dal generale di brigata Bruce Clarke, comandante del \"Combat Command B\" della 7\u00aa Divisione corazzata, e dal generale di brigata William B. Hoge, comandante del \"Combat Command B\" della 9\u00aa Divisione corazzata, che organizzarono una tenace resistenza infliggendo serie perdite al nemico; anche la brigata del colonnello Remer non ottenne risultati decisivi. Il 21 dicembre i \"Volksgrenadier\", supportati da alcuni carri armati pesanti delle Waffen-SS, riuscirono finalmente a irrompere dentro l'anello difensivo americano e a conquistare l'abitato, ma i reparti statunitensi guidati dal generale Clarke riuscirono ad effettuare una ritirata ordinata nella notte su posizioni pi\u00f9 arretrate ricostituendo nuove posizioni difensive ad appena un km di distanza.\nLa situazione del saliente americano di St.Vith si aggrav\u00f2 ulteriormente il 22 dicembre con la comparsa delle unit\u00e0 di testa del 2\u00ba \"Panzerkorps-SS\" del generale Wilhelm Bittrich, impegnate temporaneamente a disposizione della 5. Panzerarmee per sbloccare la situazione nel nodo stradale. La 9\u00aa SS \"Hohenstaufen\" attacc\u00f2 a nord del saliente, nella regione di Poteau, mentre il \"kampfgruppe\" Krag della 2\u00aa SS \"Das Reich\" marci\u00f2 a sud, minacciando di tagliare la ritirata delle forze del generale Hasbruck. Il 23 dicembre il generale Matthew Ridgway, comandante del 18\u00ba Corpo d'armata aviotrasportato, responsabile superiore del settore, autorizz\u00f2 infine la ritirata delle forze americane dal saliente di St.Vith, manovra che si svolse con successo.\nCon l'aiuto di elementi di rinforzo della 82\u00aa Divisione aviotrasportata e della 3\u00aa Divisione corazzata, le esauste forze americane che avevano ripiegato da St.Vith riuscirono a sbarrare solidamente la via alle forze tedesche, bloccandone ogni ulteriore avanzata. A causa delle tardiva conquista del nodo di comunicazioni di St.Vith i tedeschi non poterono disporre di sufficienti vie di comunicazione e furono gravemente intralciati nei movimenti, non riuscendo a sviluppare con la necessaria rapidit\u00e0 l'avanzata e dando tempo all'Esercito americano di mobilitare tutte le sue riserve.\nAccanto alla difesa di Bastogne, l'accanita battaglia per St.Vith ebbe un'importanza notevole nella fase iniziale dell'offensiva tedesca, favorendo in modo rilevante la vittoria difensiva finale americana."}
{"id": "3424646", "revid": "1305772", "url": "https://it.wikipedia.org/wiki?curid=3424646", "title": "Bauchi", "text": ""}
{"id": "3424649", "revid": "598204", "url": "https://it.wikipedia.org/wiki?curid=3424649", "title": "Goliath GP 700", "text": ""}
{"id": "3424651", "revid": "59785", "url": "https://it.wikipedia.org/wiki?curid=3424651", "title": "Cucina dell'Impero ottomano", "text": "La cucina dell'Impero ottomano si considera il precursore dell'attuale cucina turca e si ritiene abbia influenzato le cucine di molti dei territori che fecero parte dell'Impero, essendo i suoi tratti chiaramente distinguibili in molte delle cucine mediorientali e nell'odierna dieta mediterranea. Ha avuto il suo massimo splendore nel periodo di maggior forza ed espansione dell'Impero (1453-1650), quando questo si estendeva fino all'Europa ed all'Egitto. \nCaratteristiche.\nSi caratterizzava per la presenza di numerosi ingredienti e l'elaboratezza dei piatti. Dal punto di vista nutrizionale, si presentava come particolarmente equilibrata."}
{"id": "3424659", "revid": "416538", "url": "https://it.wikipedia.org/wiki?curid=3424659", "title": "Jan W\u0142adys\u0142aw Wo\u015b", "text": "Biografia.\nSi \u00e8 laureato nel 1967 presso la Facolt\u00e0 di Filosofia dell'Universit\u00e0 di Varsavia con una tesi sulle concezioni filosofiche di Dante Alighieri. Qui ha avuto come insegnanti, fra gli altri, Jan Legowicz, Leszek Ko\u0142akowski, Adam Schaff, Janina Kotarbi\u0144ska, Roman Suszko, Zygmunt Bauman. Ha poi studiato all'Universit\u00e0 Cattolica del Sacro Cuore, grazie agli auspici della filosofa Sofia Vanni Rovighi e del latinista Ezio Franceschini e nelle Universit\u00e0 di Lovanio, Firenze, Pisa e Napoli. \nA Lovanio ha collaborato a un lavoro d'\u00e9quipe sulla tipologia delle fonti medievali (\u201cTypologie des sources du Moyen \u00c2ge occidental\u201d), diretto da Fernand van Steenberghen e da L\u00e9opold Genicot. Si \u00e8 perfezionato in latino medievale e umanistico presso la Scuola normale superiore con Guido Martellotti (1970-72). \u00c8 stato borsista della Fondazione Alexander von Humboldt (Alexander von Humboldt Stiftung). Ha insegnato come professore di Storia dell'Europa orientale nelle Universit\u00e0 di Pisa (1976-1987), Heidelberg (1985-1986), Trento (1987-2009) e Venezia (1990-91). Ha partecipato a spedizioni antropologiche in Africa e Amazzonia.\nAl centro delle sue ricerche sono la storia della Polonia nel Cinquecento e la storia della Chiesa e delle relazioni polacco-italiane. \u00c8 autore di numerosi saggi e libri in diverse lingue, principalmente in italiano. Accanto all'impegno didattico e scientifico ha svolto un'intensa attivit\u00e0 divulgativa della storia e della cultura della Polonia, attraverso seminari, conferenze e articoli di giornale. Nel marzo 1990 ha fondato l'Associazione Culturale Italia-Polonia di Trento e il Centro di Documentazione sulla storia dell'Europa orientale presso la Facolt\u00e0 di Lettere e Filosofia dell'Universit\u00e0 di Trento, con una biblioteca specializzata.\nDal 1987 \u00e8 cittadino italiano. Nel 2002 gli \u00e8 stata conferita la laurea \"honoris causa\" della Polish University Abroad di Londra.\n\u00c8 membro della \"Soci\u00e9t\u00e9 Historique et Litt\u00e9raire Polonaise - Biblioth\u00e8que Polonaise de Paris\" dal 1993 e della \"Polskie Towarzystwo Naukowe na Obczy\u017anie\" (\"Polish Society of Arts and Sciences Abroad\") di Londra dal 1998. Possiede una vasta collezione di incisioni a tematica polacca, di pergamene (che datano dal X al XVI secolo) e di carte geografiche della Polonia.\nVolumi miscellanei di saggi in suo onore sono stati pubblicati in occasione del cinquantesimo, sessantesimo e settantesimo compleanno. Nel 1989 e nel 1992 sono state coniate due medaglie che lo ritraggono.\nDal settembre 1955 tiene un diario del quale sono stati pubblicati frammenti.\nDal 2008 \u00e8 in pensione e dallo stesso anno ha iniziato a scrivere racconti, saggi storici e corrispondenze su mostre nella sua lingua natale, pubblicati sulle principali riviste letterarie polacche, come \"Tw\u00f3rczo\u015b\u0107\", \"Akcent\", \"Odra\".\n\u00c8 autore di due volumi di ricordi: il primo relativo al periodo liceale (1954-1958), pubblicato dalla casa editrice Pa\u0144stwowy Instytut Wydawniczy, il secondo dedicato agli anni 1958-2016, pubblicato da Anagram.\nUna raccolta di suoi racconti, con alcuni testi autobiografici, \u00e8 stata pubblicata nel 2012 dalle edizioni Test di Lublino.\nDal gennaio 2016 \u00e8 membro dell'Associazione degli scrittori polacchi all'estero (Zwi\u0105zek Pisarzy Polskich na Obczy\u017anie), con sede a Londra."}
{"id": "3424669", "revid": "298229", "url": "https://it.wikipedia.org/wiki?curid=3424669", "title": "ATP Challenger Series 1980", "text": "L'ATP Challenger Series \u00e8 il secondo livello di tornei per professionisti organizzata dall'ATP. Il circuito prevede tornei con un montepremi che pu\u00f2 variare da 25.000 a 150.000 dollari.\nCalendario.\nGennaio.\n\"Nessun evento\"\nFebbraio.\n\"Nessun evento\"\nLuglio.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\""}
{"id": "3424672", "revid": "287204", "url": "https://it.wikipedia.org/wiki?curid=3424672", "title": "Episodi di Shugo Chara - La magia del cuore", "text": "Lista degli episodi di \"Shugo Chara - La magia del cuore\", anime di tre serie tratto dall'omonimo manga delle PEACH-PIT, trasmesso in Giappone su TV Tokyo. La prima \u00e8 andata in onda dal 6 ottobre 2007 al 27 settembre 2008; la seconda, \"Shugo Chara!! Doki\", dal 4 ottobre 2008 al 26 settembre 2009. Dal 3 ottobre 2009 al 27 marzo 2010 \u00e8 stata invece trasmessa la terza serie, intitolata \"Shugo Chara! Party!\": a differenza di quanto accadeva nelle prime due, in questa i primi dieci minuti sono formati dall'anime \"Shugo Chara!!! Dokki Doki\", a cui fanno seguito due mini-episodi della durata di 150 secondi ciascuno del corto animato \"Shugo Chara! Pucchi Puchi\", mentre gli ultimi 5 minuti sono delle sequenze in live action del gruppo femminile Shugo Chara Egg!.\nIn Italia \u00e8 stato acquistato da Mediaset, che ha trasmesso le prime due serie sul canale a pagamento Hiro di Mediaset Premium dal 15 ottobre 2010 al 20 marzo 2011 con il titolo \"Shugo Chara - La magia del cuore\". La terza serie, sempre con lo stesso titolo, \u00e8 arrivata in esclusiva su Premium Hiro l'8 e il 29 novembre 2012, divisa in due blocchi; nell'adattamento italiano sono state rimosse tutte le scene del gruppo Shugo Chara Egg!. Tutte e tre le serie sono disponibili su Infinity a partire dal 2016 e in scadenza il 6 aprile 2021. Le tre serie sono poi approdate in chiaro su Italia 1 dal 3 al 25 giugno 2019 in orario notturno, dove \u00e8 andata in onda in prima TV la terza stagione, rimasta inedita in televisione.\nLe sigle originali di apertura sono delle Buono! per gli ep. 1-26, delle Buono! per gli ep. 27-51, delle Shugo Chara Egg! per gli ep. 52-64, delle Shugo Chara Egg! per gli ep. 65-76, delle Guardians 4 per gli ep. 77-89, \"School Days\" delle Guardians 4 per gli ep. 90-102, delle Shugo Chara Egg! per gli ep. 103-115, delle Shugo Chara Egg! per gli ep. 116-127, \"PARTY TIME\" delle Guardians 4 per gli ep. 103-115 e \"Going On!\" delle Guardians 4 per gli ep. 116-127. Le sigle di chiusura sono delle Buono! per gli ep. 1-12 e 102, delle Buono! per gli ep. 13-26, \"Kiss! Kiss! Kiss!\" delle Buono! per gli ep. 27-39, delle Buono! per gli ep. 40-51, delle Buono! per gli ep. 52-68, \"co\u00b7no\u00b7mi\u00b7chi\" delle Buono! per gli ep. 69-76, \"MY BOY\" delle Buono! per gli ep. 77-85 e 87-89, di Rie Kugimiya per l'ep. 86, \"Take It Easy!\" delle Buono! per gli ep. 90-101, \"Bravo\u2606Bravo\" delle Buono! per gli ep. 103-115, \"Our Songs\" delle Buono! per gli ep. 116-126 e delle Shugo Chara Egg! per l'ep. 127. La sigla italiana (\"La magia del cuore\"), invece, \u00e8 cantata da Cristina D'Avena."}
{"id": "3424674", "revid": "399", "url": "https://it.wikipedia.org/wiki?curid=3424674", "title": "Disco (atletica leggera)", "text": "Il disco, nell'atletica leggera, \u00e8 quell'attrezzo utilizzato dagli atleti per svolgere una competizione di lancio del disco.\nDescrizione ed utilizzo.\nL'attrezzo utilizzato per essere accettato in gara e per l'omologazione di un record deve essere conforme alle specifiche della IAAF. Per le donne il disco pesa 1\u00a0kg con un diametro tra i 180 e i 182\u00a0mm e uno spessore tra 37 e 39\u00a0mm, mentre per gli uomini il peso \u00e8 di 2\u00a0kg, il diametro tra i 219 e i 221\u00a0mm e lo spessore tra 44 e 46\u00a0mm. \nLa pedana entro la quale l'atleta esegue la prova \u00e8 circolare, con un diametro interno di 2,50\u00a0m dotata di una robusta gabbia, a forma di U, che la circonda onde assicurare l'incolumit\u00e0 degli spettatori, degli ufficiali di gara e degli altri concorrenti. Il settore di lancio \u00e8 di 40\u00b0 con il vertice coincidente con il centro della pedana. "}
{"id": "3424691", "revid": "767487", "url": "https://it.wikipedia.org/wiki?curid=3424691", "title": "Henry (film)", "text": "Henry \u00e8 un film del 2010 diretto da Alessandro Piva, liberamente tratto dall'omonimo romanzo di Giovanni Mastrangelo edito da Einaudi nel 2006.\nTrama.\nRoma. Una insegnante di aerobica frequenta poche persone, per di pi\u00f9 quelle sbagliate: il fidanzato tossico e infantile, un cinico ex fotografo, una banda di malavitosi meridionali e una gang di africani impegnati a conquistare il mercato dell'eroina. Un duplice omicidio e due poliziotti ad indagare: i due risalgono la corrente di una citt\u00e0 che parla in varie lingue lo stesso umorismo nero.\nDistribuzione.\nIl film \u00e8 stato presentato in anteprima al Torino Film Festival del 2010, dove ha conseguito il Premio del Pubblico. Nelle sale cinematografiche \u00e8 uscito il 2 marzo 2012."}
{"id": "3424692", "revid": "124697415", "url": "https://it.wikipedia.org/wiki?curid=3424692", "title": "Paulo Magalhaes", "text": "Biografia.\n\u00c8 nato da padre brasiliano e madre cilena.\nCaratteristiche tecniche.\n\u00c8 un difensore centrale.\nCarriera.\nClub.\nDopo aver giocato con varie squadre cilene, nel 2009 si trasferisce al Internacional.\nNazionale.\nConta varie presenze con la Nazionale cilena."}
{"id": "3424693", "revid": "120127603", "url": "https://it.wikipedia.org/wiki?curid=3424693", "title": "Cigarillo", "text": "Un cigarillo, pi\u00f9 frequentemente definito sigaretto, \u00e8 un piccolo sigaro avvolto in un cilindro di foglie secche di tabacco. \u00c8 disponibile sul mercato in versioni con o senza filtro.\nLa preparazione di un cigarillo differisce in base alla marca e comprende l'eventuale aromatizzazione del tabacco, presente a volte sotto forma di tabacco ricostituito, e in una quantit\u00e0 media di 3 grammi, il triplo rispetto alla comune sigaretta che contiene meno di 1 grammo di tabacco.\nI cigarillos sono spesso prodotti a macchina; in questo modo hanno prezzi inferiori di vendita rispetto ai cigarillos prodotti a mano, molto pi\u00f9 rari, e ai sigari. I sigarilli sono spesso fumati in quantit\u00e0 simili alle sigarette (tra 5 e 10 al giorno), e di solito non \u00e8 necessaria la conservazione in \"humidor\".\nA differenza di queste ultime, essi vanno fumati aspirando lentamente e mantenendo il fumo in bocca, senza mai inalarlo, non essendo concepiti come le sigarette. Inoltre non necessitano di operazioni pre-fumata come i sigari. Per tale motivo, sono considerati ottimi sostitutivi quando non si ha il tempo necessario per fumare un sigaro o con una pipa."}
{"id": "3424711", "revid": "1305772", "url": "https://it.wikipedia.org/wiki?curid=3424711", "title": "ATP Challenger Series 1979", "text": "L'ATP Challenger Series \u00e8 il secondo livello di tornei per professionisti organizzata dall'ATP. Il circuito prevede tornei con un montepremi che pu\u00f2 variare da 25.000 a 150.000dollari.\nCalendario.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nNovembre.\n\"Nessun evento\""}
{"id": "3424726", "revid": "599013", "url": "https://it.wikipedia.org/wiki?curid=3424726", "title": "Missionarie clarisse del Santissimo Sacramento", "text": "Le Missionarie Clarisse del Santissimo Sacramento (in spagnolo \"Misioneras Clarisas del Sant\u00edsimo Sacramento\") sono un istituto religioso femminile di diritto pontificio: le suore di questa congregazione pospongono al loro nome la sigla M.C.\nStoria.\nLa congregazione deriva dalla comunit\u00e0 missionaria fondata a Cuernavaca nel 1945 da Manuela de Jes\u00fas Arias Espinosa (1904-1981), monaca clarissa sacramentaria. Il 22 giugno 1951 la Santa Sede autorizz\u00f2 la comunit\u00e0 di Cuernavaca a separarsi dalle clarisse sacramentarie e a costituirsi in congregazione dedita all'apostolato attivo; le costituzioni delle missionarie clarisse ottennero l'approvazione pontificia il 5 maggio 1953.\nAttivit\u00e0 e diffusione.\nLe religiose dell'istituto si dedicano a varie forme di apostolato (istruzione, catechesi, assistenza ai malati, missioni) e all'adorazione del Santissimo Sacramento in spirito di riparazione.\nLe suore sono presenti nelle Americhe (Argentina, Costa Rica, Messico, Stati Uniti d'America), in Asia (Corea del Sud, Giappone, India, Indonesia), in Africa (Nigeria, Sierra Leone) e in Europa (Irlanda, Italia, Russia); la sede generalizia \u00e8 a Roma, in zona Montesacro.\nAlla fine del 2008 la congregazione contava 576 religiose in 59 case."}
{"id": "3424728", "revid": "599013", "url": "https://it.wikipedia.org/wiki?curid=3424728", "title": "Luis Arturo Mena", "text": "Carriera.\nClub.\nFatta eccezione per una breve parentesi in prestito al Puerto Montt, ha vestito solo la maglia del Colo-Colo.\nNazionale.\nConta una presenza con la Nazionale cilena, ottenuta nel 1999."}
{"id": "3424735", "revid": "124808", "url": "https://it.wikipedia.org/wiki?curid=3424735", "title": "Allison Scagliotti", "text": ""}
{"id": "3424747", "revid": "570966", "url": "https://it.wikipedia.org/wiki?curid=3424747", "title": "Belmont (Haute-Sa\u00f4ne)", "text": ""}
{"id": "3424748", "revid": "570966", "url": "https://it.wikipedia.org/wiki?curid=3424748", "title": "Briaucourt (Haute-Sa\u00f4ne)", "text": ""}
{"id": "3424749", "revid": "570966", "url": "https://it.wikipedia.org/wiki?curid=3424749", "title": "Bussi\u00e8res (Haute-Sa\u00f4ne)", "text": ""}
{"id": "3424750", "revid": "570966", "url": "https://it.wikipedia.org/wiki?curid=3424750", "title": "Buthiers (Haute-Sa\u00f4ne)", "text": ""}
{"id": "3424756", "revid": "570966", "url": "https://it.wikipedia.org/wiki?curid=3424756", "title": "Ch\u00e2tenois (Haute-Sa\u00f4ne)", "text": ""}
{"id": "3424759", "revid": "570966", "url": "https://it.wikipedia.org/wiki?curid=3424759", "title": "Clans (Haute-Sa\u00f4ne)", "text": ""}
{"id": "3424772", "revid": "570966", "url": "https://it.wikipedia.org/wiki?curid=3424772", "title": "La Montagne (Haute-Sa\u00f4ne)", "text": ""}
{"id": "3424773", "revid": "570966", "url": "https://it.wikipedia.org/wiki?curid=3424773", "title": "La Rosi\u00e8re (Haute-Sa\u00f4ne)", "text": ""}
{"id": "3424774", "revid": "570966", "url": "https://it.wikipedia.org/wiki?curid=3424774", "title": "Lure (Haute-Sa\u00f4ne)", "text": ""}
{"id": "3424776", "revid": "570966", "url": "https://it.wikipedia.org/wiki?curid=3424776", "title": "Maizi\u00e8res (Haute-Sa\u00f4ne)", "text": ""}
{"id": "3424777", "revid": "570966", "url": "https://it.wikipedia.org/wiki?curid=3424777", "title": "Malans (Haute-Sa\u00f4ne)", "text": ""}
{"id": "3424779", "revid": "570966", "url": "https://it.wikipedia.org/wiki?curid=3424779", "title": "Marnay (Haute-Sa\u00f4ne)", "text": ""}
{"id": "3424780", "revid": "570966", "url": "https://it.wikipedia.org/wiki?curid=3424780", "title": "M\u00e9lisey (Haute-Sa\u00f4ne)", "text": ""}
{"id": "3424782", "revid": "570966", "url": "https://it.wikipedia.org/wiki?curid=3424782", "title": "Molay (Haute-Sa\u00f4ne)", "text": ""}
{"id": "3424784", "revid": "570966", "url": "https://it.wikipedia.org/wiki?curid=3424784", "title": "Ormoy (Haute-Sa\u00f4ne)", "text": ""}
{"id": "3424785", "revid": "570966", "url": "https://it.wikipedia.org/wiki?curid=3424785", "title": "Pierrecourt (Haute-Sa\u00f4ne)", "text": ""}
{"id": "3424787", "revid": "570966", "url": "https://it.wikipedia.org/wiki?curid=3424787", "title": "Provench\u00e8re (Haute-Sa\u00f4ne)", "text": ""}
{"id": "3424788", "revid": "570966", "url": "https://it.wikipedia.org/wiki?curid=3424788", "title": "Quincey (Haute-Sa\u00f4ne)", "text": ""}
{"id": "3424789", "revid": "570966", "url": "https://it.wikipedia.org/wiki?curid=3424789", "title": "Recologne (Haute-Sa\u00f4ne)", "text": ""}
{"id": "3424790", "revid": "570966", "url": "https://it.wikipedia.org/wiki?curid=3424790", "title": "La Rochelle (Haute-Sa\u00f4ne)", "text": ""}
{"id": "3424792", "revid": "570966", "url": "https://it.wikipedia.org/wiki?curid=3424792", "title": "Rosey (Haute-Sa\u00f4ne)", "text": ""}
{"id": "3424793", "revid": "570966", "url": "https://it.wikipedia.org/wiki?curid=3424793", "title": "Roye (Haute-Sa\u00f4ne)", "text": ""}
{"id": "3424795", "revid": "570966", "url": "https://it.wikipedia.org/wiki?curid=3424795", "title": "Saint-Bresson (Haute-Sa\u00f4ne)", "text": ""}
{"id": "3424796", "revid": "570966", "url": "https://it.wikipedia.org/wiki?curid=3424796", "title": "Saint-Germain (Haute-Sa\u00f4ne)", "text": ""}
{"id": "3424797", "revid": "570966", "url": "https://it.wikipedia.org/wiki?curid=3424797", "title": "Saint-Marcel (Haute-Sa\u00f4ne)", "text": ""}
{"id": "3424799", "revid": "570966", "url": "https://it.wikipedia.org/wiki?curid=3424799", "title": "Saint-Remy (Haute-Sa\u00f4ne)", "text": ""}
{"id": "3424800", "revid": "570966", "url": "https://it.wikipedia.org/wiki?curid=3424800", "title": "Saint-Sauveur (Haute-Sa\u00f4ne)", "text": ""}
{"id": "3424801", "revid": "570966", "url": "https://it.wikipedia.org/wiki?curid=3424801", "title": "Saint-Sulpice (Haute-Sa\u00f4ne)", "text": ""}
{"id": "3424803", "revid": "570966", "url": "https://it.wikipedia.org/wiki?curid=3424803", "title": "Sainte-Reine (Haute-Sa\u00f4ne)", "text": ""}
{"id": "3424804", "revid": "767487", "url": "https://it.wikipedia.org/wiki?curid=3424804", "title": "Sebasti\u00e1n Toro", "text": "Carriera.\nClub.\nFa il suo debutto da professionista nella massima serie del campionato cileno nel 2009 con la maglia del .\nNazionale.\nHa collezionato 5 presenze ed un gol con la Nazionale cilena."}
{"id": "3424805", "revid": "570966", "url": "https://it.wikipedia.org/wiki?curid=3424805", "title": "Selles (Haute-Sa\u00f4ne)", "text": ""}
{"id": "3424806", "revid": "570966", "url": "https://it.wikipedia.org/wiki?curid=3424806", "title": "Sornay (Haute-Sa\u00f4ne)", "text": ""}
{"id": "3424814", "revid": "547992", "url": "https://it.wikipedia.org/wiki?curid=3424814", "title": "Isabella Savona", "text": "Biografia.\n\u00c8 stata negli anni settanta interprete cinematografica di film di serie B, prevalentemente musicarelli, spaghetti western e film comici, ma diretta da registi del calibro di Marco Vicario, Sergio e Bruno Corbucci, Mauro Bolognini e Luigi Comencini.\nCome interprete di fotoromanzi, \u00e8 apparsa, sia come protagonista che da antagonista, in ben 336 storie pubblicate dalla \"Lancio\" fra il 1970 ed il 1982, in particolare per la testata \"Lucky Martin\"."}
{"id": "3424824", "revid": "767487", "url": "https://it.wikipedia.org/wiki?curid=3424824", "title": "Jos\u00e9 Luis Cabi\u00f3n", "text": "Carriera.\nClub.\nDurante la sua carriera ha giocato con varie squadre di club, tra cui anche il Colo-Colo.\nNazionale.\nConta 6 presenze con la Nazionale cilena, con la quale ha preso parte alla Copa America 2007."}
{"id": "3424825", "revid": "486946", "url": "https://it.wikipedia.org/wiki?curid=3424825", "title": "Uriankhayskiy Krai", "text": ""}
{"id": "3424830", "revid": "63302355", "url": "https://it.wikipedia.org/wiki?curid=3424830", "title": "Repubblica popolare di Mongolia", "text": ""}
{"id": "3424831", "revid": "1543377", "url": "https://it.wikipedia.org/wiki?curid=3424831", "title": "Gara di WTCC del Brasile 2011", "text": "La gara del Brasile, che si \u00e8 corsa il 20 marzo 2011, \u00e8 stata la prima della stagione 2011 e ha visto trionfare Rob Huff in gara 1 e Alain Menu in gara 2.\nCollegamenti esterni.\nRisultati su MSTWorld"}
{"id": "3424832", "revid": "28592", "url": "https://it.wikipedia.org/wiki?curid=3424832", "title": "Uryankhaisky Krai", "text": ""}
{"id": "3424833", "revid": "125233453", "url": "https://it.wikipedia.org/wiki?curid=3424833", "title": "Cristiano di Danimarca (2005)", "text": "Biografia.\nNascita e battesimo.\nIl Principe Cristiano nasce all'1:57 del 15 ottobre 2005 al Rigshospitalet, ospedale universitario di Copenaghen. Dopo la sua nascita furono sparati 21 colpi di pistola, ed \u00e8 stata issata la bandiera nazionale danese.\nIl principe fu ricoverato per breve tempo il 21 ottobre 2005, poich\u00e9 sofferente di ittero neonatale, una malattia non rara e normalmente innocua. Le prime fotografie del bambino rivelarono una sfumatura gialla sul suo viso e sulle mani. Il principe, esaminato da medici e sottoposto a esami del sangue, fu dimesso lo stesso giorno del ricovero dopo breve trattamento, cui segu\u00ec una guarigione completa.\nIl Principe Cristiano \u00e8 stato battezzato il 21 gennaio 2006 nella Cappella del Palazzo di Christiansborg dal Vescovo Erik Norman Svendsen. Cristiano ha otto padrini: Haakon, Principe Ereditario di Norvegia, Mette-Marit, Principessa Ereditaria di Norvegia, Vittoria, Principessa Ereditaria di Svezia, il Principe Gioacchino di Danimarca, Paolo, Principe Ereditario di Grecia, Jane Stephens e due amici della coppia, Jeppe Handwerk e Hamish Campbell.\nI suoi nomi hanno tutti un significato di famiglia:\nHa ricevuto una serie di regali in occasione del suo battesimo, tra cui un pony chiamato Flikflak dal Folketing, il parlamento nazionale della Danimarca.\nEducazione.\nCristiano \u00e8 stato il primo membro della Famiglia reale danese a frequentare la scuola materna e pubblica.\nIncarichi di corte.\nCristiano partecip\u00f2 al suo primo impegno reale ufficiale nel 2008 quando intervenne all'apertura della nuova casa dell'elefante allo Zoo di Copenaghen con suo nonno, il Principe Henrik, che \u00e8 il patrono dello zoo e che pose la prima pietra per la nuova casa degli elefanti nell'ottobre 2006. Cristiano \u00e8 stato colui che ha aperto la casa degli elefanti premendo un pulsante su una console interattiva. Gli elefanti furono un regalo del Re e della Regina della Thailandia alla Regina ed al Principe consorte durante la loro ultima visita in Thailandia. La casa dell'elefante \u00e8 stata disegnata da Norman Foster.\nIl 19 giugno 2010, ha fatto da paggio al matrimonio della sua madrina, la Principessa Ereditaria di Svezia con Daniel Westling.\nIl 17 novembre 2010, ha accompagnato la madre e il nonno all'inaugurazione di un dipinto del Principe Ulrico di Danimarca al Castello di Rosenborg. L'11 gennaio 2012, egli, insieme alla nonna, ha rivelato un quadro raffigurante suo padre, sua nonna e se stesso, realizzato per festeggiare i 40 anni di trono della regina."}
{"id": "3424844", "revid": "1149807", "url": "https://it.wikipedia.org/wiki?curid=3424844", "title": "Clarissa (serie televisiva)", "text": "Clarissa (\"Clarissa Explains It All\") \u00e8 una serie televisiva statunitense interpretata da Melissa Joan Hart.\nNella serie, \"Clarissa Darling\", una ragazza adolescente, guardava nella telecamera e descriveva le cose che stavano accadendo nella sua vita (come le preoccupazioni tipiche preadolescenziali come la scuola, i ragazzi, i brufoli e un fratellino rompiscatole) ai suoi telespettatori.\nLa serie si svolge in una piccola citt\u00e0 di periferia dell'Ohio e i protagonisti dello spettacolo sono \"Clarissa Darling\", la sua famiglia (composta da padre \"Marshall\", sua madre \"Janet\" e il suo fratellino \"Ferguson\") e il suo migliore amico \"Sam\" che entrava sempre dalla finestra della camera di Clarissa. Il rapporto fra Clarissa e Sam era una novit\u00e0 in televisione, raramente in una serie-tv c'erano una ragazza e un ragazzo che erano solo amici senza diventare fidanzati. Clarissa aveva anche un piccolo cucciolo di caimano di nome \"Elvis\" che teneva in una sabbiera nell'angolo sinistro della sua stanza. Elvis \u00e8 durato solo per i primi episodi della prima stagione.\nClarissa \u00e8 occupata da questioni tipiche da ragazzi , come la patente di guida, rivalit\u00e0 fraterna, voti a scuola, insicurezze, e alcool. Tuttavia, questi argomenti sono stati trattati con molto meno drammatismo di quanto non fossero in altre serie TV.\nLa serie \u00e8 stata girata al \"Nickelodeon Studios\" di Orlando, in Florida.\nPeculiarit\u00e0 della serie era la rappresentazione del tema di ogni episodio, che mostrava Clarissa che affrontava la questione della puntata attraverso un gioco per computer su uno schermo.\nLa sigla della serie \u00e8 stata cantata dalla cantante/comica/attrice/ Rachel Sweet. Il brano, era interamente composta da \"Na, na, na-na-na, na-na-na-na, na-na\", punteggiato da occasionali \"Way Cool!\" oppure \"All right! All right!\", sottolineato dalla strumentazione ritmica, e finiva con un clamoroso \"Just do it!\".\nNel 1995 usc\u00ec il seguito della serie,dal titolo \"Clarissa Now\" dove Clarissa, ormai adulta,si trasferiva a New York per fare la giornalista. Ma della serie fu trasmesso solo l'episodio pilota, dopodich\u00e9 fu abbandonata."}
{"id": "3424845", "revid": "1813952", "url": "https://it.wikipedia.org/wiki?curid=3424845", "title": "Gastone Geron", "text": "Biografia.\nVeneziano e considerato uno dei massimi esperti del teatro di Goldoni, ha iniziato a scrivere su \"il Gazzettino\". Capo redattore al \"Corriere della Sera\" e al \"Il Giornale Nuovo\", ne \u00e8 stato una delle prime firme, accanto al fondatore Indro Montanelli. Quando Montanelli lascia, per lui \u00e8 il momento della pensione ma continua a collaborare con Il Giornale sino al 1997.\nNel 1994 riceve il Premio Hystrio per la Saggistica.\nTra i suoi libri \"Un mariner sui tetti\" (Minerva Italica), \"Le bande della Grava\" (Bietti), \"Indro Montanelli: il coraggio di dare la notizia\" (La sorgente), \"Goldoni libertino\" (Mursia), \"Attori, amici miei\" (Sipario).\nScompare nel gennaio 2012 a 89 anni."}
{"id": "3424846", "revid": "1100311", "url": "https://it.wikipedia.org/wiki?curid=3424846", "title": "Crist\u00f3bal Jorquera", "text": "\u00c8 soprannominato \"El Ni\u00f1o Vertical\".\nCarriera.\nClub.\nColo Colo.\nDopo molti anni nelle giovanili del calcio Colo-Colo, nel gennaio 2006 \u00e8 stato promosso in prima squadra. Ha fatto il suo debutto in una partita del Torneo di Clausura contro l'Universidad de Concepci\u00f3n allo Stadio Municipal di Concepci\u00f3n il 4 giugno 2006: al 60' minuto ha sostituto Benjam\u00edn Ru\u00edz. Nello stesso torneo, il Colo-Colo ha vinto il Calcio di Primera Divisi\u00f3n, ed \u00e8 stato il primo titolo in carriera per Jorquera. Il 4 ottobre 2006 ha debuttato in campo internazionale contro l'Alajuelense, nella vittoria per 4-0 di Coppa Sudamericana. Nel Torneo di Clausura ha giocato 9 partite.\nNel gennaio 2007 ha giocato in Primera Divisi\u00f3n in prestito al \u00d1ublense per sei mesi. Il 27 gennaio 2007 ha giocato la sua prima partita per il suo club contro il Deportes Puerto Montt. Il 6 luglio 2007 ha segnato il suo primo gol contro il Cobresal all'Estadio Nelson Oyarzun. Nel mese di giugno, terminato il suo prestito al \u00d1ublense, ritorna al Colo-Colo, venendo ceduto nuovamente in prestito all'Uni\u00f3n Espa\u00f1ola per sei mesi. Nel club ispanico gioca 15 partite durante il Torneo di Clausura.\nTornato al Colo-Colo, nel 2008 ha giocato la sua prima partita di Copa Libertadores all'Estadio Jalisco. Il suo primo gol per il club l'ha fatto nel 2-0 della partita di Copa Libertadores contro il Boca Juniors.\nNel 2011 ha militato nel Colo-Colo che ha avuto il peggiore inizio di sempre in campionato, non riuscendo a vincere nessuna delle prime quattro partite. Successivamente ha segnato due gol nelle vittorie contro Palestino e Uni\u00f3n Espa\u00f1ola.\nGenoa.\nNel primo semestre del 2011 \u00e8 stato ceduto alla societ\u00e0 italiana del Il 18 settembre 2011 fa il suo esordio all'Olimpico di Roma contro la Lazio, fornendo l'assist per il pareggio di Rodrigo Palacio; a fine partita \u00e8 designato \"uomo partita SKY\". Trova la prima rete in rossoblu nella partita di Coppa Italia Genoa-Bari, il 21 dicembre 2011 invece segna il suo primo gol in Serie A nella disastrosa trasferta del San Paolo, in - (6-1).\nIl 26 agosto all'esordio stagionale in serie A tira fuori un calcio di rigore.\nDeferito per i fatti di Genoa-Siena 1-4 del 2011-2012 (pressioni da parte dei tifosi allo stadio con i giocatori che si dovettero togliere la maglia), il 6 ottobre 2012 la Procura federale ha chiesto 30.000 euro di multa per Jorquera e altri suoi 14 compagni di squadra.. Il 2 aprile 2013 vince inaspettatamente il sondaggio di pianetagenoa1893.net come calciatore dell'anno raccogliendo il 16,96% dei voti dei simpatizzanti genoani.\nItalia, Turchia e Cile.\nIl 2 settembre 2013 viene acquistato a titolo definitivo dal . Dopo appena quattro giorni, il 6 settembre, viene ceduto in prestito con diritto di riscatto all'Eski\u015fehirspor, club militante in S\u00fcper Lig. Il 21 settembre 2013 esordisce con l'Eski\u015fehirspor contro l'Antalyaspor segnando il primo gol stagionale dopo 10 minuti risultando decisivo per il risultato finale. Dopo un'ottima stagione in Turchia nell'estate del 2014 torna al per fine prestito. Dopo essere rimasto svincolato per il fallimento del Parma firma un contratto di durata triennale con i turchi del Bursaspor. Con la societ\u00e0 turca rimane per tre stagioni, collezionando totale tra campionato e coppe 77 presenze e 13 reti. Successivamente torna in Cile, accasandosi al , con i quali mette insieme 29 presenze e quattro reti. Il 13 gennaio 2020 passa , con i quali esordisce la settimana successiva proprio contro il Bursapor; impiegato da titolare, fornisce un assist vincente ma non riesce ad avvitare la sconfitta della propria squadra per 2-1. Infortunatosi verso la fine del campionato, mette insieme nove presenze e cinque reti alla sua prima stagione.\nNazionale.\nJorquera ha giocato il Campionato mondiale di calcio Under-17 2005 con la sua Nazionale. Nel 2007 prende parte al Mondiale Under-20.\nHa partecipato al Torneo di Tolone. In questa competizione ha portato la sua Nazionale a superare col risultato di 1-0 la Francia.\nDopo l'infortunio di Jorge Valdivia, il CT Claudio Borghi decide di convocare Jorquera per l'amichevole del 26 marzo 2011 contro il Portogallo, vinta 2-0, e del 29 marzo contro la Colombia, pareggiata 1-1.\nStatistiche.\nPresenze e reti nei club.\n\"Statistiche aggiornate al 15 dicembre 2020.\""}
{"id": "3424849", "revid": "599013", "url": "https://it.wikipedia.org/wiki?curid=3424849", "title": "Maciej Mielcarz", "text": ""}
{"id": "3424854", "revid": "125841497", "url": "https://it.wikipedia.org/wiki?curid=3424854", "title": "Sword of the Stranger", "text": " \u00e8 un film d'animazione del 2007 diretto da Masahiro And\u014d.\nPellicola giapponese prodotta dalla Bones.\nTrama.\nNel Giappone feudale il signore del feudo di Akaike, un uomo sgradevole ed avido, riceve una strana offerta: una folta delegazione di inviati dell'imperatore Ming, proveniente dalla Cina e capeggiata dall'anziano dignitario Byakuran, chiede al nobile, in cambio di una grossa quantit\u00e0 di monete d'oro, di poter soggiornare nei territori limitrofi alla sua fortezza, e di poter abbattere degli alberi per costruire uno strano marchingegno.\nGli ignoti scopi degli stranieri, tra cui vi \u00e8 un gruppo di abili assassini, ufficialmente guardie del corpo di Byakuran, insospettiscono il generale Itadori, che cerca di mettere in guardia, inascoltato, il proprio signore, il quale allettato dal profitto, concede carta bianca agli stranieri. Inoltre, con l'aiuto degli uomini di Akaike, i sicari dei Ming cominciano una caccia spietata ad un bambino, Kotaro, che sembra rivestire un ruolo cruciale nei loro piani. Per sfuggire ai propri inseguitori, Kotaro \u00e8 costretto a lasciare il tempio presso cui era ospitato: adesso gli rimane un solo amico, Tobimaru, un formidabile cane da guardia. Per sua fortuna, quando sta per essere catturato, Kotaro si imbatte in un samurai vagabondo, che lo salva da due dei sicari uccidendoli in maniera rapida e letale senza nemmeno estrarre la propria katana.\nKotaro decide di ingaggiarlo, offrendogli l'unica cosa che possiede, un pezzo di giada; in cambio, il Ronin, chiamato da Kotaro \"Senza Nome\", si impegna a proteggerlo e ad aiutarlo a raggiungere un luogo sicuro. Ma i sicari dei Ming, in particolare il malvagio Rarou, sono estremamente letali e determinati a rapire Kotaro ad ogni costo.\nLa resa dei conti sar\u00e0 feroce e sanguinaria.\nPersonaggi.\nUn Ronin, samurai vagabondo senza padrone, con un passato tormentato. Ha giurato in passato di non estrarre mai pi\u00f9 la sua katana, che tiene chiusa mediante un laccio. Nonostante tale limite, l'uomo, dotato di straordinarie doti di combattimento ravvicinato, riesce a schivare i colpi letali dei propri avversari mediante la propria agilit\u00e0 e ad ucciderli utilizzando le arti marziali e la propria spada come bastone. Viene ingaggiato come guardia del corpo dal piccolo Kotaro (che tra i vari nomi con cui il samurai \u00e8 conosciuto, sceglie Senza Nome) per un pezzo di giada.\nGiovane orfano, fuggito dalla Cina e perennemente braccato dai sicari della dinastia Ming, Kotaro \u00e8 giunto in Giappone, dove ha trovato rifugio presso un piccolo tempio. Non appena viene nuovamente scoperto, si rid\u00e0 alla macchia, accompagnato dal fedele Tobimaru, un cane ninja esperto in combattimento che ha il compito di proteggerlo.\nCombattente formidabile, il pi\u00f9 forte dei sicari al servizio dei Ming. Si tratta di un uomo sadico e crudele, dotato di una straordinaria abilit\u00e0 con la spada cinese, ossessionato dalla ricerca di un degno sfidante; gli basta vedere Senza Nome una volta, per rendersi conto che sar\u00e0 lui il suo degno avversario. \u00c8 disprezzato dal suo signore Byakuran, che lo definisce \"un barbaro\" per via delle sue evidenti origini europee.\nSamurai a capo degli uomini del signore di Akaike. Ottimo e coraggioso combattente, reduce di molte battaglie ed esperto nel combattimento con la lancia. \u00c8 un uomo molto forte, dal carattere rude, brutale e molto ambizioso, stimato dai propri sottoposti. Non vede di buon occhio gli stranieri provenienti dalla Cina e si domanda quali siano i loro veri scopi.\nAnziano e malvagio dignitario dell'Imperatore Ming, \u00e8 da lui stato inviato in Giappone per una missione segreta, con al seguito una folta manovalanza ed un gruppo di feroci assassini, che incaricher\u00e0 di catturare Kotaro.\nCuriosit\u00e0.\nLa figura di Byakuran, dignitario inviato in Giappone dall'Imperatore della Dinastia Ming, \u00e8 ispirata a Xu Fu, mago di corte imperiale cinese che fu inviato dal proprio Imperatore in missione attraverso i mari; secondo i cronisti, la sua flotta era composta da 60 brigantini, circa 5000 membri di equipaggio, 3000 ragazzi e ragazze, e artigiani di ogni tipo. Numerosi testi e reperti archeologici dimostrano che sia giunto nell'odierno Giappone. Xu Fu per\u00f2, a differenza del suo alter ego Byakuran, visse molto tempo prima: fu al servizio di Qin Shi Huang, il primo Imperatore della Cina unificata e sovrano della dinastia Qin (221-206 a.C.) mentre i Ming furono la penultima dinastia imperiale (1368-1644)."}
{"id": "3424856", "revid": "1632387", "url": "https://it.wikipedia.org/wiki?curid=3424856", "title": "Strawberry Wine", "text": "Strawberry Wine \u00e8 il quinto EP del gruppo musicale irlandese My Bloody Valentine, pubblicato nel 1987 dalla Lazy Records. \u00c8 il primo album della band con la cantante Bilinda Butcher.\nNel 1989, venne ripubblicato, insieme al EP successore Ecstasy de 1987, nella raccolta Ecstasy and Wine.\nTracce.\nTutti i brani sono di Kevin Shields, eccetto dove indicato."}
{"id": "3424858", "revid": "121978544", "url": "https://it.wikipedia.org/wiki?curid=3424858", "title": "Da\u00fad Gazale", "text": "Carriera.\nClub.\nDurante la sua carriera ha giocato con varie squadre di club, tra cui il Colo-Colo.\nNazionale.\nConta varie presenze con la Nazionale cilena."}
{"id": "3424860", "revid": "2166030", "url": "https://it.wikipedia.org/wiki?curid=3424860", "title": "Margherita di Francia (1158-1197)", "text": "Biografia.\nMargherita era ancora bambina quando, nel 1160, venne sposata a Enrico il Giovane figlio di Enrico II d'Inghilterra e di Eleonora d'Aquitania. Sua suocera in prime nozze aveva sposato suo padre, con il marito avrebbe quindi diviso le sorellastre pi\u00f9 vecchie. Dieci anni dopo il marito divenne co-reggente insieme al padre, ma tuttavia Margherita fu incoronata solo il 27 agosto 1172 nella cattedrale di Winchester. Il suo matrimonio non fu allietato dalla nascita dei figli, solo uno ne venne concepito, un maschio nato prematuro e morto dopo soli tre giorni di vita nel 1177. La sua sterilit\u00e0 port\u00f2 all'annullamento del matrimonio nel 1182. Tuttavia Enrico non pot\u00e9 trovare una nuova moglie poich\u00e9 mor\u00ed in battaglia l'anno successivo.\nMargherita si spos\u00f2 ancora nel 1186 con Bela III d'Ungheria, ma anche questa volta il matrimonio fu sterile, e nel 1196 torn\u00f2 ad essere vedova.\nL'anno seguente intraprese un viaggio in Terra Santa, morendo a San Giovanni d'Acri e venendo sepolta nella cattedrale di Tiro, nell'attuale Libano."}
{"id": "3424878", "revid": "1924342", "url": "https://it.wikipedia.org/wiki?curid=3424878", "title": "Screaming Bloody Murder", "text": "Screaming Bloody Murder \u00e8 il quinto album in studio del gruppo musicale canadese Sum 41, pubblicato il 29 marzo 2011 dalla Island Records.\nIl disco.\nIl disco si differenzia molto dai precedenti della band ed \u00e8 considerato il pi\u00f9 vario in termini di sonorit\u00e0. La scrittura dell'album \u00e8 stata molto influenzata dal divorzio del frontman della band Deryck Whibley dalla ex moglie Avril Lavigne."}
{"id": "3424880", "revid": "39866329", "url": "https://it.wikipedia.org/wiki?curid=3424880", "title": "Sigaretto", "text": ""}
{"id": "3424881", "revid": "39866332", "url": "https://it.wikipedia.org/wiki?curid=3424881", "title": "Sigarillo", "text": ""}
{"id": "3424883", "revid": "39866323", "url": "https://it.wikipedia.org/wiki?curid=3424883", "title": "Sigarino", "text": ""}
{"id": "3424892", "revid": "270833", "url": "https://it.wikipedia.org/wiki?curid=3424892", "title": "Wilfried Peeters", "text": " Professionista dal 1986 al 2001, vinse la Gand-Wevelgem 1994. Dal 2003 \u00e8 direttore sportivo della Deceuninck-Quick Step, gi\u00e0 Omega Pharma ed Etixx.\nCarriera.\nFiammingo, pass\u00f2 professionista ventiduenne, nell'agosto 1986, con il team Sigma diretto dall'ex ciclista Willy Teirlinck. Trasferitosi alla GB-MG Maglificio di Giancarlo Ferretti e Patrick Lefevere al termine della stagione 1992 \u2013 corsa per la tedesca Telekom \u2013 nel 1994 si aggiudic\u00f2 la 56\u00aa edizione della Gand-Wevelgem, una delle principali classiche delle Fiandre, battendo allo sprint l'italiano Franco Ballerini. L'anno dopo pass\u00f2 alla Mapei-GB.\nNel 1996 venne selezionato per partecipare alla corsa su strada dei Giochi olimpici di Atlanta: chiuse quindicesimo. Nel 1998 si classific\u00f2 terzo alla Parigi-Roubaix, completando la tripletta Mapei alle spalle di Ballerini e di Andrea Tafi, mentre l'anno seguente, ancora nella \"Regina delle classiche\", concluse secondo, battuto da Tafi, davanti al compagno Tom Steels e con a referto, per la cronaca, la seconda tripletta Mapei consecutiva (la terza in quattro anni).\nPer il 2001 segu\u00ec Lefevere e il capitano Johan Museeuw (con i quali, tra GB e Mapei, aveva gi\u00e0 corso per otto stagioni) nella loro nuova formazione, la Domo-Farm Frites: degno di nota, quell'anno, il quinto posto alla Parigi-Roubaix, nel giorno in cui sul podio della corsa salirono tre suoi compagni di squadra, nell'ordine Servais Knaven, Museeuw e Rom\u0101ns Vain\u0161teins. Fu quella l'ultima stagione da professionista per Peeters: dal 2002 cominci\u00f2 una nuova collaborazione con Lefevere, questa volta nelle vesti di direttore sportivo, prima alla Domo, poi, dal 2003, nella Quickstep, rinominata negli anni Omega Pharma e Etixx."}
{"id": "3424893", "revid": "599013", "url": "https://it.wikipedia.org/wiki?curid=3424893", "title": "\u0141ukasz Mas\u0142owski", "text": " "}
{"id": "3424909", "revid": "124409032", "url": "https://it.wikipedia.org/wiki?curid=3424909", "title": "Consorzio Produttori Indipendenti", "text": "Il Consorzio Produttori Indipendenti (C.P.I.) \u00e8 stata un'etichetta discografica indipendente nata nel 1994 dalla fusione dell'etichetta I Dischi del Mulo e della casa di produzione Sonica.\nStoria.\nI dischi del mulo.\nDopo la pubblicazione di \"Epica Etica Etnica Pathos\" (1990) due fondatori dei CCCP - Fedeli alla linea, Massimo Zamboni e Giovanni Lindo Ferretti, decidono di creare una casa discografica per la produzione di artisti e gruppi alternativi, quali \u00dcstmam\u00f2, Disciplinatha, Wolfango e Acid Folk Alleanza (AFA). Questa nuova etichetta, con sede a Reggio Emilia, viene battezzata I Dischi del Mulo.\nSonica.\nParallelamente Gianni Maroccolo insieme ai tecnici del suono Marzio Benelli dello Studio Emme, Giovanni Gasparini e Gianni Cicchi, d\u00e0 vita a Firenze al centro di produzione Sonica, anche conosciuto come Sonica Factory.\nTra le prime produzioni, datate 1993, figurano album dei Joecool e Settore Out; tra i talenti scoperti i piemontesi Marlene Kuntz.\nC.P.I..\nTra il 1990 e il 1993 i CCCP rinascono come Consorzio Suonatori Indipendenti e nel 1994 i componenti dei C.S.I. decidono di unire le due esperienze discografiche, I Dischi del Mulo e Sonica, nel progetto Consorzio Produttori Indipendenti (C.P.I.).\n\"Il Maciste\".\nAutodefinitosi \"Bollettino di Informazione per il C.P.I.\", \"Il Maciste\" \u00e8 stato un trimestrale gratuito che monitorava i lavori del C.P.I., completo di interviste agli artisti e ai produttori. L'intento della pubblicazione, tuttavia, non era solo informativo e descrittivo: \"Il Maciste\" voleva essere anche \"un veicolo per proporre buona musica a prezzi accettabili\" offrendo \"l'opportunit\u00e0 di acquistare in anteprima, o in edizioni speciali e differenti da quelle immesse sul mercato ufficiale, tutte le produzioni del C.P.I.\".\nFine del progetto.\nIl 29 gennaio 1999 il percorso del C.P.I. giunge al termine; tutti i diritti passano alla Sonica Factory, che continua per qualche tempo il lavoro discografico del Consorzio.\nArtisti (parziale).\nC.P.I..\n\"(dal 1\u00ba febbraio 1999 gli artisti passano alla Sonica Factory)\""}
{"id": "3424916", "revid": "212348", "url": "https://it.wikipedia.org/wiki?curid=3424916", "title": "Jean Bartel", "text": " Col il suo metro e settantatr\u00e9 centimetri, la Bartel \u00e8 stata la vincitrice del concorso in assoluto pi\u00f9 alta. \u00c8 stata spesso paragonata alla popolare attrice Carole Lombard.\nJean Bartel \u00e8 stata la prima Miss America a rifiutarsi di posare in costume da bagno dopo il concorso, una scelta che qualche anno dopo avrebbe portato la Catalina Swimwear ad abbandonare la sponsorizzazione del concorso e a creare il concorso rivale Miss USA. Nel 1943 vendette pi\u00f9 titoli Serie E di qualunque altro cittadino americano, per un importo di oltre 2.5 milioni di dollari.\nPer molti anni ha lavorato fra Broadway e la televisione, conducendo anche una show proprio intitolato \"It's a Woman's World\", senza contare sette mesi di spettacoli in America del sud.\nJean Bartel \u00e8 morta il 6 marzo 2011 all'et\u00e0 di 87 anni, e l'organizzazione di Miss America Organization ha pubblicato un comunicato stampa in cui chiamava la modella \"una delle nosre pi\u00f9 amate Miss America\"."}
{"id": "3424917", "revid": "39607877", "url": "https://it.wikipedia.org/wiki?curid=3424917", "title": "Sonica Factory", "text": ""}
{"id": "3424918", "revid": "486946", "url": "https://it.wikipedia.org/wiki?curid=3424918", "title": "Glochide", "text": ""}
{"id": "3424919", "revid": "599013", "url": "https://it.wikipedia.org/wiki?curid=3424919", "title": "Andy Smith", "text": "Carriera.\nClub.\nDurante la sua carriera ha giocato con varie squadre di club, tra cui anche lo Sheffield United.\nNazionale.\nConta 18 presenze con la Nazionale nordirlandese."}
{"id": "3424921", "revid": "39607917", "url": "https://it.wikipedia.org/wiki?curid=3424921", "title": "I dischi del mulo", "text": ""}
{"id": "3424923", "revid": "2050456", "url": "https://it.wikipedia.org/wiki?curid=3424923", "title": "Sociologia visuale", "text": "La sociologia visuale \u00e8 una branca della sociologia che ha come suo campo di applicazione l'utilizzo della fotografia e di altre forme visive, oggi in specie la tecnologia digitale. Deve essere considerata un metodo conoscitivo della ricerca sociale, piuttosto che una disciplina sociologica, che consente di dar conto organicamente e simultaneamente di un fenomeno sociale. Sorta negli Stati Uniti negli anni '60, con il contributo di Howard Becker, Arthur Clarke, Douglas Harper, in Italia ha visto la luce con le prime riflessioni di Francesco Mattioli (sociologo), dell'Universit\u00e0 di Roma La Sapienza, il quale riprendendo una intuizione di Franco Ferrarotti sull'uso delle immagini in sociologia, inizi\u00f2 a fissare le regole metodologiche dell'uso di strumenti certo versatili, ma che rischiavano di trascinare il sociologo in un'impresa espressiva ed estetizzante. Un contributo rilevante allo sviluppo della sociologia visuale si deve anche a Patrizia Faccioli, che ha ricoperto importanti cariche nell'associazione internazionale dei sociologi visuali, l\u2019\"International Visual Sociology Association\" (IVSA) e a Pino Losacco. \nI campi di applicazione di maggior rilevanza della sociologia visuale riguardano il comportamento sociale e la produzione culturale, quindi lo studio delle subculture, delle forme di interazione, dell'uso degli spazi sociali urbani, del cambiamento ambientale, delle dinamiche dei gruppi e della folla, e pi\u00f9 in generale delle forme della comunicazione visiva. La ricerca visuale si suddivide sostanzialmente in due filoni: la sociologia visuale \"sulle\" immagini, cio\u00e8 un'analisi del contenuto - qualitativa o quantitativa - su immagini, fotografiche o cinematografiche, prodotte per altri fini; e la sociologia visuale \"con\" le immagini, che utilizza invece fotografie e filmati realizzati appositamente per analizzare i vari fenomeni sociali. Le immagini prodotte possono restare un dato intermedio nel corso di una ricerca sociologica, o costituire il dato finale. In questo caso, i risultati della ricerca vengono divulgati in due diversi modi: alla comunit\u00e0 scientifica, restando fedeli al linguaggio scientifico; ad un pubblico pi\u00f9 vasto, con un linguaggio che, a partire dai dati raccolti, possa stimolare e coinvolgere la sua attenzione (saggio sociologico visuale).\nSi deve a Marina Ciampi la ricostruzione dello sviluppo della sociologia visuale in Italia condotta attraverso la raccolta di interviste ai \"padri fondatori\" e a studiosi che hanno fattivamente contribuito alla sua affermazione. Oltre ai gi\u00e0 citati Patrizia Faccioli, Pino Losacco e Francesco Mattioli, si aggiungono Domenico Secondulfo, Luigi Frud\u00e0, Cristiano Mutti, Simonetta Simomi, Giovanni Boccia Artieri, Laura Gemini e Paolo Parmeggiani. "}
{"id": "3424926", "revid": "21880", "url": "https://it.wikipedia.org/wiki?curid=3424926", "title": "Inuloides", "text": ""}
{"id": "3424929", "revid": "121658", "url": "https://it.wikipedia.org/wiki?curid=3424929", "title": "Screaming bloody murder (album)", "text": ""}
{"id": "3424932", "revid": "46291", "url": "https://it.wikipedia.org/wiki?curid=3424932", "title": "Inuloides tomentosa", "text": "Inuloides tomentosa \u00e8 una pianta della famiglia delle Asteraceae (sottofamiglia Asteroideae, trib\u00f9 Calenduleae), endemica del Sudafrica. \u00c8 l'unica specie del genere Inuloides."}
{"id": "3424934", "revid": "21880", "url": "https://it.wikipedia.org/wiki?curid=3424934", "title": "Nephrotheca", "text": ""}
{"id": "3424936", "revid": "599013", "url": "https://it.wikipedia.org/wiki?curid=3424936", "title": "Francisco Osorto", "text": ""}
{"id": "3424937", "revid": "39608189", "url": "https://it.wikipedia.org/wiki?curid=3424937", "title": "Il Maciste", "text": ""}
{"id": "3424940", "revid": "767487", "url": "https://it.wikipedia.org/wiki?curid=3424940", "title": "Camembert Electrique", "text": "Camembert Electrique \u00e8 il secondo album dei Gong. Fu registrato durante le fasi di luna piena di maggio, giugno e settembre del 1971 al Ch\u00e2teau d'H\u00e9rouville vicino a Parigi, in Francia. Fu prodotto da Pierre Lattes e Jean Karakos, boss della BYG Actuel che lo pubblic\u00f2, ne fu il produttore esecutivo.\n\u00c8 stato definito il prequel della mitologia Gong, anche se in realt\u00e0 i folletti \"pot head pixies\" che annunciano il collegamento tra le terra e il pianeta Gong erano gi\u00e0 comparsi in un brano del disco precedente.\nIl disco.\nDopo l'esordio di \"Magick Brother, Mystic Sister\" del 1970 i Gong registrano \"Camembert Electrique\". I testi approfondiscono i temi della mitologia Gong con Daevid Allen alla chitarra, Didier Malherbe al sax e il batterista Pip Pyle, che dopo questo disco scomparir\u00e0 per lungo tempo dalla formazione della band.\nDi particolare rilievo la spaziale \"Tropical Fish: Selene\", in cui Gilli Smyth esibisce il suo tipico timbro vocale sussurrato noto come \"space whispers\" (sussurri spaziali).\nStoria della pubblicazione.\nFu pubblicato per la prima volta in Francia nel 1971 dalla BYG Actuel (nr. di catalogo 529.353), e fu ristampato dalla Virgin Records (nr. di catalogo VC-502) nel 1974. In questa occasione fu venduto al prezzo promozionale di 59 pence, e per questo motivo gli fu negato l'ingresso nelle classifiche di vendita. Sempre nel 1974 e nel 1976 usc\u00ec in due edizioni della Caroline Records. Verso la fine degli anni settanta fu pubblicato dalla Charly Records e pi\u00f9 recentemente dalla Snapper Music in CD e dalla Get Back Records in vinile.\nFormazione.\nTra parentesi sono riportati i soprannomi dei componenti come compaiono sulla copertina dell'album."}
{"id": "3424942", "revid": "767487", "url": "https://it.wikipedia.org/wiki?curid=3424942", "title": "Bridgend", "text": "Bridgend (in gallese \"Pen-y-bont ar Ogwr\" che significa \"alla fine del vecchio ponte\") \u00e8 una comunit\u00e0 del Galles, capoluogo dell'omonimo distretto unitario.\nDal censimento del 2001 risulta che Bridgend ha una popolazione di 39.429 abitanti."}
{"id": "3424947", "revid": "46291", "url": "https://it.wikipedia.org/wiki?curid=3424947", "title": "Nephrotheca ilicifolia", "text": "Nephrotheca ilicifolia \u00e8 una pianta della famiglia delle Asteraceae (sottofamiglia Asteroideae, trib\u00f9 Calenduleae), endemica del Sudafrica. \u00c8 l'unica specie del genere Nephrotheca."}
{"id": "3424950", "revid": "599013", "url": "https://it.wikipedia.org/wiki?curid=3424950", "title": "Jos\u00e9 Mar\u00eda Rivas", "text": ""}
{"id": "3424951", "revid": "599013", "url": "https://it.wikipedia.org/wiki?curid=3424951", "title": "Stephen Carson", "text": "Carriera.\nNazionale.\nConta una presenza con la Nazionale nordirlandese."}
{"id": "3424952", "revid": "439913", "url": "https://it.wikipedia.org/wiki?curid=3424952", "title": "Jacopo Francesco Cavallaro", "text": ""}
{"id": "3424953", "revid": "729019", "url": "https://it.wikipedia.org/wiki?curid=3424953", "title": "Hideki Sonoda", "text": " Ha debuttato come sceneggiatore nel 1982 con \"Robottino\", a cui sono seguiti numerose altre serie televisive come \"Mila e Shiro\", \"Magica magica Emi\", \"Hilary\", \"Kid\u014d senshi Victory Gundam\" e \"Holly e Benji, due fuoriclasse\". Ha inoltre lavorato su tutti i prodotti animati legati al franchising \"Pok\u00e9mon\" a partire dalla prima serie televisiva del 1999."}
{"id": "3424955", "revid": "1543377", "url": "https://it.wikipedia.org/wiki?curid=3424955", "title": "Les Robots", "text": "Les Robots \u00e8 il secondo EP del cantautore S\u00e9bastien Lefebvre, chitarrista dei Simple Plan, pubblicato l'8 marzo 2011.\nCome i suoi precedenti lavori, anche in questo disco S\u00e9bastien ha scritto tutti i testi e le musiche e suonato tutti gli strumenti."}
{"id": "3424958", "revid": "1305887", "url": "https://it.wikipedia.org/wiki?curid=3424958", "title": "Masami Kikuchi", "text": " Lavora per la Troubadour Musique Office. Fra i suoi ruoli pi\u00f9 celebri si possono citare Keiichi Morisato in \"Oh, mia dea!\" e Tenchi Masaki in \"Chi ha bisogno di Tenchi?\"."}
{"id": "3424959", "revid": "963244", "url": "https://it.wikipedia.org/wiki?curid=3424959", "title": "Suore clarisse francescane missionarie del Santissimo Sacramento", "text": "Le suore clarisse francescane missionarie del Santissimo Sacramento, dette di Bertinoro, sono un istituto religioso femminile di diritto pontificio: le suore di questa congregazione pospongono al loro nome la sigla C.F.M.SS.S.\nStoria.\nLa congregazione venne fondata nel 1895 a Bertinoro da Francesca Farolfi (1853-1917), in religione madre Maria Chiara Serafina di Ges\u00f9, per l'educazione della giovent\u00f9 e la cura dell'infanzia abbandonata. Il 1\u00ba maggio 1898 le prime nove suore dell'istituto emisero la loro professione dei voti sotto l'impulso di Federico Polloni, vicario generale e capitolare e, successivamente, vescovo di Bertinoro.\nL'istituto si diffuse rapidamente in Italia: nel 1902 apr\u00ec case in India e nel 1907 fond\u00f2 filiali in Brasile.\nLe clarisse francescane missionarie osservano la regola di santa Chiara e costituzioni proprie. La congregazione ottenne il pontificio decreto di lode il 7 maggio 1907 e l'approvazione definitiva della Santa Sede il 12 agosto 1915; \u00e8 aggregata all'Ordine dei frati minori dal 28 aprile 1904.\nAttivit\u00e0 e diffusione.\nLe suore della congregazione operano in scuole materne e primarie, in collegi, ospedali e case di cura.\nOltre che in Italia, le suore sono presenti in Argentina, Bolivia, Brasile, Guinea-Bissau, India, Per\u00f9, Romania, Spagna; Madagascar, Venezuela, Senegal, la sede generalizia \u00e8 a Roma.\nAlla fine del 2008 la congregazione contava 870 religiose in 150 case."}
{"id": "3424960", "revid": "599013", "url": "https://it.wikipedia.org/wiki?curid=3424960", "title": "Jaime Rodr\u00edguez", "text": "Carriera.\nClub.\nHa giocato fino al 1977 nell'. Nel 1977 \u00e8 passato al . Nel 1980 \u00e8 tornato all'. Nel 1981 \u00e8 stato ingaggiato dal , club tedesco della 2. Bundesliga. Nel 1982 \u00e8 stato acquistato dal . Ha militato nel club messicano fino al 1987, salvo una parentesi al KPV nel 1985. Nel 1987 \u00e8 passato all'. Nel 1990 ha militato all', club in cui aveva gi\u00e0 militato agli inizi della propria carriera. Nel club salvadoregno ha concluso la propria carriera nel 1994, dopo due esperienze in Giappone (con e Yokohama Fl\u00fcgels). \nNazionale.\nHa debuttato in Nazionale nel 1979. Ha messo a segno la sua prima rete con la maglia della Nazionale il 25 giugno 1989, in El Salvador-Costa Rica (2-4), siglando una rete al minuto 24. Ha partecipato, con la Nazionale, ai Mondiali 1982. Ha collezionato in totale, con la maglia della Nazionale, 30 presenze e una rete. "}
{"id": "3424962", "revid": "547034", "url": "https://it.wikipedia.org/wiki?curid=3424962", "title": "Fossa delle Curili", "text": "La fossa delle Curili o fossa Curili - Kam\u010datka (, \"Kurilo-Kam\u010datkij \u017e\u00eblob\") \u00e8 una fossa oceanica situata nell'oceano Pacifico settentrionale.\nSi trova al largo della costa sud-orientale della Kamchatka e parallela all'arcipelago delle isole Curili e si incrocia con la Fossa del Giappone a est di Hokkaido. \nCaratteristiche.\nSi allunga con forma arcuata in direzione nordest-sudovest per circa 1.500\u00a0km, bordeggiando ad est l'arco insulare delle isole Curili, dalle quali prende il nome; la fossa del Giappone segna il suo limite meridionale, mentre quello settentrionale \u00e8 marcato da una giunzione tripla con la faglia di Ulachan e la fossa delle Aleutine vicino alle Isole del Commodoro.\nLa fossa delle Curili \u00e8 il risultato della subduzione della placca pacifica al di sotto della placca di Ochotsk, con conseguente intenso vulcanismo.\nLa fossa raggiunge una profondit\u00e0 massima di 10.500 metri, che ne fa una delle pi\u00f9 profonde al mondo.\nTerremoti.\nGrandi terremoti associati alla zona di subduzione: "}
{"id": "3424971", "revid": "1632387", "url": "https://it.wikipedia.org/wiki?curid=3424971", "title": "Ecstasy (My Bloody Valentine)", "text": "Ecstasy \u00e8 un mini-LP del gruppo musicale irlandese My Bloody Valentine, pubblicato nel 1987 dalla Lazy Records.\nNel 1989, venne ripubblicato, insieme al EP precedente \"Strawberry Wine\", nella raccolta \"Ecstasy and Wine\".\nTracce.\nTutti i brani sono di Kevin Shields, eccetto dove indicato."}
{"id": "3424976", "revid": "125986502", "url": "https://it.wikipedia.org/wiki?curid=3424976", "title": "Screen Actors Guild Award per la migliore attrice in una serie drammatica", "text": "Lo Screen Actors Guild Award per la migliore attrice in una serie drammatica viene assegnato all'attrice di una serie televisiva drammatica maggiormente votata dallo Screen Actors Guild.\nVincitrici e candidate.\nPlurivincitrici.\n4 vittorie\n3 vittorie\n2 vittorie"}
{"id": "3424979", "revid": "767487", "url": "https://it.wikipedia.org/wiki?curid=3424979", "title": "Colin Coates (calciatore)", "text": "Carriera.\nClub.\nDurante la sua carriera ha giocato solamente con i Crusaders, in cui milita dal 2002. Grazie ad una sua doppietta in finale, la sua squadra si aggiudica la Setanta Sports Cup 2012.\nNazionale.\nConta 4 presenze con la nazionale nordirlandese."}
{"id": "3424989", "revid": "891358", "url": "https://it.wikipedia.org/wiki?curid=3424989", "title": "Mauricio Alfaro", "text": ""}
{"id": "3424997", "revid": "767487", "url": "https://it.wikipedia.org/wiki?curid=3424997", "title": "Autosalvage", "text": "Gli Autosalvage sono stati un gruppo musicale di rock psichedelico e sperimentale formatosi a New York nel 1967.\nStoria degli Autosavage.\nComposto da Tomas Donaher (voce, chitarra), Darius LaNoue Davenport (voce, tastiere, percussioni, strumenti medievali, Krummhorn, trombone, oboe, registratore), Rick Turner (chitarra, banjo) e Skip Boone (basso, chitarra, piano) fratello di Steve Boone dei Lovin' Spoonful, scioltosi subito dopo la pubblicazione del disco omonimo. Boone e Davenport si unirono ai Bear per la registrazione del loro unico album \"Greetings, Children of Paradise\". Il gruppo fu scoperto da Frank Zappa, che colpito dallo loro stile improvvisativo e sperimentale, ne divenne fan. Fu uno dei pochi gruppi psichedelici di New York a raggiungere una certa fama nazionale.\nLo scrittore Lewis Shiner ricorda il suono del gruppo come sperimentale, in anticipo sui tempi e le loro liriche quasi profetiche, avanguardia della rivoluzione culturale che si stava svolgendo."}
{"id": "3424998", "revid": "599013", "url": "https://it.wikipedia.org/wiki?curid=3424998", "title": "Guillermo Ragazzone", "text": ""}
{"id": "3425001", "revid": "599013", "url": "https://it.wikipedia.org/wiki?curid=3425001", "title": "Lucio Filomeno", "text": ""}
{"id": "3425005", "revid": "394", "url": "https://it.wikipedia.org/wiki?curid=3425005", "title": "Tuffatrice", "text": ""}
{"id": "3425006", "revid": "767487", "url": "https://it.wikipedia.org/wiki?curid=3425006", "title": "Pavel Plaskonny", "text": "Carriera.\nClub.\nDurante la sua carriera ha giocato con varie squadre di club, tra cui principalmente lo \u0160achc\u00ebr Salihorsk.\nNazionale.\nConta 12 presenze ed una rete con la Nazionale bielorussa."}
{"id": "3425007", "revid": "1632387", "url": "https://it.wikipedia.org/wiki?curid=3425007", "title": "The Young Gods", "text": "Gli Young Gods sono un gruppo musicale industrial rock svizzero fondato nel 1985. Il loro brani sono costituiti da campionamenti rielaborati, non avendo un chitarrista tutti i suoni chitarristici presenti nei dischi sono campionati. Sono stati tra i primi gruppi degli anni ottanta a fondere il metal con l'industrial. Sono stati lodati da vari artisti , tra cui David Bowie, Mike Patton, Nine Inch Nails e Sepultura . Hanno inoltre ispirato gli U2 durante la creazione di Achtung Baby.\nStoria.\nSi sono formati nel 1985 da Franz Treichler (voce), Cesare Pizzi (campionatore) e Frank Bagnoud (percussioni). Il loro nome \u00e8 un omaggio ad un brano degli Swans, \"Young God\" presente sull'omonimo EP del 1984.\nDopo un primo singolo nel 1986 (\"Envoy\u00e9!\") debuttano nel 1987 con l\"'omonimo\" album con la produzione del membro degli Swans Roli Mosimann.\nIl disco, molto sperimentale, viene nominato dalla rivista inglese Melody Maker miglior album d'esordio dell'anno.\nPrima della pubblicazione del secondo disco, \"L'eau rouge\" dove alle asprezze dell'esordio si aggiungono partiture sinfoniche, Frank Bagnoud viene sostituito da Use Heistand. Nel 1991 Alain Monod subentra a Cesare Pizzi, il gruppo pubblica un disco di cover del compositore tedesco Kurt Weill.\nAltro cambiamento, Heistand esce e viene rimpiazzato da Bernard Trontin.\nNel 2010 entra a far parte del gruppo Vincent H\u00e4nni, che gi\u00e0 collaborava da tempo."}
{"id": "3425008", "revid": "110157", "url": "https://it.wikipedia.org/wiki?curid=3425008", "title": "Glider (EP)", "text": "Glider \u00e8 il nono EP del gruppo musicale irlandese My Bloody Valentine, pubblicato nel 1990 dalla Creation Records.\nIl brano \"Soon\" venne inserito nell'album del 1991, \"Loveless\".\nTracce.\nTutti i brani sono di Kevin Shields, eccetto dove indicato."}
{"id": "3425009", "revid": "288300", "url": "https://it.wikipedia.org/wiki?curid=3425009", "title": "Lucio Alejo Filomeno", "text": ""}
{"id": "3425014", "revid": "709406", "url": "https://it.wikipedia.org/wiki?curid=3425014", "title": "Super-resolution", "text": "Super-resolution (SR) \u00e8 una tecnica utilizzata per migliorare la risoluzione delle immagini digitali.\nDescrizione generale.\nAlcune tecniche SR superano il \"diffraction limited\" ovvero il \"limitato dalla sola diffrazione\", mentre altre migliorano la risoluzione del sensore di immagini.\nEsistono varianti di tecniche SR che lavorano con un singolo frame o con pi\u00f9 frame. Questi ultimi usano lo spostamento di \"sub-pixel\" (sotto-pixel) tra diverse basse risoluzioni della stessa scena. Queste tecniche aumentano la risoluzione delle immagini fondendo le informazioni alle basse risoluzioni delle immagini, e creano immagini ad alta risoluzione descrivendo meglio la scena rappresentata dall'immagine. Le tecniche che lavorano con un singolo frame cercano di aumentare la qualit\u00e0 dell'immagine senza introdurre sfocature. Questi metodi usano parti delle immagini a bassa risoluzione per stimare i valori dei pixel dell'immagine ad alta risoluzione. Gli algoritmi si possono dividere in base al dominio dove lavorano: frequenza e spazio.\nInizialmente queste tecniche lavoravano molto bene sulle immagini in bianco e nero, ma recentemente alcuni ricercatori hanno trovato metodi da utilizzare con immagini a colori, come quelle scattate dalle macchine fotografiche digitali. Recentemente le tecniche SR sono state utilizzate anche per dati in 3D.\nLa necessit\u00e0 di aliasing.\nNella maggior parte delle tecniche SR l'informazione aggiunta si trova nascosta nelle immagini a bassa risoluzione. Questo comporta che il sensore che acquisisce l'immagine sia sufficientemente debole in da permettere che avvenga l'aliasing. \nUn sistema limitato dalla sola diffrazione non contiene aliasing.\nSpezzare il limite sulla diffrazione.\nEsistono anche tecniche SR che estrapolano l'immagine dal dominio della frequenza, presupponendo che l'oggetto nell'immagine sia una funzione analitica, e che conosciamo esattamente i valori della funzione in alcuni intervalli. Questo tipo di tecniche \u00e8 limitato dalla presenza di rumore che \u00e8 sempre presente nei sistemi di immagini digitali, ma pu\u00f2 funzionare con radar, astronomia e microscopi."}
{"id": "3425015", "revid": "767487", "url": "https://it.wikipedia.org/wiki?curid=3425015", "title": "Miguel \u00c1ngel D\u00edaz", "text": ""}
{"id": "3425017", "revid": "767487", "url": "https://it.wikipedia.org/wiki?curid=3425017", "title": "When You're Through Thinking, Say Yes", "text": "When You're Through Thinking, Say Yes (comunemente abbreviato in WYTTSY) \u00e8 il settimo studio album della pop punk band statunitense Yellowcard pubblicato il 22 marzo 2011 dalla Hopeless Records. Il titolo dell'album \u00e8 un messaggio mandato dal cantante, Ryan Key, ad una ragazza con cui stava cercando di uscire. Ryan ha anche detto che la ragazza in questione \u00e8 una chitarrista.\nStoria.\nIl primo singolo del CD, \"For You, and Your Denial\", \u00e8 stato trasmesso in anteprima sul sito AbsolutePunk ad inizio febbraio del 2011, ed in pochi minuti il sito ha registrato decine di migliaia di ascolti, finendo in \"crash\". Ryan Key ha descritto questo come il momento pi\u00f9 felice della sua intera carriera con gli Yellowcard, perch\u00e9 essendo la primissima canzone che commercializzavano dopo anni di pausa, ha capito che la band aveva ancora un futuro. Una volta messa in vendita su iTunes, ha poi raggiunto la prima posizione nella classifica \"alternative songs\".\nBackground.\nRyan Key, parlando delle differenze nel processo di registrazione dell'album rispetto ai lavori precedenti, ha spiegato che per \"WYTTSY\" la band ha speso molto tempo a provare, registrare e modificare le varie tracce per ottenere esattamente il \"sound\" che voleva; questo \u00e8 stato possibile sia perch\u00e9 ha avuto a disposizione una sala prove di propriet\u00e0 dove poter suonare in ogni momento, sia perch\u00e9, non avendo concerti in programma, gli Yellowcard hanno avuto molto pi\u00f9 tempo a disposizione da dedicare al progetto. Questo ha fatto s\u00ec che l'intera band fosse presente alle varie fasi di registrazione e che si venisse a ricreare un clima interno simile a quello che si respirava nei primi lavori del gruppo.\nLo spirito dell'album e le sue tematiche derivano principalmente, secondo Key, dalla ritrovata energia della band e dalla volont\u00e0 di comunicare al mondo che gli Yellowcard erano tornati ed erano pronti a riprendersi tutto quanto avevano lasciato 3 anni prima con la separazione. Il cantante ha anche aggiunto che a suo parere \"WYTTSY\" \u00e8 l'album che pi\u00f9 si avvicina allo spirito di \"Ocean Avenue\": ai tempi, i membri della band erano ancora molto giovani e pieni di ottimismo e speranze per il futuro, e questo si era riflesso nell'album; la stessa positivit\u00e0 \u00e8 stata ritrovata nella composizione di quest'album, dopo la necessaria pausa di due anni e mezzo tra il 2008 ed il 2010.\nClassifiche.\nL'album debutta in un buon 19\u00ba posto nella Billboard 200 (il predecessore \"Paper Walls\" si era classificato 13\u00ba, ma bisogna tener conto del fatto che era uscito con una major ed in tempi in cui il rock era costantemente nel mainstream, a differenza che nel 2011. Inoltre, la band viene da una lunga pausa di 4 anni). Ha poi raggiunto il 5\u00ba posto nella classifica degli album alternativi ed il 16\u00ba in quella degli album su internet.\nL'album entra anche nella classifica australiana, posizionandosi al 41\u00ba posto.\nCuriosit\u00e0.\n\"For You, and Your Denial\" \u00e8 il primo singolo pubblicato dopo il ritorno della band, e compare sulla compilation estiva \"Another Hopeless Summer 2011\". Il cantante Ryan Key, poco dopo l'uscita del secondo singolo \"Hang You Up\", ha affermato che sperava in \"With You Around\" come terzo singolo estratto da WYTTSY (mentre \u00e8 poi stata scelta \"Sing for Me\"). \"With You Around\" \u00e8 stata riscritta molte volte perch\u00e9 Neal Avron continuava a sostenere che il ritornello non si agganciava bene col resto della canzone. Alla fine, privi di idee, gli Yellowcard hanno deciso di chiedere aiuto a qualche musicista esterno alla band, contattando Butch Walker che ha presentato un ritornello che si confaceva allo schema della canzone; tuttavia, la notte prima dell'ultimo giorno di registrazione, tornando a casa Key ha avuto l'ispirazione giusta per scrivere il ritornello e aveva in mente di entrare nell'appartamento in cui la band viveva durante le registrazioni e presentare il pezzo ai suoi compagni. Rientrando, il cantante ha trovato che tutti i membri della band stavano gi\u00e0 dormendo, ed \u00e8 cos\u00ec dovuto andare a letto senza poter provare il nuovo ritornello, sperando che la notte non cancellasse quello cui aveva pensato. Fortunatamente, la mattina dopo il ritornello era ancora in mente, e lo stesso Neal Avron ha riconosciuto che era ampiamente utilizzabile per la canzone, anche a discapito di quello fornito da Butch Walker. Nel ritornello, peraltro, sono citati i Saves the Day (\"All I can think about is you and me driving with a Saves the Day record on\"), una delle band di maggiore influenza per Key e con i quali gli Yellowcard sono andati in tour dopo l'uscita di \"WYTTSY\". Il nome della band pu\u00f2 anche essere inteso in senso letterale, perch\u00e9 \"saves-the-day record\" pu\u00f2 avere il doppio senso di \"album che ascoltandolo ti salva la giornata\", rendendola migliore da negativa che era. Il cantante dei Saves the Day Chris Conley ha dichiarato di apprezzare la canzone. Secondo quanto affermato da Ryan Key, \"Life of Leaving Home\" \u00e8 ispirata al percorso che ha portato Sean O'Donnell ad entrare a far parte della band. Lo stesso Sean ha poi precisato: \"Stavamo parlando e pensando a tutti gli anni che abbiamo fatto in tour, lontano dalle nostre famiglie e come ci si sentiva all'inizio quando abbiamo capito cosa fare nella vita\". \"Hang You Up\" era originariamente una canzone dei \"Big If\", scritta nel 2008 poco dopo la pausa che gli Yellowcard si erano presi. Secondo Sean O'Donnell, \"Soundtrack\" contiene qualche elemento preso dal film \"Alice in Wonderland\", di Tim Burton."}
{"id": "3425022", "revid": "125986908", "url": "https://it.wikipedia.org/wiki?curid=3425022", "title": "Screen Actors Guild Award per il miglior attore in una serie drammatica", "text": "Lo Screen Actors Guild Award per il miglior attore in una serie drammatica viene assegnato al miglior attore di una serie televisiva drammatica dalla \"SAG\" (Screen Actors Guild).\nVincitori e nominati.\nPluripremiati.\n3 vittorie\n2 vittorie"}
{"id": "3425023", "revid": "767487", "url": "https://it.wikipedia.org/wiki?curid=3425023", "title": "Frumious Bandersnatch", "text": "I Frumious Bandersnatch sono stati un gruppo di rock psichedelico statunitense originario della citt\u00e0 di Berkeley in California. Il loro curioso nome \u00e8 preso da un personaggio menzionato nella famosa poesia nonsense \"Jabberwocky\" di Lewis Carroll).\nNel 1967 il gruppo debutta sulla scena di San Francisco con un EP di 3 brani (tra cui \"Heart To Cry\") pubblicato dalla \"Muggles Gramophone\", il loro \u00e8 un suono caratteristico che vede la partecipazione di tre chitarristi elettrici.\nIl loro unico album, \"A Young Man' Song\" (Big Beat, 1968) composto da brani registrati in vari periodi ispirati dal chitarrismo psichedelico dei Quicksilver Messenger Service.\nIl gruppo si scioglie nel 1969, i componenti tranne Jimmy Warner entreranno nella Steve Miller Band, nel 1973 Ross Valory se ne staccher\u00e0 per formare i Journey con Neal Schon (con i Santana) e George Tickner (che aveva fatto parte dei Frumious)."}
{"id": "3425024", "revid": "1702319", "url": "https://it.wikipedia.org/wiki?curid=3425024", "title": "Torre (Pordenone)", "text": "Torre (\"Tore\" in dialetto pordenonese, \"Tor\" in friulano) \u00e8 un quartiere del comune di Pordenone, posto al confine con Cordenons.\nGeografia.\nSi suddivide in Torre Bassa (o Torre Storica) e Torre Alta (o Torre Nuova). Fino agli anni cinquanta-sessanta, quando era localit\u00e0 del comune di Pordenone, alcune zone del quartiere erano identificate popolarmente come borghi: si ricordano \"Borgo Parigi\" (via F. Baracca), \"Borgo Cinese\" (via G. Mameli), \"Borgo Campagna\" (case Martignago).\nStoria.\nLa storia di Torre di Pordenone risale all'epoca romana, con il porto fluviale sul Noncello, le cosiddette Terme Romane (probabilmente delle strutture appartenenti al porto) e il nucleo dell'attuale castello, sede del Museo Archeologico. Il porto gi\u00e0 attorno all'anno Mille era ormai inutilizzabile (probabilmente per interramento) e venne ricostruito pi\u00f9 a valle, promuovendo lo sviluppo di un originario piccolo nucleo romano-medioevale nell'odierna Pordenone.\nFu una delle prime pievi della diocesi di Concordia ed ebbe una sua chiesa gi\u00e0 nel VII secolo; \u00e8 probabile che il cristianesimo sia stato portato qui direttamente da Aquileia, come indicherebbero i due santi titolari della pieve stessa, i martiri aquileiesi Ilario, secondo vescovo della citt\u00e0, e Taziano, il suo diacono, che subirono il supplizio nel 284. Nel 1970 fu istituita una seconda parrocchia, intitolata a Sant'Agostino, comprendente la parte settentrionale della frazione. Un'ulteriore diminuzione del territorio della pieve si \u00e8 avuta nel 1973 con la creazione della parrocchia del Beato Odorico da Pordenone.\nTorre appartenne per lungo tempo alla Patria del Friuli e fu feudo dei signori di Ragogna, diventando frazione del comune di Pordenone solo nell'Ottocento."}
{"id": "3425025", "revid": "767487", "url": "https://it.wikipedia.org/wiki?curid=3425025", "title": "Eduardo Hern\u00e1ndez", "text": ""}
{"id": "3425029", "revid": "121658", "url": "https://it.wikipedia.org/wiki?curid=3425029", "title": "Young Gods", "text": ""}
{"id": "3425031", "revid": "47112", "url": "https://it.wikipedia.org/wiki?curid=3425031", "title": "Linea della Sava", "text": "La linea della Sava \u00e8 una faglia che separa le Alpi Giulie delle Caravanche. Ha direzione sud-est dal bacino superiore della Sava nel nord-ovest della Slovenia (nei pressi del confine con l'Austria e l'Italia) sino a Celje, poi piega bruscamente in direzione sud verso le Alpi Dinariche.\nAlla fine Paleozoico l'area della Penisola Balcanica sino a questa linea ha condiviso l'evoluzione geologica con il Mediterraneo orientale, da cui nel Carbonifero il mare si espandeva verso l'interno.\nNel Permiano il mare avanzo sino alla Linea della Sava, come risulta evidente dalle faune fossili di tipo asiatico presenti nelle odierne Alpi Giulie. Le formazioni marine del Permiano locali, mostrano affinit\u00e0 con le Arenarie di Val Gardena dell'Alto Adige, dove a sud delle Dolomiti esiste una di linea di faglia analoga detta Linea della Valsugana.\nComplessivamente, nel settore orientale del Sudalpino si ha una notevole contrazione crostale, dovuta ad un gran numero di linee di faglia: da immagini satellitari ne sono state identificate 170 nelle Caravanche meridionali 132 in quelle settentrionali. \nLa complessa struttura tettonica di questa zona di sutura crostale potrebbe essere il risultato di un'antica zona di subduzione tettonica in cui ampie parti della crosta (compreso il Paleozoico) scompare in profondit\u00e0. \nIn passato si \u00e8 supposto che tra queste porzioni crostali si trovasse il basamento delle Alpi calcaree settentrionali, che ora \u00e8 generalmente posto nell'area del lineamento periadriatico."}
{"id": "3425034", "revid": "39609517", "url": "https://it.wikipedia.org/wiki?curid=3425034", "title": "Dieta del ph", "text": ""}
{"id": "3425035", "revid": "200154", "url": "https://it.wikipedia.org/wiki?curid=3425035", "title": "Fotocromatismo", "text": ""}
{"id": "3425036", "revid": "767487", "url": "https://it.wikipedia.org/wiki?curid=3425036", "title": "Jos\u00e9 Luis Mungu\u00eda", "text": "\u00c8 morto a causa di un incidente automobilistico."}
{"id": "3425037", "revid": "39609548", "url": "https://it.wikipedia.org/wiki?curid=3425037", "title": "Dieta acido base", "text": ""}
{"id": "3425038", "revid": "110157", "url": "https://it.wikipedia.org/wiki?curid=3425038", "title": "Feed Me with Your Kiss", "text": "Feed Me With Your Kiss \u00e8 l'ottavo EP del gruppo musicale irlandese My Bloody Valentine, pubblicato nel 1990. Il brano \"Feed Me With Your Kiss\", \u00e8 presente anche nell'album del 1988, \"Isn't Anything\".\nTracce.\nTutti i brani sono di Kevin Shields."}
{"id": "3425043", "revid": "121658", "url": "https://it.wikipedia.org/wiki?curid=3425043", "title": "Frumious bandersnatch", "text": ""}
{"id": "3425044", "revid": "1431409", "url": "https://it.wikipedia.org/wiki?curid=3425044", "title": "Terriers - Cani sciolti", "text": "Terriers - Cani sciolti (\"Terriers\") \u00e8 una serie televisiva statunitense creata da Ted Griffin, che ha debuttato l'8 settembre 2010 su FX. La serie \u00e8 stata cancellata dopo la prima stagione.\nLa serie \u00e8 andata in onda in Italia su FX dal 1\u00ba aprile 2011.\nTrama.\nOcean Beach, San Diego, California. L'ex poliziotto ed alcolista Hank Dolworth fa squadra col migliore amico Britt Pollack, ex criminale, aprendo un'agenzia investigativa non autorizzata."}
{"id": "3425048", "revid": "1494169", "url": "https://it.wikipedia.org/wiki?curid=3425048", "title": "Terriers", "text": ""}
{"id": "3425052", "revid": "767487", "url": "https://it.wikipedia.org/wiki?curid=3425052", "title": "Tremolo (My Bloody Valentine)", "text": "Tremolo \u00e8 il decimo EP del gruppo musicale irlandese My Bloody Valentine, pubblicato nel 1991.\nIl brano \"To Here Knows When\" venne inserito, con un finale diverso, nell'album del 1991, \"Loveless\".\nTutte le tracce hanno una coda, eccetto \"Moon Song\".\nTracce.\nTutti i brani sono di Kevin Shields, eccetto dove indicato."}
{"id": "3425053", "revid": "767487", "url": "https://it.wikipedia.org/wiki?curid=3425053", "title": "K\u00fcsse, die man im Dunkeln stiehlt", "text": "K\u00fcsse, die man im Dunkeln stiehlt \u00e8 un film muto del 1918 diretto da Kurt Matull e interpretato da Pola Negri, Nils Olaf Chrisander e Magnus Stifter.\nProduzione.\nIl film fu prodotto dalla Sfinks\nDistribuzione.\nA Berlino, ebbe il visto di censura No. 40744 che ne vietava la visione ai minori."}
{"id": "3425055", "revid": "1186766", "url": "https://it.wikipedia.org/wiki?curid=3425055", "title": "Liegi-Bastogne-Liegi 1997", "text": "La Liegi-Bastogne-Liegi 1997, ottantatreesima edizione della corsa e valida come prova della Coppa del mondo di ciclismo su strada 1997, fu disputata il 20 aprile 1997, per un percorso totale di 262\u00a0km. Fu vinta dall'italiano Michele Bartoli, al traguardo con il tempo di 7h19'28\" alla media di 35,771\u00a0km/h.\nPartenza a Liegi con 188 corridori di cui 112 portarono a termine la gara."}
{"id": "3425057", "revid": "767487", "url": "https://it.wikipedia.org/wiki?curid=3425057", "title": "Mauricio Rodr\u00edguez", "text": "Carriera.\nCon la nazionale salvadoregna ha preso parte ai Mondiali 1970 e nel 1982 \u00e8 stato il commissario tecnico della selezione ai Mondiali spagnoli."}
{"id": "3425062", "revid": "28592", "url": "https://it.wikipedia.org/wiki?curid=3425062", "title": "Arcivescovo di Medell\u00edn", "text": ""}
{"id": "3425065", "revid": "188323", "url": "https://it.wikipedia.org/wiki?curid=3425065", "title": "Mahindra 125", "text": ""}
{"id": "3425068", "revid": "125469651", "url": "https://it.wikipedia.org/wiki?curid=3425068", "title": "Node.js", "text": "Node.js \u00e8 un runtime system open source multipiattaforma orientato agli eventi per l'esecuzione di codice JavaScript, costruita sul motore JavaScript V8 di Google Chrome. Molti dei suoi moduli base sono scritti in JavaScript, e gli sviluppatori possono scrivere nuovi moduli in JavaScript.\nIn origine JavaScript veniva utilizzato principalmente lato client. In questo scenario gli script JavaScript, generalmente incorporati all'interno dell'HTML di una pagina web, vengono interpretati da un motore di esecuzione incorporato direttamente all'interno di un Browser. Node.js consente invece di utilizzare JavaScript anche per scrivere codice da eseguire lato server, ad esempio per la produzione del contenuto delle pagine web dinamiche prima che la pagina venga inviata al Browser dell'utente. Node.js in questo modo permette di implementare il cosiddetto paradigma \"JavaScript everywhere\" (JavaScript ovunque), unificando lo sviluppo di applicazioni Web intorno ad un unico linguaggio di programmazione (JavaScript).\nNode.js ha un'architettura orientata agli eventi che rende possibile l\u2019I/O asincrono. Questo design punta ad ottimizzare il Throughput e la scalabilit\u00e0 nelle applicazioni web con molte operazioni di input/output, \u00e8 inoltre ottimo per applicazioni web Sistema real-time (ad esempio programmi di comunicazione in tempo reale o browser game).\nNode.js \u00e8 un progetto di sviluppo Open source distribuito gestito dalla Node.js Foundation e facilitato tramite il programma di progetti collaborativi della Linux Foundation.\nLe aziende che supportano il programma includono GoDaddy, Groupon, IBM, LinkedIn, Microsoft, Netflix, PayPal, Rakuten, SAP, Voxer, Walmart e Yahoo!.\nStoria.\nNode.js \u00e8 stato originariamente creato da Ryan Dahl nel 2009, circa tredici anni dopo l'introduzione del primo ambiente JavaScript lato server, il Web LiveWire Pro di Netscape. La versione iniziale supportava solo Linux e Mac OS. Il suo sviluppo e la sua manutenzione erano guidati da Dahl e in seguito sponsorizzati da Joyent.\nNel giugno 2011 Microsoft e Joyent hanno implementato una versione Windows nativa di Node.js. La prima build di Node.js che supporta Windows \u00e8 stata rilasciata nel luglio 2011.\nNel gennaio 2012 Dahl si \u00e8 fatto da parte, promuovendo il collega e creatore di \"npm\" Isaac Schlueter a gestire il progetto. Nel gennaio 2014 Schlueter ha annunciato che Timothy J. Fontaine avrebbe guidato il progetto. \nNel dicembre 2014, Fedor Indutny ha avviato io.js, un fork di Node.js. A causa del conflitto interno sulla governance di Joyent, io.js \u00e8 stata creata come alternativa di governance aperta con un comitato tecnico separato. A differenza di Node.js gli autori hanno pianificato di mantenere io.js aggiornato con le ultime versioni del motore JavaScript V8 di Google. \nNel febbraio 2015 \u00e8 stata annunciata l'intenzione di formare una Fondazione Node.js neutrale. A giugno 2015 le comunit\u00e0 Node.js e io.js hanno votato per lavorare insieme nell'ambito della Fondazione Node.js. \nA settembre 2015 Node.js v0.12 e io.js v3.3 sono stati fusi in Node v4.0. Questa unione ha portato le funzionalit\u00e0 di V8 ES6 in Node.js e un ciclo di rilascio del supporto a lungo termine. A partire dal 2016 il sito web io.js consiglia agli sviluppatori di tornare a Node.js e che non sono previste ulteriori versioni di io.js a causa della fusione. \nNel 2019 la JS Foundation e la Node.js Foundation si sono fuse per formare la OpenJS Foundation.\nEfficienza.\nIl modello di networking su cui si basa Node.js non \u00e8 quello dei processi concorrenti, ma I/O event-driven: ci\u00f2 vuol dire che Node richiede al sistema operativo di ricevere notifiche al verificarsi di determinati eventi, e rimane quindi in \"sleep\" fino alla notifica stessa: solo in tale momento torna attivo per eseguire le istruzioni previste nella funzione di callback, cos\u00ec chiamata perch\u00e9 da eseguire una volta ricevuta la notifica che il risultato dell'elaborazione del sistema operativo \u00e8 disponibile. Tale modello di networking, implementato anche nella libreria \"Event machine\" per Ruby e nel framework \"Twisted\" per Python, \u00e8 ritenuto pi\u00f9 efficiente nelle situazioni critiche in cui si verifica un elevato traffico di rete.\nGovernance del progetto.\nNel 2015 vari rami della pi\u00f9 ampia comunit\u00e0 di Node.js hanno iniziato a lavorare sotto la Node.js Foundation indipendente dai fornitori. Lo scopo dichiarato dell'organizzazione \u00e8 \"consentire l'adozione diffusa e aiutare ad accelerare lo sviluppo di Node.js e altri moduli correlati attraverso un modello di governance aperto che incoraggia la partecipazione, il contributo tecnico e un quadro per la gestione a lungo termine da parte di un ecosistema investito in Node.js\". Il Comitato tecnico direttivo della Fondazione Node.js (TSC) \u00e8 l'organo di governo tecnico della Fondazione Node.js. Il TSC \u00e8 responsabile del repository principale Node.js, nonch\u00e9 dei progetti dipendenti e adiacenti. Generalmente il TSC delega l'amministrazione di questi progetti a gruppi di lavoro o comitati. Il gruppo LTS che gestisce le versioni supportate a lungo termine \u00e8 uno di questi gruppi. Altri gruppi attuali includono Addon API, Benchmarking, Documentazione e Testing. \nNell'agosto 2017 un terzo dei membri del TSC si \u00e8 dimesso a causa di una controversia relativa al codice di condotta del progetto."}
{"id": "3425072", "revid": "110157", "url": "https://it.wikipedia.org/wiki?curid=3425072", "title": "V8 (motore JavaScript)", "text": "V8 \u00e8 un motore JavaScript open source sviluppato da Google, attualmente incluso in Google Chrome.\nV8 \u00e8 scritto in C++ e supporta ECMAScript cos\u00ec come specificato nello standard ECMA-262, terza edizione.\nV8 pu\u00f2 essere incorporato in un software (come nel caso di Google Chrome) o pu\u00f2 essere eseguito stand-alone, ad esempio in server destinati a supportare il framework Node.js.\nCaratteristiche.\nV8 \u00e8 stato progettato per avere performance elevate. Esegue e compila JavaScript, ha un garbage collector altamente efficiente e gestisce in modo efficace l'allocazione di memoria per gli oggetti. Inoltre V8 permette a qualsiasi applicazione C++ in cui \u00e8 incorporato, di esporre al codice JavaScript i suoi oggetti e/o funzioni."}
{"id": "3425074", "revid": "729019", "url": "https://it.wikipedia.org/wiki?curid=3425074", "title": "Battaglia di Ciney", "text": "La battaglia di Ciney si svolse in vicinanza delle rive della Mosa in Belgio, nella fase culminante dell'offensiva tedesca delle Ardenne, durante la seconda guerra mondiale. Le unita corazzate di punta delle Panzer-Divisionen, giunte, dopo un'avanzata di un centinaio di km dalle loro basi di partenza, in vista del fiume nella regione di Dinant ed in procinto di tentare l'attraversamento per proseguire verso ovest, vennero colte di sorpresa e contrattaccate da una potente concentrazione di mezzi corazzati della 2\u00aa Divisione corazzata americana, posizionati a Ciney, sul fianco destro tedesco.\nNegli scontri le forze statunitensi, sostenute anche da un valido appoggio aereo e da alcuni reparti della 29\u00aa Brigata corazzata britannica, inflissero gravissime perdite al nemico ed i tedeschi, a corto anche di carburante e rifornimenti, vennero isolati e rischiarono la distruzione totale. Solo i resti delle unit\u00e0 di testa riuscirono a svincolarsi ed a ripiegare, perdendo molto materiale. La dura sconfitta subita smorz\u00f2 definitivamente le possibilit\u00e0 di ulteriore avanzata delle divisioni corazzate della 5. Panzerarmee, segnando una svolta decisiva a favore degli Alleati."}
{"id": "3425076", "revid": "486946", "url": "https://it.wikipedia.org/wiki?curid=3425076", "title": "Zum, zum, zum n\u00b0 2", "text": ""}
{"id": "3425078", "revid": "1522738", "url": "https://it.wikipedia.org/wiki?curid=3425078", "title": "Boscosmeraldo", "text": ""}
{"id": "3425079", "revid": "7", "url": "https://it.wikipedia.org/wiki?curid=3425079", "title": "Zum zum zum", "text": ""}
{"id": "3425080", "revid": "123019035", "url": "https://it.wikipedia.org/wiki?curid=3425080", "title": "Comprendre", "text": "Comprendre \u00e8 una storica rivista internazionale di politica della cultura, fondata da Umberto Campagnolo nel 1950 e ora pubblicata da Scripta Maneant Edizioni. \u00c8 organo ufficiale della \"Soci\u00e9t\u00e9 europ\u00e9enne de culture\".\nStoria.\nDal 1950 al 1988.\nDi \"Comprendre\" sono stati direttori Umberto Campagnolo (1950-1976) e Norberto Bobbio (1976-1988).\nIl sottotitolo della rivista, visibile solo in prima di copertina, fu \u201cRevue de la Soci\u00e9t\u00e9 europ\u00e9enne de culture\u201d a partire dal n. 4 (1951). Divenne \u201cRevue de politique de la culture\u201d con il n. 16 (1956) e lo conserv\u00f2 fino al n. 47-48 (1981-83), ultimo della prima serie a essere stato pubblicato. Il n. 49-50 non ha mai visto la luce, anche se compare nell\"Index g\u00e9n\u00e9ral\" del 2004. Con il n. 33-34 (1969), sotto al sottotitolo compare \"Directeur: Umberto Campagnolo\" e poi, a partire dal n. 41-42 (1975-1976), \"Fondateur: Umberto Campagnolo\". Dal n. 1 (1950) al n. 12 (1954) il formato della rivista \u00e8 stato di cm. 23 x 31. Con il n. 13-14 (1955) \u00e8 passato a cm. 19 x 25, conservandolo fino all'ultimo numero. Ogni volume era contraddistinto da un argomento monografico, all'interno della parte dedicata a \"Les enqu\u00eates de la politique de la culture\", che, a partire dal n. 13-14 (1955), con il cambio di formato, ha sempre aperto la rivista, subito dopo l\"'Avant-propos\" del direttore.\nDal 1988 al 2008.\nSotto la direzione di Giuseppe Galasso sono usciti un volume monografico fuori serie dedicato a \"L'Europa, la cultura, la pace. A vent'anni da un'eredit\u00e0 spirituale. A cinquant'anni da un'idea: la SEC\" (Atti del Convegno internazionale sull'Europa, la cultura e la pace dedicato a Umberto Campagnolo, filosofo e politico della cultura [1904-1976]), pubblicato nel 1999, e un \"Index g\u00e9n\u00e9ral (n. 1-50). Premi\u00e8re partie. Auteurs - textes - illustrations\", edito sempre a Venezia nel 2004.\nDal 2009 la nuova serie.\nDal 2009 viene pubblicata la nuova serie, diretta sempre da Giuseppe Galasso, con il sottotitolo \"Revue de politique de la culture\" e l'indicazione \"Fond\u00e9e en 1950 par Umberto Campagnolo\". Direttore responsabile \u00e8 Marino Zorzi, redattore capo Michelle Campagnolo Bouvier e coordinatore Davide Cadeddu. L'editore \u00e8 Scripta Maneant di Reggio Emilia. La lingua redazionale \u00e8 il francese, ma accoglie articoli in italiano, inglese, francese, spagnolo, tedesco e russo. Seguendo la tradizione della rivista, ciascun numero si contraddistingue per un argomento monografico.\nNumeri speciali.\nPer la ricorrenza dei 150 anni dell'unit\u00e0 d'Italia, \u00e8 stato preparato un numero speciale dedicato a \"Unit\u00e0 degli italiani unit\u00e0 degli europei\", con articoli di Carlo Azeglio Ciampi, Giuseppe Galasso, Remo Bodei, Vincenzo Cappelletti, Valerio Castronovo, Tullio De Mauro, Arrigo Levi, Ida Magli, Gianfranco Pasquino e Chiara Saraceno, allegato al numero 44 del 2011 del settimanale \"Panorama\"."}
{"id": "3425084", "revid": "31886", "url": "https://it.wikipedia.org/wiki?curid=3425084", "title": "Adele di Francia (1160-1221)", "text": "Origine.\nSecondo il \"Roderici Toletani Archiepiscopi De Rebus Hispani\u00e6\", Adele era la figlia del re di Francia, Luigi VII e della sua seconda moglie, Costanza di Castiglia, figlia del re di Le\u00f3n e Castiglia Alfonso VII l'Imperatore e di Berenguela di Barcellona, figlia primogenita del conte di Barcellona, Girona, Osona e Carcassonne, Raimondo Berengario III e della sua seconda moglie, la contessa di Provenza e G\u00e9vaudan, Dolce I (1090-1129); come conferma anche la \"Chronica Albrici Monachi Trium Fontium\", definendo Adele sorellastra del re di Francia, Filippo II Augusto.&lt;br&gt;Luigi VII di Francia, detto il Giovane, era il figlio maschio secondogenito del re di Francia Luigi VI e Adelaide di Savoia(1092 - 1154), che era figlia del conte di Savoia, Umberto II di Savoia (1065 \u2013 1103), e di Gisella di Borgogna (ca. 1070 - aprile 1133), a sua volta figlia di Guglielmo I di Borgogna (1020\u00a0\u2013 Besan\u00e7on, 1087), detto il Grande o l'Ardito, conte di Borgogna, conte di M\u00e2con e conte di Vienne.&lt;br&gt;Adele era sorella minore di Margherita ed era sorellastra di Maria di Champagne e di Alice di Blois, nate dal precedente matrimonio del padre con Eleonora d'Aquitania, nonch\u00e9 sorellastra, oltre che di Filippo Augusto anche di Agnese, nati dal terzo matrimonio del padre con Ad\u00e8le di Champagne.\nBiografia.\nAlcune fonti storiche, fondandosi sull'opera di P\u00e8re Anselme, affermano che Adele fosse nata nel 1170, e fosse figlia di Adele di Champagne, che Luigi aveva sposato nel 1164. Ma fissare la sua nascita nel 1170 non \u00e8 verosimile, non solo perch\u00e9 Adele venne promessa nel 1169, ma anche poich\u00e9 ella avrebbe dovuto essere in et\u00e0 adatta a contrarre matrimonio nel 1177, quando papa Alessandro III si attiv\u00f2 per far concludere le sue nozze.&lt;br&gt;Sia secondo la \"Chronique de Robert de Torigni, abb\u00e9 du Mont-Saint-Michel\", che secondo la \"Historia Gloriosi Regis Ludovici VII\", Adele nacque, nel 1160, mentre la madre, Costanza, moriva dandola alla luce.\nSecondo la \"Chronica magistri Rogeri de Houedene, Volume 1\", nel 1161, Adele fu promessa in sposa a Riccardo Cuor di Leone, mentre sua sorella, Margherita, veniva promessa in sposa al fratello maggiore di Riccardo, Enrico, figli del re d'Inghilterra, Enrico II.\nNel gennaio 1169 Luigi VII ed Enrico II firmarono un contratto per unire in matrimonio Adele (\"filiam regis Franci\u00e6 quam habuit de filia regis Hispanorum\") con Riccardo Cuor di Leone (\"Ricardus quoque filius regis Angl\u00e6\"), come ci conferma la \"Chronica\" del monaco, inglese, Gervasio di Canterbury. \nDi conseguenza Adele, di allora otto anni, venne inviata in Inghilterra sotto la custodia di Enrico II. Nel 1177 il cardinale Pietro di San Crisogono, su incarico di papa Alessandro III, minacci\u00f2 di sottoporre a interdetto i possedimenti continentali dell'Inghilterra se Enrico non avesse proceduto a far celebrare il matrimonio. Vi erano diffuse dicerie secondo le quali non soltanto Enrico aveva preso Adele come sua amante, ma avrebbe avuto da lei un figlio.&lt;br&gt;In quello stesso anno, Enrico II e Luigi VII si pacificarono e confermarono l'intenzione di matrimonio tra i loro due figli, Riccardo e Adele, come conferma il \"Gesta Regis Henrici Secundi Benedicti Abbatis, The Chronicle of the reigns of Henry II and Richard I, volume I\". \nNel 1189 Enrico II mor\u00ec e Adele, che era custodita in Inghilterra, era stata riconsegnata al fratellastro, il re di Francia, Filippo II Augusto, come conferma il \"Gesta Regis Henrici Secundi Benedicti Abbatis, The Chronicle of the reigns of Henry II and Richard I, volume II\". \nIl 12 maggio 1191 Riccardo spos\u00f2 Berengaria di Navarra mentre era ancora ufficialmente fidanzato con Adele. Filippo, fratellastro di Adele, tent\u00f2 allora di offrirla in sposa al principe Giovanni senza Terra e, secondo lo storico francese specializzato nella genealogia dei personaggi dell'Alto Medioevo, Patrick Van Kerrebrouck, Riccardo Cuor di Leone accett\u00f2, e, nel 1193, Adele fu fidanzata a Giovanni senza Terra; ma Eleonora d'Aquitania, madre di Giovanni (e anche delle sue sorellastre, Maria e Alice) imped\u00ec la conclusione di tale progetto. \nIl 20 agosto 1195 Adele, come ci conferma la \"Chronica Albrici Monachi Trium Fontium\", spos\u00f2 il conte di Ponthieu, Guglielmo II. Il matrimonio era stato arrangiato da Filippo Augusto nella speranza che la coppia non avesse figli, di modo che la Corona francese potesse acquisire il Ponthieu, contea piccola ma strategicamente importante. Secondo le \"Recherches g\u00e9n\u00e9alogiques sur les comt\u00e9s de Ponthieu, de Boulogne, de Guines\", Guglielmo II di Ponthieu era l'unico figlio maschio del conte di Ponthieu, Giovanni I, e della terza moglie, Beatrice di Saint-Pol (\u2020 dopo il 1202), figlia di Anselmo di Campdavaine signore di Lucheux e conte di Saint-Pol, e della sua prima moglie.\nAdele, poi viene citata in diversi documenti del \"Cartulaire du comt\u00e9 de Ponthieu\", dal marito, Guglielmo II:\nInoltre Adele viene citata, assieme alla figlia, Maria, nel caput VI del \"Bibliotheca sebusiana, sive variarum chartarum, diplomatum, fundationum\", datato 1210, inerente ad una donazione.\nDopo il 1213 Adele non compare pi\u00f9 in alcun documento; non si conosce la data esatta della sua morte; molto probabilmente mor\u00ec prima del marito.\nMatrimonio e figli.\nAdele diede a Guglielmo una sola figlia:"}
{"id": "3425093", "revid": "1186766", "url": "https://it.wikipedia.org/wiki?curid=3425093", "title": "Liegi-Bastogne-Liegi 1996", "text": "La Liegi-Bastogne-Liegi 1996, ottantaduesima edizione della corsa e valida come prova della Coppa del mondo di ciclismo su strada 1996, fu disputata il 21 aprile 1996, per un percorso totale di 263 km. Fu vinta dallo svizzero Pascal Richard, al traguardo con il tempo di 6h58'02\" alla media di 37,748 km/h.\nPartenza a Liegi con 188 corridori di cui 53 portarono a termine la gara."}
{"id": "3425103", "revid": "606039", "url": "https://it.wikipedia.org/wiki?curid=3425103", "title": "Sphingoidea", "text": ""}
{"id": "3425107", "revid": "1568601", "url": "https://it.wikipedia.org/wiki?curid=3425107", "title": "El Capitan (monte)", "text": "El Capitan \u00e8 una montagna degli Stati Uniti d'America, alta 2.307 metri s.l.m., situata nello Stato della California, nel Parco nazionale di Yosemite, nella zona nord-occidentale della Yosemite Valley. Si tratta di un monolite granitico nel quale la sua parete verticale denominata \"Nose\" (naso) costituisce una delle pi\u00f9 popolari sfide di alpinismo estremo al mondo.\nStoria.\nIl massiccio ricevette questo nome dal \"Battaglione Mariposa\" quando esplor\u00f2 la zona nell'anno 1851. El Capitan fu considerata una traduzione approssimativa in lingua spagnola del nome locale che usavano dare i pellerossa alla parete perpendicolare, trascritto come \"To-to-kon oo-lah\" o \"To-tock-ah-noo-lah\". Non \u00e8 chiaro se il nome attuale si riferisca ad un capo trib\u00f9 specifico. In tempi recenti il nome viene spesso contratto in \"El cap\" in particolare dagli scalatori.\nLa vetta della montagna pu\u00f2 essere raggiunta per via escursionistica dalla Valle dello Yosemite per un sentiero che passa accanto all'omonima cascata, quindi in direzione ovest. Per gli alpinisti la sfida \u00e8 costituita dallo scalare la nuda roccia a precipizio, ci sono dozzine di vie di accesso con proprie denominazioni, ma tutte lunghe ed estremamente difficili.\nArrampicata.\nSulla parete alta 1000 metri di El Capitan salgono pi\u00f9 di 70 vie di arrampicata.\nLe vie.\nLe vie pi\u00f9 difficili e la prima salita in libera:\nRecord.\nIl 3 giugno 2017 Alex Honnold ha risalito in free solo (arrampicata senza corda di assicurazione) la salita attraverso la via Freerider (5.12d VI) sulla parete di El Capitan. Ha compiuto il percorso di 900 metri in 3h:56m."}
{"id": "3425108", "revid": "86599", "url": "https://it.wikipedia.org/wiki?curid=3425108", "title": "203P/Korlevic", "text": "203P/Korlevic, o cometa Korlevic, \u00e8 una cometa periodica del Sistema solare, appartenente alla famiglia delle comete gioviane.\n\u00c8 stata scoperta da Korado Korlevi\u0107 il 28 novembre 1999. Inizialmente ritenuta un asteroide, anche se di aspetto strano, fu riconosciuta come cometa nel febbraio 2000.\nLa cometa \u00e8 stata osservata nei passaggio al perielio del 2000 e del 2010, ricevendo la numerazione definitiva."}
{"id": "3425116", "revid": "1149807", "url": "https://it.wikipedia.org/wiki?curid=3425116", "title": "La Fenice (manga)", "text": " \u00e8 un manga scritto ed illustrato da Osamu Tezuka e pubblicato su varie riviste tra il 1967 ed il 1988 e che ha impegnato l'autore per oltre 30 anni. La serie \u00e8 composta da 12 storie, raccolte in 11 volumi, chiamate \"Libri\": l'Alba, il Futuro, Yamato, l'Universo, il Mito, la Resurrezione, il Manto di piume, la Nostalgia, la Guerra civile, la Vita, gli Esseri Fantastici, il Sole. In seguito \u00e8 stato pubblicato anche un ulteriore volume contenente le storie scritte tra il 1956 ed il 1957. Il manga \u00e8 stato tradotto in diverse lingue, tra cui in italiano da Hazard Edizioni e in inglese da Viz Media.\nDalla serie sono stati tratti tre film, due OAV e una serie animata di 13 episodi.\nStoria editoriale.\nImmediatamente dopo la fine di \"Kimba, il leone bianco\" sulla rivista Manga Shonen, Tezuka cominci\u00f2 la pubblicazione di \"Alba\" nel luglio 1954 sulla stessa rivista, una storia riguardante due fratelli, Izanagi ed Izanami, che salvano un uovo di fenice. La storia and\u00f2 avanti in maniera irregolare per otto numeri fino al maggio 1955 quando la rivista Manga Shonen fu chiusa e lasciando il manga incompiuto. Dopo la fine della serializzazione su Shojo Club di \"La principessa Zaffiro\" nel 1956, Tezuka fu colpito dalla visione di opere cinematografiche americane come \"Elena di Troia\" e \"La regina delle piramidi\" e dalle loro storie intrise di romanticismo. Pens\u00f2 cos\u00ec di portare queste storie epiche ma romantiche su carta, in un manga che potesse coinvolgere le lettrici. Immagin\u00f2 prima uno scenario europeo, che fu poi tralasciato per lo sviluppo di una storia romantica ambientata in Egitto ed in Grecia. Torn\u00f2 cos\u00ec sull'immagine dell'uccello mitologico della Fenice e ambient\u00f2 una storia pubblicata tra il maggio 1956 ed il dicembre 1957 tra antico Egitto, la Grecia e Troia ed infine Roma in un arco di 3000 anni, ma anche quest'ultima storia rimase incompiuta.\nNel gennaio 1967 Osamu Tezuka torn\u00f2 per la terza volta su questa storia pubblicando sul numero inaugurale della rivista COM il primo capitolo de \"La Fenice\": il \"Libro dell'Alba\". Negli anni successivi pubblic\u00f2 sulla stessa rivista anche il \"Libro del Futuro\", pubblicato tra il 1967 ed il 1968, il \"Libro di Yamato\", tra il settembre 1968 ed il febbraio 1969, il \"Libro dell'Universo\", tra il marzo 1969 ed il luglio dello stesso anno, il \"Libro del Mito\", tra l'agosto 1969 ed il settembre 1970, il \"Libro della Resurrezione\", tra l'ottobre 1970 e il settembre 1971, ed il \"Libro del Manto di piume\", pubblicato ad ottobre 1971. Quest'ultima storia \u00e8 stata pubblicata e modificata diverse volte nel corso del tempo dall'autore: la versione originale fu pensata come una storia da pubblicare tra il \"Libro della Resurrezione\" ed il \"Libro della Nostalgia\" ma, a causa dei temi riguardanti le guerre nucleari che in quei giorni erano una minaccia, la storia non fu mai raccolta in volumi; una nuova versione della storia fu pubblicata alcuni anni pi\u00f9 tardi su Manga Shonen, dove Tezuka modific\u00f2 tutti i dialoghi che per\u00f2 lo lasciarono insoddisfatto e lasciando anche questa versione fuori dalla raccolta dei volumi; un'ultima versione fu preparata per la raccolta in volume nel 1980 e pubblicata dopo il \"Libro della Guerra civile\". Dopo la fine del \"Manto di piume\", sulla rivista COM fu pubblicata nel dicembre del 1971 il primo capitolo del \"Libro della Nostalgia\" ma, dopo sole due uscite, la pubblicazione della serie fu sospesa a causa della nuova politica adottata dalla rivista.\nDopo quattro anni e mezzo di sospensione, Tezuka torn\u00f2 al lavoro su \"La Fenice\", trasferendo la serie sulla neonata rivista Manga Shonen di Asahi Sonorama, con la pubblicazione tra il settembre 1976 ed il marzo 1978 di una nuova versione, completamente diversa da quella presentata sulla rivista COM, del \"Libro della Nostalgia\". Sulla stessa rivista seguirono poi il \"Libro della Guerra civile\", pubblicato tra aprile 1978 e luglio 1980 ma di cui fu originariamente pubblicato il primo capitolo sulla rivista COM nell'agosto del 1973, il \"Libro della Vita\", tra l'agosto ed il dicembre 1980, il \"Libro degli Esseri fantastici\", tra il gennaio e l'aprile 1981, con queste ultime due storie basate sul romanzo di F\u00ebdor Dostoevskij \"Delitto e castigo\": cos\u00ec come il personaggio principale di \"Delitto e castigo\" compie omicidi in nome di una sua giustizia personale di cui poi si pente, Tezuka mostra due storie, una ambientata nel passato ed una nel futuro, dove i protagonisti compiono atti contro natura e devono convivere con le conseguenze del loro gesto.\nDopo 5 ulteriori anni di pausa, Tezuka torna al lavoro sul dodicesimo ciclo de \"La Fenice\", pubblicando il primo capitolo del \"Libro del Sole\" nel gennaio 1986 sulla rivista Yasai Jidai di Kadokawa Shoten e conclusasi nel febbraio 1988. La storia si concentra sull'entrata del buddismo in Giappone e sulla sua elevazione a religione di stato che si scontr\u00f2 con le credenze animiste delle popolazioni locali, fatti che secondo Tezuka hanno scatenato il conflitto di successione tra Tenmu e K\u014dbun. A causa del decesso dell'autore, il \"Libro del Sole\" rimane l'ultima storia pubblicata de \"La Fenice\". Un ulteriore storia intitolata \"Terra\", trovata tra gli appunti del \"Dio dei manga\", sarebbe stata pensata prima come base per il musical de \"La Fenice\" del 1989 e poi come tredicesimo libro della storia, ambientata in Cina nel 1938.\nMedia.\nManga.\nIl manga ha avuto una riedizione ad opera del sito Fukkan.com, con la supervisione della Tezuka Productions Co., con una ristampa fedele all'originale rimasterizzata completamente a colori e con contenuti inediti.\nIn Italia la serie \u00e8 stata tradotta da Hazard Edizioni in un formato di 16 volumi pi\u00f9 un diciassettesimo contenente il prequel del 1956, tra il novembre 2005 ed il maggio 2012. Una nuova edizione, curata da Edizioni BD sotto l'etichetta J-Pop \u00e8 in pubblicazione da novembre 2019. La Viz Media ha pubblicato negli Stati Uniti l'opera in un'edizione di 12 volumi, comprensiva del volume col prequel, tra il 10 marzo 2003 ed il 18 marzo 2008, poi resa disponibile anche in formato e-book tra l'11 febbraio 2014 ed il 27 maggio 2014. La serie \u00e8 stata tradotta anche in spagnolo ed in francese, rispettivamente da Planeta DeAgostini e Edition Tonkam.\nAdattamenti animati.\nUn primo film tratto dal manga intitolato fu proiettato in Giappone il 19 agosto 1978 e fu una trasposizione del primo ciclo narrativo, il \"Libro dell'Alba\". Il film fu diretto da Kon Ichikawa mentre Osamu Tezuka si occup\u00f2 delle animazioni. Il secondo film proiettato dal 15 marzo 1980 fu tratto liberamente dalla storia ed ambientato in un futuro indefinito. Il film \u00e8 stato diretto da Suguru Sugiyama e Taku Sugiyama, con Tezuka supervisore. Il terzo ed ultimo film, tratto dal \"Libro del Mito\", fu intitolato e proiettato nelle sale giapponesi dal 20 dicembre 1986, con la regia di Yoshiaki Kawajiri e la produzione di Rintar\u014d.\nDalla serie sono stati tratti due OAV: il primo, adattamento del \"Libro di Yamato\", \u00e8 stato diretto da Toshio Hirata e distribuito il 1\u00ba agosto 1987; \u00e8 il secondo OAV e adattato dal \"Libro dell'Universo\", diretto da Rintar\u014d e distribuito il 21 dicembre 1987.\nTra il 21 marzo ed il 27 giugno 2004, \u00e8 stata mandata in onda una serie televisiva animata di 13 episodi intitolata , diretto da Ry\u014dsuke Takahashi e prodotta dalla Tezuka Productions e NHK. La sigla d'apertura \u00e8 stata \"Hi no tori Opening Theme\" interpretata da Min Chen, Mio Isayama e Czech Philharmonic Orchestra mentre la sigla di chiusura, \"Hi no tori\", \u00e8 stata cantata da Mika Nakashima.\nAccoglienza.\nL'edizione italiana del manga \u00e8 stata insignita del premio \"Carlo Boscarato\" nel 2006 ed il premio \"Gran Guinigi\" nel 2007.. Nel sondaggio Manga S\u014dsenkyo 2021 indetto da TV Asahi, persone hanno votato la loro top 100 delle serie manga e \"La Fenice\" si \u00e8 classificata al 25\u00ba posto."}
{"id": "3425120", "revid": "1851848", "url": "https://it.wikipedia.org/wiki?curid=3425120", "title": "Antonio Boggia", "text": "Biografia.\nNato nel 1799 a Urio, paese sul lago di Como non lontano dal confine con la Svizzera, nel 1824 Boggia (all'et\u00e0 di venticinque anni) ebbe i primi problemi con la giustizia in seguito a una denuncia per truffa e a numerose cambiali non onorate. Fugg\u00ec nel Regno di Sardegna, dove sub\u00ec un ulteriore processo a causa di una rissa e di un tentato omicidio. Incarcerato, approfitt\u00f2 di una rivolta per fuggire e tornare nuovamente nel Lombardo Veneto. Si trasfer\u00ec a Milano facendosi assumere, grazie alla sua conoscenza della lingua tedesca, a Palazzo Cusani, sede del comando militare austriaco, in veste di fochista e trovando un'abitazione in via Ges\u00f9.\nNel 1831 si spos\u00f2 e and\u00f2 a vivere con la consorte in via Nerino 2, nello stabile di propriet\u00e0 di Ester Maria Perrocchio, che sar\u00e0 una delle sue vittime. Boggia cominci\u00f2 a uccidere nell'aprile del 1849: la prima vittima fu Angelo Ribbone, che venne derubato di svanziche e il cui cadavere venne smembrato e nascosto nello scantinato del Boggia nella Stretta Bagnera. Il 26 febbraio 1860, in seguito all'istituzione dei Carabinieri Reali, con sede a Palazzo Cattaneo in via Moscova a Milano, Giovanni Murier denuncia la scomparsa della madre Ester Maria Perrocchio, di 76 anni.\nIl giudice Crivelli si occup\u00f2 delle indagini, scoprendo l'esistenza di una procura falsa, stipulata innanzi al notaio Bolza di Como, che investiva Antonio Boggia del ruolo di amministratore unico dei beni della donna. Si scopr\u00ec anche un precedente del Boggia che nel 1851 aveva tentato di uccidere con un'ascia un anziano contabile, suo conoscente, tale Giovanni Comi. Boggia venne condannato dalla giustizia austriaca a tre mesi nel Manicomio Pia casa della Senavra per poi tornare libero.\nAlla denuncia di scomparsa si aggiunse la testimonianza dei vicini che avevano visto Antonio Boggia armeggiare con sacchi da muratore, mattoni e sabbia in un magazzino di stretta Bagnera nei pressi di via Torino nel centro di Milano, tra la Basilica di Sant'Ambrogio e il Duomo. La perquisizione del luogo fece scoprire, murato in una nicchia, il cadavere della donna. In una scrivania nell'appartamento del Boggia vennero trovate altre due procure. Nella prima, Angelo Serafino Ribbone, manovale e suo compaesano, lo autorizzava a prelevare i propri averi presso un'anziana zia di Urio. Dell'uomo si erano perse le tracce: era stata la prima vittima. Nella seconda procura, il ferramenta Pietro Meazza incaricava Antonio Boggia di vendere la sua bottega e una cantina sita in via Bagnera. Anche questo personaggio non era pi\u00f9 rintracciabile. Un'ispezione nella cantina port\u00f2 a un risultato sconcertante: i cadaveri rinvenuti nel sotto pavimento erano tre anzich\u00e9 i due cercati dai carabinieri. Dopo molte ricerche fu possibile attribuire i resti del terzo corpo a Giuseppe Marchesotti, commerciante di granaglie all'ingrosso, anche lui assassinato da Antonio Boggia. Durante il processo che ne segu\u00ec confess\u00f2 gli omicidi e cerc\u00f2 fino all'ultimo di fingersi pazzo. Venne giudicato colpevole e condannato a morte per impiccagione.\nLa sentenza fu resa esecutiva l'8 aprile 1862, non lontano dai bastioni di Porta Ludovica e di Porta Vigentina. Fu l'ultima condanna a morte di un civile eseguita a Milano fino alla seconda guerra mondiale: infatti la pena di morte venne abolita nel 1890 dal Codice Zanardelli. Il corpo decapitato di Antonio Boggia fu sepolto nel cimitero del Gentilino presso il bastione di Porta Ludovica, mentre la testa fu messa a disposizione del Gabinetto Anatomico dell'Ospedale Maggiore su richiesta del dott. Pietro Labus e successivamente affidato al padre della criminologia, Cesare Lombroso, che con grande clamore ne trasse la conferma delle sue teorie circa il delinquente nato.\nLa testa del Boggia venne poi portata a Musocco nel 1949; nell'ottobre del 2009 venne ritrovata invece una mannaia da macelleria gi\u00e0 di propriet\u00e0 dell'Ospedale Maggiore nel mercato collezionistico; la mannaia \u00e8 tuttora conservata al Museo di Arte Criminologica di Olevano di Lomellina.\nUna leggenda milanese narra che il fantasma dell'assassino vaghi ancora nei pressi di via Bagnera: esso si manifesterebbe tramite una ventata di aria gelida che avvolgerebbe la gente."}
{"id": "3425121", "revid": "37401", "url": "https://it.wikipedia.org/wiki?curid=3425121", "title": "Cultura di Uruk", "text": ""}
{"id": "3425128", "revid": "606039", "url": "https://it.wikipedia.org/wiki?curid=3425128", "title": "Calliomma golianna", "text": ""}
{"id": "3425129", "revid": "582484", "url": "https://it.wikipedia.org/wiki?curid=3425129", "title": "Smith and Wesson", "text": ""}
{"id": "3425133", "revid": "606039", "url": "https://it.wikipedia.org/wiki?curid=3425133", "title": "Calliomma lycastus", "text": ""}
{"id": "3425135", "revid": "606039", "url": "https://it.wikipedia.org/wiki?curid=3425135", "title": "Hemeroplanes inuus", "text": ""}
{"id": "3425137", "revid": "1543377", "url": "https://it.wikipedia.org/wiki?curid=3425137", "title": "North Greenwich (metropolitana di Londra)", "text": "North Greenwich \u00e8 una stazione della linea Jubilee della metropolitana di Londra. La stazione fu aperta il 14 maggio 1999.\nNonostante il nome, North Greenwich non \u00e8 situata nella zona storicamente conosciuta come North Greenwich, sull'Isle of Dogs, a nord del Tamigi; una stazione completamente differente esisteva l\u00ec, tra il 1872 e il 1926. \u00c8 adiacente a The O2 (l'ex Millennium Dome) alla punta settentrionale della penisola di Greenwich, sulla sponda sud del Tamigi. La stazione della metropolitana \u00e8 in realt\u00e0 pi\u00f9 vicina a Charlton che a Greenwich. In ogni caso, si trova nella punta settentrionale del borgo di Greenwich, e forse questa \u00e8 la spiegazione pi\u00f9 logica del nome.\nStrutture e impianti.\nNorth Greenwich \u00e8 una stazione sotterranea, passante, con tre binari e due banchine (una a isola e una laterale). \u00c8 una delle stazioni pi\u00f9 grandi della linea Jubilee, con una capacit\u00e0 di circa passeggeri ogni ora, essendo stata disegnata per sopportare il gran numero di visitatori attesi al Millennium Dome (oggi The O2) durante l'anno 2000.\nAlcune corse limitate dal centro di Londra fanno capolinea a North Greenwich, entrando e uscendo dalla stazione dal binario 2, il binario 2 \u00e8 usato anche per i collegamenti con Stratford, qualora vi siano lavori di manutenzione sulla linea in corso.\nIl notevole interno a piastrelle blu e lucido, con colonne di calcestruzzo a rastrello che si ergono all'interno dell'enorme spazio sotterraneo, fu progettato dallo studio dell'architetto Will Alsop, Lyall e St\u00f6rmer. Le immagini sono disponibili presso lo studio di fattibilit\u00e0 della \"Commission for Architecture and the Built Environment\" (CABE).\nLa stazione si trova sul confine tra la \"Travelcard Zone 2\" e la \"Travelcard Zone 3\".\nInterscambi.\nLa stazione di Greenwich Peninsula della cabinovia Emirates Air Line, aperta nel 2012 in occasione dei XXX Giochi olimpici, si trova poco distante dalla stazione della metropolitana di North Greenwich. Essa connette la Penisola di Greenwich con il Molo Royal Victoria e l'ExCeL Exhibition Centre.\nNelle vicinanze della stazione effettuano fermata alcune linee urbane automobilistiche, gestite da London Buses."}
{"id": "3425140", "revid": "726373", "url": "https://it.wikipedia.org/wiki?curid=3425140", "title": "Tom Jones (miniserie televisiva)", "text": "Tom Jones \u00e8 uno sceneggiato televisivo diretto da Eros Macchi, trasmesso in sei puntate nel 1960 da Rai 1, al tempo Programma nazionale.\nSoggetto.\nTratto dal romanzo omonimo - \"Tom Jones\", appunto - di Henry Fielding, \u00e8 andato in onda fra il 29 maggio ed il 3 luglio di quell'anno.\nL'adattamento televisivo era curato da Isa Mogherini e Bianca Ristori.\n\"Cast\".\nL'attore Pino Colizzi riveste nella \"fiction\" i panni del protagonista Tom Jones.\nDel \"cast\" facevano parte anche:"}
{"id": "3425141", "revid": "39610784", "url": "https://it.wikipedia.org/wiki?curid=3425141", "title": "Museo nazionale di storia naturale (Francia)", "text": ""}
{"id": "3425142", "revid": "729019", "url": "https://it.wikipedia.org/wiki?curid=3425142", "title": "B\u00f6rdekreis", "text": "Il B\u00f6rdekreis era un circondario della Sassonia-Anhalt di 74.395 abitanti, che aveva come capoluogo Oschersleben.\nVenne creato il 1\u00ba luglio 1994, accorpando i circondari di Oschersleben e Wanzleben, e raccogliendo parte del territorio del circondario di Sta\u00dffurt. Il 1\u00ba luglio 2007 \u00e8 stato poi unito con il circondario dell'Ohre, a formare il nuovo circondario della B\u00f6rde."}
{"id": "3425144", "revid": "486946", "url": "https://it.wikipedia.org/wiki?curid=3425144", "title": "Periodo di Gemdet Nasr", "text": ""}
{"id": "3425146", "revid": "7", "url": "https://it.wikipedia.org/wiki?curid=3425146", "title": "Davide Montemuri", "text": ""}
{"id": "3425147", "revid": "110157", "url": "https://it.wikipedia.org/wiki?curid=3425147", "title": "Circondario dell'Ohre", "text": "Il circondario dell'Ohre (in tedesco Ohrekreis) era un circondario della Sassonia-Anhalt di 113.438 abitanti, che aveva come capoluogo Haldensleben.\nVenne creato il 1\u00ba luglio 1994, accorpando i circondari di Haldensleben e Wolmirstedt, la citt\u00e0 di Oebisfelde dal circondario di Kl\u00f6tze, e raccogliendo la quasi totalit\u00e0 del territorio del circondario di Stendal. Il 1\u00ba luglio 2007 \u00e8 stato poi unito con il circondario del B\u00f6rdekreis, a formare il nuovo circondario della B\u00f6rde."}
{"id": "3425148", "revid": "200154", "url": "https://it.wikipedia.org/wiki?curid=3425148", "title": "Gypsy Kings", "text": ""}
{"id": "3425149", "revid": "200154", "url": "https://it.wikipedia.org/wiki?curid=3425149", "title": "Gypsy jazz", "text": ""}
{"id": "3425151", "revid": "729019", "url": "https://it.wikipedia.org/wiki?curid=3425151", "title": "Liegi-Bastogne-Liegi 1995", "text": "La Liegi-Bastogne-Liegi 1995, ottantunesima edizione della corsa e valida come prova della Coppa del mondo di ciclismo su strada 1995, fu disputata il 16 aprile 1995, per un percorso totale di 261,5 km. Fu vinta dallo svizzero Mauro Gianetti, al traguardo con il tempo di 6h38'25\" alla media di 39,381 km/h.\nPartenza a Liegi con 193 corridori di cui 71 portarono a termine la gara."}
{"id": "3425152", "revid": "1343317", "url": "https://it.wikipedia.org/wiki?curid=3425152", "title": "Cavendish (banana)", "text": "Banana Dwarf Cavendish (o semplicemente banana Cavendish) \u00e8 una coltura triploide di banana originaria del Vietnam e della Cina. \u00c8 divenuta il sostituto principale della cultivar Gros Michel negli anni cinquanta dopo che i raccolti di quest'ultima furono decimati dall'epidemia di Panama.\nQuesta \u00e8 una delle variet\u00e0 pi\u00f9 comunemente coltivate provenienti dal gruppo Cavendish, e la fonte principale di banane Cavendish assieme al Grand Nain.\nOrigine del nome.\nll significato del nome completo \"Dwarf Cavendish\" allude a :\nTassonomia e nomenclatura.\nLa banana Cavendish \u00e8 una cultivar triploide di \"Musa acuminata\".\nIl suo nome accettato \u00e8 \"Musa acuminata\" (AAA Group) cv. 'Dwarf Cavendish'.\nI sinonimi includono:\nI frutti di altre cultivar del gruppo Cavendish (AAA) sono anch'essi spesso chiamati banane \"Cavendish\". Specialmente la cultivar Grand Nain (nota anche come 'banana Chiquita'). Altre cultivar incluse nel gruppo Cavendish sono Giant Cavendish (nota anche come Williams), Red Dacca, Masak Hijau, e la Robusta.\nAltri nomi diffusi includono Klue Hom Kom, Pisang serendah, banana cinese, e banana delle canarie.\nDescrizione.\nLe banane Cavendish crescono solo fino all'altezza di 1,8\u00a0- 2,4 metri. Le foglie sono diritte con brevi piccioli. Il fatto che siano corte le rende stabili, resistenti al vento e facili da gestire. Questo, in aggiunta allo sviluppo veloce, lo rende ideale per la coltivazione in piantagioni. Una caratteristica facilmente riconoscibile di questa cultivar \u00e8 che le brattee dei fiori maschili non cadono.\nI frutti delle banane Cavendish variano da 15 a 25\u00a0cm di lunghezza, e hanno una buccia sottile. Ogni pianta pu\u00f2 portare fino a 90 dita.\nUsi.\nI frutti delle banane Cavendish, freschi o disseccati, sono usati da soli o come ingredienti delle pi\u00f9 svariate preparazioni. La pelle esterna \u00e8 parzialmente verde quando \u00e8 venduta nei negozi, e diviene gialla a maturazione. Quando surmatura, la buccia diviene nera e la polpa mucillaginosa. Le banane maturano naturalmente e la loro maturazione ottimale si ha quando la buccia \u00e8 completamente gialla con pochi puntini marroni appena apparsi.\nStoria della coltivazione.\nLe banane Cavendish sono entrate nel mercato mondiale attraverso una popolazione che era coltivata alle Isole Canarie fin dal quindicesimo secolo. Furono importate per la prima volta in Inghilterra da Thomas Fyffe. In seguito fu determinato dal giardiniere di William Spencer Cavendish, Sir Joseph Paxton che la loro origine risalisse alla Cina e al Vietnam. Entrarono nella produzione commerciale nel 1903 ma non guadagnarono diffusione fino a quando la malattia di Panama attacc\u00f2 la variet\u00e0 dominante Gros Michel negli anni cinquanta del Novecento. A causa del fatto che questa pianta veniva cresciuta con successo negli stessi terreni in cui precedentemente era coltivata la Gros Michel, molti pensarono che la cultivar Cavendish fosse pi\u00f9 resistente alla malattia di Panama.\nContrariamente a ci\u00f2, a met\u00e0 2008, rapporti da Sumatra e dalla Malaysia suggerivano che le cultivar del gruppo Cavendish potessero essere suscettibili alla malattia. Dato che le banane coltivate sono moltiplicate per talea e quindi non riproduzione sessuale, le piante di Cavendish sono geneticamente identiche e non possono evolvere una resistenza alle malattie. Dato che non c'\u00e8 al momento nessun fungicida efficace contro la malattia di Panama, alcuni hanno speculato sulla possibilit\u00e0 che in futuro le Cavendish non siano utilizzabili per la coltivazione su larga scala. In uno scenario del genere una cultivar separata dovrebbe essere sviluppata per rimpiazzare le Cavendish (come avvenne con la Gros Michel).\nLa Fondazione Honduregna per le ricerche agronomiche (FHIA) ha incrociato tra loro banane selvatiche per anni, ed ha gi\u00e0 creato nuove variet\u00e0 di banana resistenti alla malattia di Panama. Comunque le prime nuove variet\u00e0 hanno un distinto sapore di mela, mentre assomigliano moltissimo alle Cavendish per l'aspetto e la manipolazione. La FHIA-1 Goldfinger fu registrata come brevetto nel 1994 (Brevetto US PP08983) e la FHIA-03 Sweetheart \u00e8 gi\u00e0 coltivata a Cuba. Sempre dalla stessa fondazione \u00e8 stata continuata anche la cultivar Gros Michel."}
{"id": "3425156", "revid": "767487", "url": "https://it.wikipedia.org/wiki?curid=3425156", "title": "Giuseppe Camperio", "text": "Carriera.\nCalciatore.\nNella sua breve carriera agonistica, che si svolse al Milan nella stagione 1906, disput\u00f2 alcuni incontri amichevoli, e vinse il campionato riserve.\nArbitro.\nCamperio fu forse arbitro dal 1907 al 1912."}
{"id": "3425157", "revid": "288300", "url": "https://it.wikipedia.org/wiki?curid=3425157", "title": "Giuseppe Francesco Camperio", "text": ""}
{"id": "3425161", "revid": "62004", "url": "https://it.wikipedia.org/wiki?curid=3425161", "title": "Liegi-Bastogne-Liegi 1994", "text": "La Liegi-Bastogne-Liegi 1994, ottantesima edizione della corsa e valida come prova della Coppa del mondo di ciclismo su strada 1994, fu disputata il 17 aprile 1994, per un percorso totale di 268,5 km. Fu vinta dal russo Evgenij Berzin, al traguardo con il tempo di 7h16'30\" alla media di 36,907 km/h.\nPartenza a Liegi con 187 corridori di cui 78 portarono a termine la gara."}
{"id": "3425162", "revid": "125775588", "url": "https://it.wikipedia.org/wiki?curid=3425162", "title": "Giorgio Orsolano", "text": "Biografia.\nGiorgio Orsolano nacque a San Giorgio Canavese, non lontano da Ivrea, nel 1803 da Antonio Orsolano e Margherita Gallo. Quando la madre rimase vedova, venne mandato da un fratello di lei, prete, per educarlo e per istruirlo. Ogni tentativo risultava vano ed egli lo rimand\u00f2 dalla madre. Ritornato a San Giorgio, Orsolano trascorreva pi\u00f9 tempo in osteria che al lavoro.\nNel 1823 commise i primi reati rubando dieci candele nella Confraternita di Santa Marta e degli oggetti nella chiesa parrocchiale di Santa Maria Assunta, entrambe nel paese. Inoltre tent\u00f2 di stuprare la sedicenne Teresa Pignocco che tenne imprigionata a casa sua per sei giorni. Il 15 dicembre del 1823 per i furti e il tentativo di stupro fu condannato a otto anni di carcere.\nUsc\u00ec dal carcere il 13 dicembre 1831 per buona condotta. Si mise con una vedova di 24 anni, Domenica Nigra; da lei ebbe una figlia, Margherita, nata il 7 luglio 1833. All'inizio dell'aprile 1834 i due si sposarono. Infine apr\u00ec una bottega di \"ritagliatore e salsicciaio\", che non sempre diede i guadagni sperati. Il 24 giugno stupr\u00f2 e uccise Caterina Givogre di nove anni e dopo averla decapitata ne gett\u00f2 i resti nel torrente Piatonia. Il 14 febbraio 1833 uccise Caterina Scavarda di dieci anni, dopo averla stuprata: ne gett\u00f2 i resti nelle campagne di San Giorgio. Le ricerche delle due bambine scomparse non diedero frutti, quindi i presunti delitti vennero attribuiti ai branchi di lupi che infestavano la zona. Il 3 marzo 1835, durante il giorno di mercato di San Giorgio, convinse Francesca Tonso di quattordici anni a seguirlo a casa con la scusa di comprare le uova che teneva in grembo. L\u00ec la stupr\u00f2 e la uccise, ne tagli\u00f2 il cadavere a pezzi con una mannaia, lo chiuse in un sacco di iuta e lo seppell\u00ec nello stesso torrente. Per non destare sospetti controll\u00f2 che non si fosse sporcato e lav\u00f2 il sacco nel fiume.\nLa zia e i genitori denunciarono la scomparsa della figlia. Andarono poi a casa del killer, simile alla descrizione data dalla zia, per porgli delle domande. Lui reag\u00ec in modo brusco e li cacci\u00f2. La polizia poi scopr\u00ec i precedenti di Orsolano. In un controllo successivo in casa sua vennero trovati gli zoccoli di Francesca, dei brandelli di vestito, delle macchie di sangue e il sacco parzialmente sporco. Venne riconosciuto, arrestato poco prima che fuggisse e portato al castello di Ivrea, dopo che gli abitanti di San Giorgio avevano tentato di linciarlo. Continu\u00f2 a negare i crimini, ma fu fatto ubriacare e confess\u00f2 tutto. Inoltre un ufficiale gli aveva assicurato che, se avesse confessato e si fosse dichiarato pazzo, sarebbe stato assolto dalla pena di morte. Il 13 marzo, alla fine del processo, venne condannato alla pena di morte a Ivrea e impiccato quattro giorni dopo a San Giorgio Canavese, frazione sant'Anna. Orsolano ascolt\u00f2 con indifferenza la sentenza.\nL'Universit\u00e0 di Torino, il giorno della sentenza, invi\u00f2 tre chirurghi \"per dissecare il cadavere\" e portare via il capo e i testicoli definiti dai medici \"pi\u00f9 voluminosi del solito\". Il cranio venne portato poi al Museo di Anatomia. Tuttora un calco della testa \u00e8 conservata al Museo di anatomia umana Luigi Rolando di Torino."}
{"id": "3425163", "revid": "1543377", "url": "https://it.wikipedia.org/wiki?curid=3425163", "title": "E il mattino", "text": "E il mattino \u00e8 un singolo di Vasco Rossi, la prima traccia dell'album \"Canzoni per me\" del 1998. Il suo numero di catalogo \u00e8 Emi 020 1798662."}
{"id": "3425168", "revid": "39611395", "url": "https://it.wikipedia.org/wiki?curid=3425168", "title": "Ta'ifa", "text": ""}
{"id": "3425171", "revid": "547992", "url": "https://it.wikipedia.org/wiki?curid=3425171", "title": "Coppa Italia Semiprofessionisti 1974-1975", "text": "La Coppa Italia Semiprofessionisti 1974-1975 fu la terza edizione dell\u2019odierna Coppa Italia Serie C. A vincere la competizione fu il , che biss\u00f2 il successo dell'edizione precedente.\nLa formula.\nLa manifestazione fu allargata con nove formazioni in pi\u00f9. Le 96 squadre erano le iscritte alla Serie C 1974-1975, pi\u00f9 le squadre classificatesi agli ultimi tre posti nei tre gironi di Serie C 1973-1974, e le squadre classificatesi dal secondo al quarto posto in ciascuno dei nove gironi della Serie D 1973-1974. Furono suddivise in 32 gironi iniziali da 3 squadre ciascuno. Tutti gli abbinamenti di tutti i turni avvenivano su criteri di vicinanza geografica.\nPartecipanti.\nGirone 1: - - \nGirone 2: - - \nGirone 3: - - \nGirone 4: - - \nGirone 5: - - \nGirone 6: - - \nGirone 7: - - \nGirone 8: - - \nGirone 9: - - \nGirone 10: - - \nGirone 11: - - \nGirone 12: - - \nGirone 13: - - \nGirone 14: - - \nGirone 15: - - \nGirone 16: - - \nGirone 17: - - \nGirone 18: - - \nGirone 19: - - \nGirone 20: - - \nGirone 21: - - \nGirone 22: - - \nGirone 23: - - \nGirone 24: - - \nGirone 25: - - \nGirone 26: - - \nGirone 27: - - \nGirone 28: - - \nGirone 29: - - \nGirone 30: - - \nGirone 31: - - \nGirone 32: - - \nRisultati.\nFase eliminatoria a gironi.\nDal 15 agosto all'11 settembre 1975\nSedicesimi di finale.\n \n \n \n \n \n \n \n \nOttavi di finale.\n \n \n \n \nQuarti di finale.\n \n \nSemifinali.\n "}
{"id": "3425172", "revid": "1573940", "url": "https://it.wikipedia.org/wiki?curid=3425172", "title": "Callionima juliane", "text": "Callionima juliane \u00e8 un lepidottero appartenente alla famiglia Sphingidae, endemico del Per\u00f9.\nDescrizione.\nAdulto.\nMolto simile a \"C. falcifera\", rispetto alla quale la taglia \u00e8 pi\u00f9 ridotta, e le ali anteriori e posteriori hanno una colorazione pi\u00f9 uniforme e un disegno meno marcato. Nell'ala anteriore, la macchia argentata mostra un ramo anteriore spesso e non diviso. La forma della pallida linea apicale obliqua si allarga, a livello della nervatura M1, a formare un'area chiara, esattamente come in \"C. falcifera\".\nNell'ala posteriore, a livello dell'area anale, la macchia nerastra visibile nelle specie congeneri, qui appare marroncina e poco sviluppata, a differenza di quanto accade in \"C. falcifera\".\nL'apertura alare, nei maschi, va da 53,6 a 61,9\u00a0mm, e nelle femmine da 53,9 a 63,9.\nIl genitale maschile \u00e8 identico a quello di \"C. falcifera\"; quello femminile \u00e8 molto simile a quello di \"C. falcifera\", ma con un \"signum\" pi\u00f9 corto e con un numero minore di file di dentelli.\nLarva.\nDati non disponibili.\nPupa.\nI bruchi si impupano negli strati superficiali della lettiera.\nDistribuzione e habitat.\nLa specie \u00e8 endemica del Per\u00f9 settentrionale (\"locus typicus\": Mara\u00f1\u00f3n (fiume), Balzas).\nBiologia.\nLe femmine richiamano i maschi grazie ad un feromone rilasciato da una ghiandola, posta all'estremit\u00e0 addominale.\nPeriodo di volo.\nDati non disponibili.\nAlimentazione.\nI bruchi si alimentano sulle foglie di alcune specie di Apocynaceae tra cui soprattutto \"Aspidosperma macrocarpa\" .\nTassonomia.\nSottospecie.\nNon sono state descritte sottospecie.\nSinonimi.\nNon sono stati descritti sinonimi."}
{"id": "3425174", "revid": "287204", "url": "https://it.wikipedia.org/wiki?curid=3425174", "title": "Oceania (brano musicale)", "text": ""}
{"id": "3425175", "revid": "290948", "url": "https://it.wikipedia.org/wiki?curid=3425175", "title": "Coefficienti di scambio di materia", "text": ""}
{"id": "3425177", "revid": "767487", "url": "https://it.wikipedia.org/wiki?curid=3425177", "title": "Zero Zero", "text": "Zero Zero \u00e8 un film d'animazione italiano del 2008, scritto e diretto da Marco Pavone.\nTrama.\nYuri \u00e8 un ragazzo molto pauroso ed insicuro. Il suo atteggiamento \u00e8 visto dai maestri di scuola come una mancanza di impegno. Lui non si fida di nessuno, tranne che di Cappellaccio, un pupazzo di pezza parlante che lo aiuter\u00e0 nei momenti di difficolt\u00e0. Dopo una giornata trascorsa a casa della nonna tra i litigi, gli attacchi isterici del pap\u00e0 balbuziente, i richiami della mamma e del maestro, torna a casa in macchina con i suoi genitori. Un incidente interrompe il viaggio e Yuri si ritrover\u00e0 ad essere l'unico sano e salvo. Per salvare i suoi genitori egli dovr\u00e0 affrontare il peggiore dei suoi incubi, il fantasma del bosco, che secondo le leggende del villaggio si aggira di notte nella foresta e punisce chiunque la attraversi. Rassicurato dal coraggioso Cappellaccio, Yuri corre in cerca d'aiuto, ma non sa che cosa lo aspetta."}
{"id": "3425180", "revid": "247222", "url": "https://it.wikipedia.org/wiki?curid=3425180", "title": "Some Girls (brano musicale)", "text": ""}
{"id": "3425182", "revid": "247222", "url": "https://it.wikipedia.org/wiki?curid=3425182", "title": "Funky Dory (brano musicale)", "text": ""}
{"id": "3425183", "revid": "184755", "url": "https://it.wikipedia.org/wiki?curid=3425183", "title": "Ambiente di reazione", "text": "In chimica, con il termine ambiente di reazione si indica il sistema in cui avviene una reazione chimica (costituito in genere da una soluzione o una miscela).\nIdentificazione dell'ambiente di reazione.\nFanno parte dell'ambiente di reazione:\nAlcuni parametri che identificano l'ambiente di reazione sono:\nInfluenza sullo svolgimento di una reazione chimica.\nL'ambiente di reazione pu\u00f2 influire sull'eventualit\u00e0 che avvenga la reazione (cio\u00e8 sulla \"termodinamica della reazione\"), sulla velocit\u00e0 con cui avviene la reazione (cio\u00e8 sulla \"cinetica della reazione\") e sul meccanismo di reazione.\nIn particolare:"}
{"id": "3425190", "revid": "110157", "url": "https://it.wikipedia.org/wiki?curid=3425190", "title": "FOXP3", "text": "FOXP3 (abbreviazione di forkhead box P3) \u00e8 un fattore di trascrizione della famiglia forkhead espresso dai linfociti T regolatori. Ha una funzione fisiologica importante nel controllo della risposta immunitaria, garantendo la tolleranza immunologica ed evitando il fenomeno dell'autoimmunit\u00e0. Mutazioni del gene FOXP3 sono state identificate in alcuni casi di malattie autoimmunitarie generalizzate, come le poliendocrinopatie, in cui il sistema immunitario causa la distruzione delle ghiandole endocrine."}
{"id": "3425193", "revid": "37401", "url": "https://it.wikipedia.org/wiki?curid=3425193", "title": "Bevelled-rim bowls", "text": "Le bevelled-rim bowls ('scodelle a bordo tagliato di sbieco') o BRB sono ciotole di terracotta ritrovate a partire dallo strato 12 del sito mesopotamico di Uruk.\nCaratteristiche e funzione.\nErano prodotte a stampo (quindi non con il tornio) in quantitativi molto grossi, tanto che \u00e8 diffusa la convinzione (Hans Nissen, Greg Johnson) che si trattasse di recipienti per le razioni di pasti \"di ambito extra-familiare\", da destinare agli \"operai\" occupati a realizzare le grosse costruzioni coordinate da un potere centrale (le organizzazioni templari, che si raccolgono attorno a centri di un culto destinato ormai a divinit\u00e0 personali, come sembra suggerire il fatto che nei singoli insediamenti compaiono diversi templi). La loro funzione resta comunque dubbia.\nQuesto tipo di materiale ceramico \u00e8 presente gi\u00e0 dal 3500 a.C. ca., ma \u00e8 con il periodo tardo-Uruk che il sistema si radica. Attestano una produzione intensiva anche diversi forni da vasaio, trovati a Uruk in luoghi concentrati.\nLe dimensioni tipiche di tali scodelle erano di 18\u00a0cm di larghezza per 10 di altezza, ma di fatto \u00e8 possibile individuare dei \"punti di addensamento preferenziali\": ciotole grandi, medie e piccole. Queste differenze di dimensione, secondo lo storico Liverani, non vanno associate alle diverse retribuzioni in cibo di uomini, donne e bambini (come ipotizzato da altri studiosi).\nLa materia grossolana di cui erano composti li rendeva porosi e quindi inadatti a contenere liquidi: forse servivano a contenere pasti a base di orzo o frumento. Di certo non fungevano da contenitori da asporto. I numerosi esemplari ritrovati dagli archeologi presentano all'esterno il calco della superficie irregolare e ruvida dello stampo, mentre all'interno sono visibili le ditate dei vasai che comprimevano l'argilla sul lato interno dello stampo e fendevano di sbieco il bordo con il pollice (di qui il nome).\nAlcuni studiosi hanno ipotizzato che queste ciotole di grossolana fattura fossero destinate ad essere gettate dopo l'utilizzo e rappresenterebbero quindi una sorta di produzione di massa, assimilabile ai nostri sacchetti di plastica. Lo storico Liverani rigetta del tutto questa ipotesi argomentando che si tratterebbe di uno spreco incompatibile con l'economia e la mentalit\u00e0 dell'epoca. La sua ipotesi \u00e8 che tali scodelle, detenute dall'amministrazione templare, venissero usate per servire i pasti ai \"lavoratori occasionali (specialmente di \"corv\u00e9e\")\" (e quindi poi raccolte e riposte), mentre i dipendenti fissi dello stato venivano retribuiti con razioni alimentari mensilmente.\nLe \"bevelled-rim bowls\" rappresentano un autentico marchio della cultura di Uruk. Siti settentrionali (come Tell Brak o Hammoukar) che ospitano \"societ\u00e0\" con culture sufficientemente radicate adottano velocemente le abitudini meridionali di Uruk, come evidenzia appunto l'uso delle ciotole. L'influenza di Uruk sul nord mesopotamico e le culture limitrofe sarebbe avvenuta soprattutto tramite l'assimilazione per la via dei contatti commerciali piuttosto che attraverso la conquista militare."}
{"id": "3425201", "revid": "37401", "url": "https://it.wikipedia.org/wiki?curid=3425201", "title": "Cultura di Obeid", "text": ""}
{"id": "3425208", "revid": "1793900", "url": "https://it.wikipedia.org/wiki?curid=3425208", "title": "Rafael Azcona", "text": "Biografia.\nIl suo nome \u00e8 legato in modo particolare a quello del regista italiano Marco Ferreri, con il quale ha collaborato regolarmente negli anni sessanta e settanta, fin dall'esordio cinematografico di entrambi, \"El pisito\" del 1959, tratto dall'omonimo romanzo dello stesso Azcona.\nNel corso della sua carriera ha lavorato pi\u00f9 volte con Carlos Saura e Luis Garc\u00eda Berlanga.\nHa vinto ben sette Premi Goya, fra i quali quello alla carriera. Ha ricevuto il Premio Flaiano per la sceneggiatura per il complesso della sua produzione artistica."}
{"id": "3425209", "revid": "7", "url": "https://it.wikipedia.org/wiki?curid=3425209", "title": "The Big Valley", "text": ""}
{"id": "3425212", "revid": "287204", "url": "https://it.wikipedia.org/wiki?curid=3425212", "title": "Jan Wladyslaw Wos", "text": ""}
{"id": "3425213", "revid": "131145", "url": "https://it.wikipedia.org/wiki?curid=3425213", "title": "Jarach", "text": ""}
{"id": "3425225", "revid": "111319", "url": "https://it.wikipedia.org/wiki?curid=3425225", "title": "Tricloruro di iridio", "text": "Il tricloruro di iridio o cloruro di iridio(III) \u00e8 il composto chimico con formula IrCl3. Questo materiale \u00e8 usato raramente, perch\u00e9 insolubile. Il tricloruro di iridio idrato, IrCl3\u2022\"x\"H2O \u00e8 invece solubile ed \u00e8 un utile materiale di partenza per la sintesi di altri composti dell'iridio.\nIrCl3.\nIrCl3 \u00e8 un solido dimorfico: esiste una forma \u03b1 marrone (pi\u00f9 stabile) e una forma \u03b2 rossa, entrambe insolubili in acqua. La forma \u03b1 ha la stessa struttura cristallina del cloruro di alluminio.\nPer preparare IrCl3 si inizia separando l'iridio dagli altri metalli del gruppo del platino come esacloroiridato(IV) di ammonio, (NH4)2[IrCl6], che \u00e8 poi ridotto a iridio metallico in corrente di idrogeno. Dalla spugna di iridio cos\u00ec ottenuta si ottiene IrCl3 anidro per reazione con cloro a 300-400 \u00b0C. \nIrCl3 non \u00e8 considerato pericoloso secondo al Direttiva 67/548/EEC, ma \u00e8 classificato come irritante per gli occhi, la pelle e le vie respiratorie.\nIrCl3\u2022\"x\"H2O.\nLa forma idrata si ottiene riscaldando l'ossido di iridio(III) con acido cloridrico. Il composto \u00e8 un solido nero inodore e igroscopico, facilmente solubile in acqua e alcoli.\nDa IrCl3\u2022\"x\"H2O si possono preparare molti altri composti di iridio, come il complesso di Vaska, \"trans\"-[Ir(CO)Cl(PPh3)2]. Riscaldando IrCl3\u2022\"x\"H2O in miscele acqua/alcool assieme all'appropriato alchene si possono inoltre preparare i dimeri [Ir(cicloottadiene)Cl]2 e [Ir(cicloottene)2Cl]2 Altri composti dell'iridio industrialmente utili come materiali di partenza sono i cloro complessi H2IrCl6 e (NH4)2IrCl6; questi complessi sono facilmente disponibili in commercio dato che si ottengono direttamente durante il processo di purificazione dell'iridio.\nIrCl3\u2022\"x\"H2O non \u00e8 considerato pericoloso secondo al Direttiva 67/548/EEC, ma \u00e8 classificato come irritante per gli occhi, la pelle e le vie respiratorie."}
{"id": "3425233", "revid": "39614030", "url": "https://it.wikipedia.org/wiki?curid=3425233", "title": "Lettere a Giulietta", "text": ""}
{"id": "3425236", "revid": "2033069", "url": "https://it.wikipedia.org/wiki?curid=3425236", "title": "Jack, investigatore privato", "text": "Jack, investigatore privato (\"Private Eye\") \u00e8 una serie televisiva statunitense in 12 episodi andati in onda per la prima volta nel corso di una sola stagione dal 1987 al 1988 sulla rete NBC.\nLa serie fu interrotta dalla NBC a met\u00e0 della prima e unica stagione, dopo il dodicesimo episodio, a causa delle proteste per la violenza di alcune scene. La serie \u00e8 originata dal film per la TV del 1987 \"L'occhio privato\".\nTrama.\nNella Los Angeles degli anni cinquanta il detective privato Jack Cleary, ex poliziotto, segue diverse indagini, dagli omicidi alle scomparse di persone fino ad episodi di stalking ai danni di un agente di Hollywood (nono episodio). Egli \u00e8 affiancato dall'ex collega, il tenente Charlie Fontana, e dall'amico Johnny."}
{"id": "3425238", "revid": "46931", "url": "https://it.wikipedia.org/wiki?curid=3425238", "title": "Jack investigatore privato", "text": ""}
{"id": "3425240", "revid": "119892198", "url": "https://it.wikipedia.org/wiki?curid=3425240", "title": "Ludovico Acerbi", "text": "Biografia.\nDi famiglia nobile con il titolo di marchese di Cisterna, ricevette l'incarico di curare gli interessi della corona spagnola presso la Santa Sede. Nel 1595 fu nominato dal vicer\u00e9 di Napoli conte di Olivares reggente delle Gran Corte della Vicaria dove rimase fino al 1598. Nel 1600 torn\u00f2 nella sua citt\u00e0 natale, dove fu nominato senatore. Nel 1619 divenne Presidente del Magistrato ordinario e l'anno seguente membro del Consiglio segreto. Compr\u00f2 un palazzo, che poi prese il suo nome, all'inizio del Corso di Porta Romana dove conduceva una vita di grande dispendio, con feste sontuose, in una citt\u00e0 sempre pi\u00f9 immiserita.\nLa tradizione popolare.\nIl ricordo di un personaggio cos\u00ec controverso accese la fantasia popolare che, deformando fatti e date, attribu\u00ec a Ludovico Acerbi il nomignolo di \"Diavolo di Porta Romana\". Il marchese avrebbe compiuto grandi nefandezze durante la peste del 1630, la stessa descritta dal Manzoni nei Promessi sposi. Nonostante il fatto che allo scoppio dell'epidemia il marchese fosse gi\u00e0 morto da anni, venne ugualmente accusato di continuare la sua vita dissoluta ed ostentata, percorrendo a folle velocit\u00e0 le vie cittadine su una carrozza trainata da cavalli neri. Nel 2011 il marchese Ludovico Acerbi \u00e8 tornato alla ribalta perch\u00e9 protagonista del romanzo \"Gli Angeli di Lucifero\", di Fabrizio Carcano. Nel libro, un giallo di taglio esoterico ambientato a Milano, si racconta, appunto, della leggenda del Diavolo di Porta Romana e dell'interesse che la sua figura ha suscitato negli ambienti esoterici e satanisti. Nel 2013 Veronica Crippa pubblica \"Il diavolo di porta romana\", anche questo libro ambientato a Milano nel 1630, racconta le vicende di Ludovico Acerbi e la peste che imperversava a quel tempo."}
{"id": "3425241", "revid": "98077", "url": "https://it.wikipedia.org/wiki?curid=3425241", "title": "Diavolo di Porta Romana", "text": ""}
{"id": "3425244", "revid": "2062065", "url": "https://it.wikipedia.org/wiki?curid=3425244", "title": "Formula Nippon 2011", "text": "La stagione 2011 della Formula Nippon fu la trentanovesima edizione del pi\u00f9 importante campionato giapponese per vetture a ruote scoperte, la sedicesima da quando ha assunto tale denominazione. La serie si bas\u00f2 su 8 appuntamenti; inizi\u00f2 il 15 maggio e termin\u00f2 il 6 novembre. La serie venne vinta dal pilota tedesco Andr\u00e9 Lotterer del Petronas Team TOM's.\nLa pre-stagione.\nCalendario.\nUna prima versione del calendario fu resa nota nel dicembre 2010.\nIl primo appuntamento, previsto a Suzuka il 16\u201317 aprile fu successivamente spostato al 14\u201315 maggio, a causa del terremoto che ha colpito il Giappone l'11 marzo 2011. Per tale motivo la prima gara prevista sul Twin Ring Motegi venne riposizionata nel calendario a novembre.\nRisultati e classifiche.\nClassifica piloti.\nI punti sono assegnati secondo lo schema seguente:"}
{"id": "3425246", "revid": "119518778", "url": "https://it.wikipedia.org/wiki?curid=3425246", "title": "Bagger 288", "text": "Il Bagger 288 \u00e8 un escavatore costruito dalla ditta tedesca Krupp per l'impresa mineraria Rheinbraun. Pesa 13\u00a0500 tonnellate e quando la sua costruzione fu completata nel 1978, Bagger 288 divenne il pi\u00f9 grande cingolato al mondo, superando il Crawler-transporter della NASA, utilizzato per trasportare lo Space Shuttle e il veicolo di lancio Saturn V. Quando venne costruito riuc\u00ec a battere il record di peso di Big Muskie.\nUn Bagger 288 \u00e8 stato utilizzato nel film Ghost Rider - Spirito di vendetta nel quale il protagonista, col suo potere di \"indemoniare\" i veicoli, trasforma il mezzo in un incubo infuocato."}
{"id": "3425248", "revid": "1442080", "url": "https://it.wikipedia.org/wiki?curid=3425248", "title": "Qatar ExxonMobil Open 2005 - Doppio", "text": "Il doppio del torneo di tennis Qatar ExxonMobil Open 2005, facente parte dell'ATP Tour, ha avuto come vincitori Albert Costa e Rafael Nadal che hanno battuto in finale Andrei Pavel e Michail Ju\u017enyj 6-3, 4-6, 6-3."}
{"id": "3425250", "revid": "297059", "url": "https://it.wikipedia.org/wiki?curid=3425250", "title": "Robert J. Cenker", "text": ""}
{"id": "3425251", "revid": "339392", "url": "https://it.wikipedia.org/wiki?curid=3425251", "title": "Leonid Kadeniuk", "text": ""}
{"id": "3425254", "revid": "287204", "url": "https://it.wikipedia.org/wiki?curid=3425254", "title": "Superstar (brano musicale)", "text": ""}
{"id": "3425259", "revid": "287204", "url": "https://it.wikipedia.org/wiki?curid=3425259", "title": "Superstar (album)", "text": ""}
{"id": "3425260", "revid": "1442080", "url": "https://it.wikipedia.org/wiki?curid=3425260", "title": "Chennai Open 2005 - Doppio", "text": "Il doppio del torneo di tennis Chennai Open 2005, facente parte dell'ATP Tour, ha avuto come vincitori Lu Yen-Hsun e Rainer Sch\u00fcttler che hanno battuto in finale Mahesh Bhupathi e Jonas Bj\u00f6rkman 7-5, 4-6, 7-6(4)."}
{"id": "3425264", "revid": "1442080", "url": "https://it.wikipedia.org/wiki?curid=3425264", "title": "Medibank International 2005 - Doppio maschile", "text": "Il doppio maschile del torneo di tennis Medibank International 2005, facente parte dell'ATP Tour, ha avuto come vincitori Mahesh Bhupathi e Todd Woodbridge che hanno battuto in finale Arnaud Cl\u00e9ment e Micha\u00ebl Llodra 6-3, 6-3."}
{"id": "3425273", "revid": "556971", "url": "https://it.wikipedia.org/wiki?curid=3425273", "title": "Bandiera degli USA", "text": ""}
{"id": "3425282", "revid": "1543377", "url": "https://it.wikipedia.org/wiki?curid=3425282", "title": "Liegi-Bastogne-Liegi 1993", "text": "La Liegi-Bastogne-Liegi 1993, settantanovesima edizione della corsa e valida come prova della Coppa del mondo di ciclismo su strada 1993, fu disputata il 18 aprile 1993, per un percorso totale di 261\u00a0km. Fu vinta dal danese Rolf S\u00f8rensen, al traguardo con il tempo di 7h14'08\" alla media di 36,072\u00a0km/h.\nAlla partenza 184 ciclisti di cui 100 portarono a termine la gara."}
{"id": "3425284", "revid": "247222", "url": "https://it.wikipedia.org/wiki?curid=3425284", "title": "Unwritten (brano musicale)", "text": ""}
{"id": "3425306", "revid": "502559", "url": "https://it.wikipedia.org/wiki?curid=3425306", "title": "Lago del Luzzone", "text": ""}
{"id": "3425326", "revid": "247222", "url": "https://it.wikipedia.org/wiki?curid=3425326", "title": "Melt / Yeh Yeh Yeh", "text": ""}
{"id": "3425327", "revid": "1718925", "url": "https://it.wikipedia.org/wiki?curid=3425327", "title": "Opus vermiculatum", "text": "Opus vermiculatum \u00e8 un tipo di mosaico antico caratterizzato da piccole tessere che, disposte in maniera asimmetrica, seguono il contorno delle immagini. Le tessere impiegate, di forma e colori diversi, possono avere dimensioni che variano dai 4 mm fino ad un solo millimetro.\nIl primo esempio di questa tecnica risale al 200 a.C. e raffigura la personificazione della citt\u00e0 di Alessandria d'Egitto, opera esposta al Museo greco-romano di Alessandria d'Egitto.\nMolti mosaici in \"opus vermiculatum\" sono stati rinvenuti negli scavi archeologici di Pompei; tra questi il famoso mosaico della \"Battaglia di Isso\", scontro militare tra Alessandro Magno e Dario III di Persia, esposto nel Museo archeologico nazionale di Napoli, che ha tessere di 2 mm.\nEtimologia.\nIl nome \"vermiculatum\" deriva dal latino \"vermiculus\", vermicello, in riferimento alla sottigliezza e anche alla forma a volte ondulata della linea di contorno che caratterizzava questo tipo di mosaico."}
{"id": "3425333", "revid": "767487", "url": "https://it.wikipedia.org/wiki?curid=3425333", "title": "Hum Dil De Chuke Sanam", "text": "Hum Dil De Chuke Sanam (Hindi: \u0939\u092e \u0926\u093f\u0932 \u0926\u0947 \u091a\u0941\u0915\u0947 \u0938\u0928\u092e) \u00e8 un film del 1999 diretto da Sanjay Leela Bhansali, ed ispirato al romanzo di Maitreyi Devi \"Na Hanyate\". Il film \u00e8 stato distribuito nei paesi in lingua inglese con il titolo Straight from the Heart. Gli attori protagonisti del film sono Salman Khan, Ajay Devgan e Aishwarya Rai. Nel 2000 il film ha vinto i Filmfare Award per il miglior film, per miglior regista, per la migliore attrice e per altre sei categorie. \u00c8 stato inoltre il terzo maggiore incasso del 1999 in India e un incasso \"semi-hit\" all'esterno dell'India.\nTrama.\nNella citt\u00e0 di New Delhi, Nandini (Aishwarya Rai) \u00e8 la bella figlia di Pandit Darbar (Vikram Gokhale), un noto sostenitore della musica classica indiana. La famigliola vive assai bene, felice e senza problemi, in un grande palazzo.\nIn questa vita spensierata entra Sameer (Salman Khan), un ragazzo indo-italiano che vuole prendere lezioni di musica classica indiana sotto la guida di Pandit Darbar. Sameer si stabilisce definitivamente con la famiglia Darbar, ma Nandini prende in antipatia Sameer, perch\u00e9 le sembra che il giovanotto sia troppo spocchioso e saccente. Per\u00f2 i loro bisticci si trasformano in sentimenti d'amore.\nUn giorno per\u00f2 Pandit Darbar scopre che i due si stanno scambiando promesse d'amore, e perci\u00f2 diventa furioso con loro, perch\u00e9 ha gi\u00e0 programmato il matrimonio di Nandini con Vanraj (Ajay Devgan). Sameer \u00e8 bandito da Palazzo Darbar, e il padre di famiglia, per umiliarlo ancora di pi\u00f9 gli d\u00e0 la licenza di essere professore di musica classica, ma fuori dal suo paese. Sameer per\u00f2 non lascia immediatamente India. Rimane in citt\u00e0 e scrive lettere a Nandini, chiedendole di unirsi a lui in fuga, ma lei \u00e8 costretta ai suoi doveri, e accetta il matrimonio con Vanraj. Il giovane presto si accorge che la sposa non lo ama, e si arrabbia, perch\u00e9 lei non gli parla.\nVanraj allora, dopo qualche giorno, scopre le lettere d'amore da Sameer che la sposa nascondeva. Cos\u00ec il giovane cerca di mettersi in contatto con Sameer, e scopre che \u00e8 andato in Italia, nella terra dove \u00e8 nato, ad insegnare musica classica. Vanraj decide di partire subito per chiedere chiarimenti, e per affrontarlo, se necessario, in battaglia. Anche Nandini lo insegue nel viaggio nel Medio-Oriente.\nNandini e Vanraj arrivano prima a Budapest, ma sempre incappano in vicoli ciechi, alla ricerca di Sameer. Durante la loro ricerca, si trovano ad affrontare molti problemi e dilemmi; e nel frattempo lentamente Nandini arriva a scoprire cosa sia veramente Vanraj: un mostro, dispotico e indifferente alle esigenze di lei, che la lascia addirittura sofferente per strada, quando i due cadono in una rapina. Infatti Nandini viene ricoverata, ma Vanraj la va a trovare solo dopo qualche giorno dall'inizio della prognosi. Quando la va a trovare Banraj le dice che la loro relazione finisce l\u00ec, che lei pu\u00f2 andare da Sameer in Italia per il suo debutto in un concerto, e che non vuole pi\u00f9 vederla.\nNandini giunge in Italia, a Roma, ma si rende conto che Sameer \u00e8 cambiato, e pensa solo a s\u00e9 stesso. Nandini se ne accorge subito, sebbene Sameer le voglia ancora bene: infatti ripensa a tutto il viaggio che Vaneaj ha affrontato dall'India fino quasi all'Italia per chiarimenti. Del resto Vanraj non poteva sapere nulla della relazione capricciosa tra lei e Sameer. Ora dunque Nandini \u00e8 costretta a ricredersi: la sua idea per Vanraj \u00e8 cambiata. Lo raggiunge a Budapest, e riesce a farsi perdonare, coronando la sua storia d'amore."}
{"id": "3425340", "revid": "57342", "url": "https://it.wikipedia.org/wiki?curid=3425340", "title": "Giro di Lombardia 1999", "text": "La Giro di Lombardia 1999, novantatreesima edizione della corsa e valida come evento di chiusura della Coppa del mondo di ciclismo su strada 1999, fu disputata il 16 ottobre 1999, per un percorso totale di 262\u00a0km. Fu vinta dall'italiano Mirko Celestino, al traguardo con il tempo di 6h21'50\" alla media di 41,17\u00a0km/h.\nPartenza a Varese con 169 ciclisti; di essi 57 portarono a termine il percorso."}
{"id": "3425348", "revid": "307923", "url": "https://it.wikipedia.org/wiki?curid=3425348", "title": "Beaubourg (disambigua)", "text": ""}
{"id": "3425350", "revid": "98077", "url": "https://it.wikipedia.org/wiki?curid=3425350", "title": "Revisione di Parigi", "text": ""}
{"id": "3425351", "revid": "1782831", "url": "https://it.wikipedia.org/wiki?curid=3425351", "title": "Junko Noda", "text": " Noda in passato era affiliata con la Aoni Production. Inoltre, Junko Noda fa parte delle Hinata Girls, ed \u00e8 principalmente conosciuta per le serie anime \"Love Hina\" e \"One Piece\".\nNel 2005, Noda ha cantato in un EP intitolato \"Ready!\" insieme al chitarrista Jun Senoue. Il progetto \u00e8 chiamato JxJ (Jun x Junko) ed \u00e8 disponibile esclusivamente in Giappone."}
{"id": "3425357", "revid": "287204", "url": "https://it.wikipedia.org/wiki?curid=3425357", "title": "Bimota SB1", "text": "La SB1 \u00e8 una motocicletta \"Special\" da competizione, costruita dalla Bimota dal 1976 al 1980. Il nome, come da nomenclatura standard della casa, sta ad indicare che questo \u00e8 cronologicamente il primo modello dotato di propulsore Suzuki.\nStoria.\nLa nascita della SB1 si deve all'importatore italiano della Suzuki, la \"SAIAD\" di Torino, che chiese a Massimo Tamburini di realizzare un telaio in cui montare il motore bicilindrico a due tempi della TR 500 da GP, per poter vendere la nuova moto ai piloti del Campionato Italiano Juniores della mezzo litro, dove la SAIAD correva da alcuni anni con buon successo.\nIl frutto dell'accordo tra l'azienda torinese e la Bimota si vide al Salone di Milano 1975, insieme alla \"HDB1\" a motore Harley-Davidson 500.\nTecnica.\nCome detto, il motore della SB1 \u00e8 il bicilindrico due tempi raffreddato a liquido della TR 500, derivato da quello della \"Titan\", che erogava una potenza di 83 CV a 9.000 giri/min.\nIl telaio \u00e8 invece totalmente nuovo: si tratta di un traliccio in tubi d'acciaio al Cr-Mo a culla aperta, pesante 8,3\u00a0kg senza il forcellone (che aggiunge altri 3,9\u00a0kg), in cui il motore \u00e8 montato elasticamente e vincolato al telaio con due piastre in alluminio. Altra caratteristica, tipica peraltro delle Bimota dell'epoca, \u00e8 il pignone della catena di trasmissione finale concentrico al perno del forcellone, cos\u00ec da ridurre fortemente l'effetto del \"tiro catena\" (che consiste nella compressione della sospensione posteriore in fase di accelerazione, con effetto opposto in fase di rilascio).\nNuove anche le sospensioni: all'anteriore una forcella teleidraulica Ceriani da 35\u00a0mm, e al posteriore un monoammortizzatore Koni regolabile con sistema Cantilever. L'impianto frenante \u00e8 a tre dischi Brembo, tutti con pinze a doppio pistoncino; le ruote, prodotte dalla Speedline, sono a razze in lega di magnesio da 18\".\nLe competizioni.\nLe vendite furono aperte gi\u00e0 all'EICMA, con inizio delle consegne nel dicembre 1975, ad un prezzo di 3.850.000 lire, IVA esclusa. La moto era costruita tra Rimini e Torino: in Bimota si costruivano i telai e si allestiva la ciclistica, mentre presso la SAIAD si assemblavano le moto complete. L'azienda torinese provvedeva inoltre alla commercializzazione della moto (battezzata dalla SAIAD Suzuki Bimota TR 500 SB).\nLa SB1 si dimostr\u00f2 fin dall'inizio una moto molto competitiva, specialmente nell'Italiano Juniores, che nel biennio 1976-77 fu dominato dalle Bimota: nel '76 vinse Riccardo Romeri (con i primi sette classificati tutti su una SB1), e nel '77 Leandro Becheroni. Le stagioni successive portarono meno risultati alle Bimota, ma consentirono comunque a molti giovani centauri di farsi notare: tra i tanti, Loris Reggiani, terzo nell'Italiano Juniores 1979.\nTra i titoli conquistati dalla SB1 vi \u00e8 anche il Campionato Europeo della Montagna 1980 vinto da Sauro Valentini.\nLa produzione della SB1 cess\u00f2 nel 1980, dopo 50 ciclistiche complete realizzate."}
{"id": "3425364", "revid": "117616470", "url": "https://it.wikipedia.org/wiki?curid=3425364", "title": "Printemps", "text": "Printemps (\"primavera\" in francese) \u00e8 una catena di grandi magazzini francesi.\nIl negozio principale della catena si trova nella Boulevard Haussmann a Parigi insieme alle Galeries Lafayette, un altro dei principali centri di distribuzione organizzata francesi. Altri negozi Printeps si trovano a Parigi e nel resto della Francia, oltre che in alcune filiali estere fra cui Andorra, Tokyo e Jeddah. I negozi di Seul, Kuala Lumpur e Singapore aperti negli anni ottanta, e quello di Taipei aperto nel 1994, sono invece stati chiusi. L'unico ramo dell'azienda americano si trovava a Denver, Colorado, presso il Broadway Plaza Shopping Center. Aperto nel 1987, in seguito \u00e8 stato chiuso.\nPrintemps \u00e8 stato in precedenza propriet\u00e0 della PPR group, azienda madre di Gucci e FNAC.\nLe figure delle \"quattro stagioni\" sulla facciata sono state scolpite da Henri Chapu."}
{"id": "3425366", "revid": "1442080", "url": "https://it.wikipedia.org/wiki?curid=3425366", "title": "Carlos Alfaro Moreno", "text": "Caratteristiche tecniche.\nGiocava come attaccante, ricoprendo il ruolo di centravanti.\nCarriera.\nClub.\nCresciuto nel settore giovanile del Platense, debutt\u00f2 nella stagione 1983, scendendo in campo per 3 volte nel campionato Metropolitano. Fu incluso con maggiore continuit\u00e0 in prima squadra a partire dal Metropolitano 1984, nel corso del quale segn\u00f2 4 gol in 23 partite. Dopo essere diventato titolare fisso nella stagione 1985-1986, visse la sua migliore annata al Platense nel 1987-1988, in cui segn\u00f2 14 volte in 37 gare, guadagnandosi il trasferimento all'Independiente di Avellaneda.\nAl primo campionato giocato con la nuova casacca, il 1988-1989, Alfaro Moreno vinse il torneo. Nel 1989 venne nominato calciatore argentino dell'anno per via dei suoi risultati sia a livello di club che a livello di incontri internazionali con la selezione argentina. Nel 1991 lasci\u00f2 il Paese nat\u00eco per trasferirsi in Europa, alla societ\u00e0 spagnola dell'Espanyol di Barcellona.\nDebutt\u00f2 con la nuova squadra nella Primera Divisi\u00f3n spagnola 1991-1992; su 14 presenze, non segn\u00f2 alcuna rete, e fu dunque ceduto al Palam\u00f3s, formazione della Segunda Divisi\u00f3n spagnola. Anche nella cadetteria iberica non brill\u00f2 particolarmente, con 4 gol in 28 gare. Decise dunque a fare ritorno in patria, firmando nuovamente per l'Independiente, con cui gioc\u00f2 l'Apertura 1993 con 14 partite e 6 reti. Nel 1994 si risolse a cambiare nuovamente nazione, scegliendo di accasarsi al Barcelona di Guayaquil in Ecuador.\nNel Paese andino trov\u00f2 un discreto successo, registrando buone medie-gol e vincendo per due volte il torneo nazionale, nel 1995 e nel 1997; proprio nel 1997 lasci\u00f2 l'Ecuador per il Messico. Trasferitosi all'Am\u00e9rica di Citt\u00e0 del Messico, capitale dello stato mesoamericano, partecip\u00f2 alla Primera Divisi\u00f3n de M\u00e9xico 1997-1998. Nel 1998 fu protagonista di un fugace ritorno al Barcelona, con 19 gol in 30 gare. Nel 1999 ritrov\u00f2 l'Argentina, con il Ferro Carril Oeste; con la compagine bianco-verde disput\u00f2 la Primera Divisi\u00f3n 1999-2000, con 15 presenze e 1 rete. Nel 2000 venne ceduto ancora al Barcelona, con cui chiuse la carriera nel 2002.\nNazionale.\nLa prima esperienza di Alfaro Moreno in una Nazionale argentina fu quella con la selezione olimpica che partecip\u00f2 a . Scese in campo per la prima volta il 18 settembre 1988 contro gli , segnando su calcio di rigore all'83\u00ba minuto il gol del pareggio, rispondendo allo statunitense Windischmann. And\u00f2 ancora a segno contro l', nuovamente su rigore, mentre il 22 settembre fece gol al terzo minuto della gara con la . Fu presente anche nel quarto di finale contro il , vinto dalla selezione verde-oro con un gol di Geovani al 76\u00ba.\nIl 9 marzo 1989 debutt\u00f2 con la Nazionale maggiore. Fu poi incluso nella lista dei convocati per la Copa Am\u00e9rica 1989, debuttandovi il 2 luglio a Goi\u00e2nia contro il , sostituendo Caniggia al 67\u00ba. Scese in campo anche il 4 luglio contro l', entrando al 74\u00ba e venendo espulso all'89\u00ba. Dopo aver scontato la squalifica contro l', torn\u00f2 a essere impiegato, stavolta come titolare, nello 0-0 con la . Gioc\u00f2 l'ultima gara contro il , il 16 luglio a Rio de Janeiro."}
{"id": "3425380", "revid": "1305772", "url": "https://it.wikipedia.org/wiki?curid=3425380", "title": "Baldissera", "text": ""}
{"id": "3425384", "revid": "125605139", "url": "https://it.wikipedia.org/wiki?curid=3425384", "title": "Audiovisivo", "text": "Il termine audiovisivo (AV) si riferisce ad una tipologia di informazione costituita da suono e video. Pu\u00f2 pertanto riferirsi ad una proiezione di diapositive accompagnata da un commento parlato e/o musicale, una proiezione di diapositive durante una lezione o una conferenza, ma anche un film o un programma televisivo possono essere considerati un audiovisivo.\nAnche le presentazioni nel campo del commercio e/o aziendale sono da considerarsi degli audiovisivi, visto che alle parole pronunciate dal relatore si accompagnano le immagini delle diapositive proiettate su uno schermo, o da un proiettore o direttamente da un computer attraverso un videoproiettore. \nIl termine \"audiovisivo\" \u00e8 usato di solito nel gergo industriale, per esprimere media costituiti da video e audio insieme. "}
{"id": "3425388", "revid": "1745361", "url": "https://it.wikipedia.org/wiki?curid=3425388", "title": "Voreia Tzoumerka", "text": "Voreia Tzoumerka () \u00e8 un comune della Grecia situato nella periferia dell'Epiro (unit\u00e0 periferica di Giannina) con 4.361 abitanti secondo i dati del censimento 2001.\n\u00c8 stato istituiti a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3425389", "revid": "6923", "url": "https://it.wikipedia.org/wiki?curid=3425389", "title": "Museo greco-romano di Alessandria d'Egitto", "text": "Il Museo greco-romano di Alessandria d'Egitto si trova al centro della moderna Alessandria d'Egitto ed espone, nelle sue 27 sale e nei suoi giardini, circa quarantamila reperti archeologici, che coprono un arco di tempo di quasi 1000 anni di storia, dal 331 a.C., fondazione della citt\u00e0 di Alessandria, alla conquista araba del 640.\nIl museo, che fu fondato nel 1892 dal chediv\u00e8 Abbas II, annovera tra i suoi primi direttori archeologi italiani che contribuirono in maniera decisiva ad arricchire le sue collezioni, tra i quali Giuseppe Botti, Evaristo Breccia ed Achille Adriani.\nI reperti sono ordinati cronologicamente in diverse sezioni disposte in senso orario a partire dall'ingresso.\nTra i manufatti esposti di particolare interesse \u00e8 il mosaico a forma circolare che raffigura la regina Berenice II, moglie di Tolomeo III, che fu re d'Egitto dal 246 al 221 a.C.\nVoci correlate.\nEgitto"}
{"id": "3425391", "revid": "1543377", "url": "https://it.wikipedia.org/wiki?curid=3425391", "title": "Zagori (Epiro)", "text": "Zagori () \u00e8 un comune della Grecia situato nella periferia dell'Epiro (unit\u00e0 periferica di Giannina) con 4.348 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3425392", "revid": "195293", "url": "https://it.wikipedia.org/wiki?curid=3425392", "title": "Arrondissement di Foug\u00e8res", "text": ""}
{"id": "3425393", "revid": "1091378", "url": "https://it.wikipedia.org/wiki?curid=3425393", "title": "Nazanin Afshin-Jam", "text": " \nBiografia.\nNazanin Afshin-Jam \u00e8 nata a Teheran, in Iran. Suo padre era il capo dello Sheraton Hotel di Teheran (ora Tehran Homa Hotel), frequentato da occidentali. Durante la rivoluzione iraniana, suo padre \u00e8 stato incarcerato dalla Guardia Rivoluzionaria. Dopo essere stato liberato dalla prigione, \u00e8 fuggito dall'Iran con la famiglia in Spagna, e dopo un anno si \u00e8 trasferito in Canada come immigrato, stabilendosi a Vancouver.\nAfshin-Jam vive in Canada dall'et\u00e0 di due anni e si \u00e8 laureata in relazioni internazionali e scienze politiche presso l'Universit\u00e0 della British Columbia. Dopo la laurea, ha prestato servizio presso la Croce Rossa come Global Youth Educator. \nNel 2003 \u00e8 stata incoronata Miss Mondo Canada ed ha ottenuto la possibilit\u00e0 di rappresentare il Canada al concorso di bellezza Miss Mondo 2003, che si \u00e8 tenuto a Sanya, in Cina, il 6 dicembre 2003. La modella si \u00e8 classificata al secondo posto, dietro soltanto a Rosanna Davison, Miss Irlanda 2003, ed ha vinto anche il titolo di Regina Continentale delle Americhe e di Miss Sport.\nNel 2007 Nazanin Afshin-Jam ha debuttato anche come cantante con il singolo \"I Dance 4 U\", a cui sono seguiti i singoli \"Someday\" e \"On Christmas Day\".\nVita privata.\nPilota con licenza, Afshin-Jam vola sia su velivoli a motore che su alianti e ha raggiunto il grado pi\u00f9 alto nei Royal Canadian Air Cadets \u2014Warrant Officer First Class. \u00c8 cresciuta come cattolica ed \u00e8 praticante. \nIl 4 gennaio 2012, Afshin-Jam ha sposato Peter MacKay, allora ministro della giustizia e procuratore generale del Canada, in una cerimonia privata in Messico. La coppia ha due figli (Kian, nato nel 2013, e Caledon, nato nel 2018) e una figlia di nome Valentia, nata nel 2015."}
{"id": "3425395", "revid": "1543377", "url": "https://it.wikipedia.org/wiki?curid=3425395", "title": "Ziros", "text": "Ziros () \u00e8 un comune della Grecia situato nella periferia dell'Epiro (unit\u00e0 periferica di Prevesa) con 15.410 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3425400", "revid": "297059", "url": "https://it.wikipedia.org/wiki?curid=3425400", "title": "Orbital maneuvering system", "text": ""}
{"id": "3425401", "revid": "767487", "url": "https://it.wikipedia.org/wiki?curid=3425401", "title": "Die Marchesa d'Armiani", "text": "Die Marchesa d'Armiani \u00e8 un film muto del 1920 scritto e diretto da Alfred Halm che ha come protagonista Pola Negri nei panni della marchesa Assunta d'Armiani.\nProduzione.\nIl film fu prodotto dalla Projektions-AG Union (PAGU).\nDistribuzione.\nVistato dalla censura il 3 marzo 1921, il film fu distribuito in Germania dalla Universum Film (UFA) con il titolo originale \"Die Marchesa d'Armiani\", Usc\u00ec poi in Polonia ribattezzato \"Markiza d'Armiani\" ."}
{"id": "3425406", "revid": "37401", "url": "https://it.wikipedia.org/wiki?curid=3425406", "title": "Hammoukar", "text": ""}
{"id": "3425408", "revid": "767487", "url": "https://it.wikipedia.org/wiki?curid=3425408", "title": "Shuttle Avionics Integration Laboratory", "text": "Lo Shuttle Avionics Integration Laboratory (SAIL) \u00e8 una struttura situata al Lyndon B. Johnson Space Center presso Houston, Texas.\n\u00c8 la sola struttura del Programma Space Shuttle dove l'hardware dell'orbiter e il software di volo vengono integrati e testati.\nIl processo di test \u00e8 completo e rigoroso, spesso si considera il software dello Space Shuttle come il pi\u00f9 privo di bug dei sistemi operativi.\nIl laboratorio dispone di una completa riproduzione dell'avionica dello Shuttle, chiamata OV-095. L'elettronica \u00e8 identica per tipo e per posizione a quella della navetta reale. Molti membri dell'equipaggio hanno utilizzato questa struttura per l'addestramento."}
{"id": "3425410", "revid": "1652635", "url": "https://it.wikipedia.org/wiki?curid=3425410", "title": "David Pajo", "text": "Nel corso della sua carriera artistica ha usato gli pseudonimi Aerial M, M, e soprattutto Papa M.\n\u00c8 noto, soprattutto, per essere stato membro fondatore e chitarrista della rock band statunitense Slint e per aver collaborato a un numero elevato di progetti musicali tra cui The For Carnation, Tortoise e gli Zwan.\nBiografia.\nNato in Texas nel 1968, si trasfer\u00ec con la famiglia a Louisville, in Kentucky. Dopo aver suonato in diverse band hardcore locali, nel 1986 fond\u00f2, insieme ad alcuni membri degli Squirrel Bait, gli Slint. Con gli Slint pubblic\u00f2 nel 1989 il primo LP, \"Tweez\", e ottenne nel 1991 un discreto successo con il secondo LP, \"Spiderland\". Dopo l'uscita di questo disco, la band si sciolse.\nPajo, allora, entr\u00f2 nella formazione dei The For Carnation, band fondata da Brian McMahan, gi\u00e0 suo compagno negli Slint. Contemporaneamente, suon\u00f2 la chitarra negli Stereolab, il basso nei Royal Trux e la batteria nei King Kong.\nNel 1996 entr\u00f2 nei Tortoise, suonando il basso in \"Millions Now Living Will Never Die\" e, nel 1998, in \"TNT\", dopo di che lasci\u00f2 la band. Nel frattempo, cominci\u00f2 a pubblicare album da solista, sotto pseudonimi come Aerial M e Papa M.\nNel 2003 si un\u00ec agli Zwan, band fondata da Billy Corgan degli Smashing Pumpkins. L'album che pubblicarono, \"Mary Star of the Sea\", fu un insuccesso e, riguardo a questo, Pajo us\u00f2 parole molto dure nei confronti di Corgan.\nNel 2005 prima, e nel 2007 poi, si riun\u00ec con gli altri membri degli Slint per una serie di concerti che proponevano l'esecuzione integrale di \"Spiderland\". Nel 2015 sopravvisse a un tentativo di suicidio, preannunciato da un messaggio sul suo blog personale."}
{"id": "3425413", "revid": "57342", "url": "https://it.wikipedia.org/wiki?curid=3425413", "title": "Giro di Lombardia 1998", "text": "La Giro di Lombardia 1998, novantaduesima edizione della corsa e valida come evento di chiusura della Coppa del mondo di ciclismo su strada 1998, fu disputata il 17 ottobre 1998, per un percorso totale di 253\u00a0km. Fu vinta dallo svizzero Oscar Camenzind, al traguardo con il tempo di 5h59'01\" alla media di 42,282\u00a0km/h.\nPartenza a Varese con 195 ciclisti di cui 42 portarono a termine il percorso."}
{"id": "3425419", "revid": "110157", "url": "https://it.wikipedia.org/wiki?curid=3425419", "title": "Juliet-Jane Horne", "text": " In qualit\u00e0 di rappresentante della Scozia, la Horne si \u00e8 classificata al terzo posto in occasione del concorso di bellezza internazionale Miss Mondo 2001, ottenendo anche il titolo di Regina Continentale dell'Europa. \nIn quanto miglior risultato ottenuto da una concorrente britannica, la modella \u00e8 stata anche incoronata Miss Regno Unito ed ha quindi rappresentato il Regno Unito a Miss International, l'anno seguente, bench\u00e9 non sia poi riuscita a classificarsi. In seguito la modella ha anche partecipato al reality show \"Make Me a Supermodel\" condotto da Rachel Hunter nel 2005.\nLa prestazione di Juliet-Jane Horne rappresenta il miglior risultato mai ottenuto dalla Scozia non solo nella storia di Miss Mondo, ma anche in quello pi\u00f9 generale dei concorsi di bellezza internazionali, pari soltanto con Linda Gallagher, seconda classificata a Miss Universo 1980."}
{"id": "3425427", "revid": "94110578", "url": "https://it.wikipedia.org/wiki?curid=3425427", "title": "Progetto Teacher in Space", "text": "Il Progetto Teacher in Space (TISP) fu un progetto della NASA, annunciato da Ronald Reagan nel 1984, che aveva l'obiettivo di stimolare gli studenti statunitensi nello studio delle scienze, della matematica e nell'interesse verso l'esplorazione spaziale.\nIl programma fu cancellato a seguito della morte della sua prima partecipante, Christa McAuliffe, avvenuta nel disastro dello Space Shuttle Challenger (STS-51-L) nel 1986.\nPi\u00f9 di 11.000 insegnanti fecero domanda per aderire al programma; nel 1985, la NASA selezion\u00f2 Christa McAuliffe per essere la prima insegnante nello spazio con Barbara Morgan la sua sostituta.\nDopo l'incidente del Challenger, Reagan parl\u00f2 alla televisione annunciando che il programma sarebbe continuato. 12 anni dopo la morte della McAuliffe, Morgan fu assegnata alla missione STS-118 come specialista. Durante la missione ha tenuto alcune lezioni simili a quelle che avrebbe dovuto tenere la McAuliffe. "}
{"id": "3425428", "revid": "767487", "url": "https://it.wikipedia.org/wiki?curid=3425428", "title": "Willie Irvine", "text": "Carriera.\nGioc\u00f2 nella massima serie inglese con il Burnley e fu capocannoniere della categoria nel 1966."}
{"id": "3425430", "revid": "101711401", "url": "https://it.wikipedia.org/wiki?curid=3425430", "title": "Lagunaggio", "text": "Il lagunaggio, come la fitodepurazione e l'accumulo in serbatoi, \u00e8 una tecnica naturale di depurazione dei reflui di origine civile e industriale.\nLa depurazione avviene all'interno di stagni di ossidazione (\"wetponds\"), detti anche lagune o stagni biologici,\nall'interno dei quali avvengono processi di ossidazione e fermentazione simili a quelli che si realizzano in natura.\nIl refluo, prima di affluire negli stagni artificiali, deve essere sottoposto ad un pre-trattamento di grigliatura, ed eventuale disoleatura.\nI bacini possono essere realizzati tramite scavo nel terreno, con eventuale impermeabilizzazione tramite tappeto in argilla o fogli in materiale plastico termosaldato, nel caso il terreno non sia sufficientemente impermeabile.\nGli stagni possono essere disposti in serie o in parallelo.\nTipologia di lagune.\nLe lagune possono essere:\nLe vasche aerate hanno una profondit\u00e0 di circa 3 metri e sono mantenute in condizioni aerobiche da un sistema di aerazione artificiale.\nI carichi organici sono relativamente elevati e la popolazione microbica \u00e8 riconducibile a quella degli impianti a fanghi attivi.\nNelle lagune non aerate la biodemolizione avviene naturalmente, sia aerobicamente mediante la fotosintesi algale e/o l'ossigeno atmosferico assorbito attraverso la superficie aria/acqua, che anaerobicamente.&lt;br&gt;\nLe lagune non aerate possono essere ulteriormente classificate, in base ai processi biologici che avvengono all'interno, in:\nStagni aerobici.\nLe lagune hanno profondit\u00e0 ridotta (25 - 40 cm) per permettere alla luce solare di penetrare fino al fondo e per garantire la presenza di ossigeno disciolto in tutto il volume liquido.\nIn tutta la massa liquida si sviluppano le alghe verdi che, tramite fotosintesi, forniscono l'ossigeno necessario al metabolismo delle sostanze organiche\nPer evitare l'accumulo di solidi sedimentabili sul fondo si provvede a ricircolare tramite pompaggio la massa del bacino.\nStagni anaerobici.\nHanno profondit\u00e0 maggiore rispetto ai precedenti (2,5 \u2013 5 m); in queste condizioni lo scambio di ossigeno con l'atmosfera \u00e8 trascurabile.\nTali stagni vengono utilizzati per trattare reflui con carico organico elevato.\nA causa della eccessiva torbidit\u00e0 l'ossigeno e la luce si fermano nei primi strati superficiali e pertanto la sostanza organica immessa subisce un fenomeno di fermentazione ad opera di batteri anaerobici (facoltativi nella parte superficiale e stretti sul fondo), simile a quanto avviene nei digestori anaerobici non riscaldati; per questo motivo questi stagni possono esser causa di sviluppo di cattivi odori.\nIn corrispondenza della superficie si sviluppa una crosta che, insieme alla torbidit\u00e0 dell'acqua, impedisce il passaggio della luce solare e pertanto, venendo meno la fotosintesi algale, inibisce lo sviluppo delle alghe.\nOltre ai pretrattamenti citati in precedenza, questo sistema richiede anche una sedimentazione primaria.\nRiescono a rimuovere fino al 70% della sostanza organica e fino al 30% dei solidi sospesi, per\u00f2 hanno una efficienza limitata nella rimozione dei batteri patogeni.\nStagni facoltativi.\nSono i pi\u00f9 comuni e maggiormente utilizzati.\nHanno una profondit\u00e0 variabile da 1 a 2 m e in essi si svolgono sia processi aerobici che anaerobici.\nIn queste lagune si distinguono tre zone:\nLe prestazioni di queste vasche migliorano mediante la miscelazione del liquame entrante con l'effluente depurato.\nApplicazioni.\nLe lagune sono indicate per la depurazione di reflui provenienti da piccoli o medi centri urbani o da comunit\u00e0 a popolazione fluttuante (villaggi turistici, camping, ecc.).\nInfatti nel D.Lgs. n.152/2006 e s.m.i (T.U. ambiente), tra le indicazioni generali riportate nell'Allegato 5, si legge: \"per tutti gli insediamenti con popolazione equivalente compresa tra 50 e 2.000 abitanti equivalenti, si ritiene auspicabile il ricorso a tecnologie di depurazione naturale quali il lagunaggio o la fitodepurazione ...\".\nIl lagunaggio pu\u00f2 essere utilizzato anche come trattamento terziario dei reflui provenienti dai depuratori tradizionali.\nPossono essere realizzate anche a valle di un impianto di fitodepurazione, con la duplice funzione di affinamento finale delle acque trattate e di riqualificazione ambientale e paesaggistica del luogo."}
{"id": "3425431", "revid": "39616616", "url": "https://it.wikipedia.org/wiki?curid=3425431", "title": "William Irvine", "text": ""}
{"id": "3425432", "revid": "767487", "url": "https://it.wikipedia.org/wiki?curid=3425432", "title": "A\u0121van Mkrt\u010dyan", "text": ""}
{"id": "3425434", "revid": "1543377", "url": "https://it.wikipedia.org/wiki?curid=3425434", "title": "Gorteriinae", "text": "Gorteriinae \u00e8 una sottotrib\u00f9 di pianteangiosperme dicotiledoni della famiglia delle Asteraceae.\nEtimologia.\nIl nome della sottotrib\u00f9 deriva da un suo genere (\"Gorteria\"), il cui nome a sua volta \u00e8 stato dedicato al botanico olandese, medico, professore presso l'Universit\u00e0 di Harderwijk David de Gorter (1717-1783).\nIl nome scientifico \u00e8 stato proposto dai botanici inglesi George Bentham (22 settembre 1800 \u2013 10 settembre 1884) e Joseph Dalton Hooker (30 giugno 1817 \u2013 10 dicembre 1911) nella pubblicazione \"Genera Plantarum ad exemplaria imprimis in herbariis Kewensibus - 2(1): 167, 211. 1873\" del 1873.\nDescrizione.\nLe specie di questa sottotrib\u00f9 hanno un portamento erbaceo o arbustivo con organi interni contenenti quasi sempre latice. Raramente sono presenti piccoli alberi come in \"Didelta spinosa\".\nLe foglie lungo il caule sono disposte in modo alterno e sono ricoperte o di spine o di peli anche lanosi (spesso questi sono disposti in striature longitudinali). La lamina pu\u00f2 essere intera oppure da lobata a pennaosetta.\nLe infiorescenze sono composte da capolini peduncolati (con peduncoli lanosi, oppure provvisti di ghiandole lunghe o corte), scaposi o sessili. I capolini di tipo radiato (raramente di tipo discoide), sono formati da un involucro composto da brattee (o squame) disposte su pi\u00f9 serie all'interno delle quali un ricettacolo fa da base ai fiori tubulosi (quelli centrali o del disco) e ligulati (quelli periferici e radianti). L'involucro pu\u00f2 avere varie forme: campanulato, cilindrico, urceolato o obconico. Le brattee sono connate in diversi modi, in genere alla base (in \"Didelta\" sono libere), con forme spesso acute, con spine o mucroni apicali, la superficie pu\u00f2 essere glabra o variamente pelosa. Il ricettacolo \u00e8 profondamente alveolato; in alcuni casi incomincia a lignificarsi all'antesi.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi (quelli del disco) e sterili o neutri (quelli periferici).\nIl frutto \u00e8 un achenio con pappo. Gli acheni sono costoluti e dorsoventralmente asimmetrici; il pericarpo si presenta con una subepidermide sclerificata su 1 - 2 strati di cellule rotondeggianti. Il pappo \u00e8 costituito da una o due serie di squame da piccole a grandi (raramente \u00e8 assente).\nDistribuzione e habitat.\nLa distribuzione prevalente di questo gruppo \u00e8 nel Sudafrica.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe piante di questa voce appartengono alla trib\u00f9 Arctotideae della sottofamiglia Vernonioideae. Questa assegnazione \u00e8 stata fatta solo ultimamente in base ad analisi di tipo filogenetico sul DNA delle piante. Precedenti classificazioni descrivevano queste piante nella sottofamiglia Cichorioideae.\nIl gruppo Gorteriinae \u00e8 sicuramente monofiletico i cui caratteri principali sono:\nUn plesiomorfismo importante \u00e8 la profondit\u00e0 di divisione dei lobi della corolla dei fiori del disco (una comparazione del rapporto lunghezza/ampiezza dei lobi della corolla dei fiori del disco rivela che la profondit\u00e0 dei lobi nelle Gorteriinae \u00e8 maggiore rispetto al vicino gruppo Arctotidinae).\nLe ultime analisi e ricerche di tipo filogenetico usando le sequenze del DNA nucleare dei cloroplasti non hanno ancora permesso di definire in modo univoco la struttura tassonomica interna della sottotrib\u00f9. In particolare (vedere il cladogramma semplificato e tratto da uno i questi studi) sono stati individuati due cladi principali: \u201cClade A\u201d con i generi \"Gazania\", \"Hirpicium\" e \"Gorteria\" (i peli delle foglie sono disposti in striature longitudinali e le appendici apicali delle antere sono frangiate) e il \u201cClade B\u201d con i generi \"Bekheya\", \"Didelta\", \"Cullumia\", \"Cuspidia\" e \"Heterorhachis\" (le foglie sono provviste di spine e i peli dello stilo sono mammillati). In entrambi i cladi sono presenti dei generi parafiletici (\"Hirpicium\", \"Bekheya\" e \"Cullumia\").\nUn recente studio per risolvere la parafilia di \"Hirpicium\" propone la seguente soluzione: per i due cladi indipendenti di \"Hirpicium\" due nuovi generi: \"Berkheyopsis\" e \"Roessleria\" . Il nome \"Hirpicium\" (ora un sottogenere) rimane cos\u00ec circoscritto per il gruppo di specie nidificate all'interno del genere \"Gorteria\". Il \"Clade A\" viene cos\u00ec modificato:\nComposizione della sottotrib\u00f9.\nIn questo gruppo sono compresi 8 generi e 138 specie:\nChiave analitica.\nPer meglio comprendere ed individuare i vari generi l'elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue un genere dall'altro).\nFlora spontanea italiana.\nSul territorio italiano, per questa sottotrib\u00f9, \u00e8 presente la seguente entit\u00e0::* \"Gazania rigens\" - Gazania strisciante: l'altezza massima della pianta \u00e8 di 2 - 4 dm; il ciclo biologico \u00e8 annuo; la forma biologica \u00e8 emicriptofita scaposa (\"H scap\"); il tipo corologico \u00e8 Sud Africano; l'habitat tipico sono gli incolti aridi in ambienti costieri; in Italia \u00e8 una specie comune e si trova al Sud fino ad una quota di 300 ."}
{"id": "3425436", "revid": "287204", "url": "https://it.wikipedia.org/wiki?curid=3425436", "title": "Campionato argentino di pallavolo maschile", "text": "Il campionato argentino di pallavolo maschile \u00e8 un insieme di tornei pallavolistici per squadre di club argentine, istituiti dalla Federazione pallavolistica dell'Argentina."}
{"id": "3425439", "revid": "729019", "url": "https://it.wikipedia.org/wiki?curid=3425439", "title": "Ferrovia Salemi-Kaggera", "text": "La ferrovia Salemi-Kaggera era una ferrovia a scartamento ridotto di 950 mm (\"metrico italiano\") costruita, ma non aperta all'esercizio.\nLunga 26,3 chilometri, avrebbe dovuto collegare la stazione di Salemi, gi\u00e0 capolinea della linea a scartamento ridotto proveniente da Santa Ninfa (nonch\u00e9 scalo ferroviario sulla tratta Alcamo\u2013Castelvetrano) con la stazione di Kaggera ossia l'attuale scalo di Calatafimi (attivato nel 1937) sulla Alcamo Dir.ne\u00a0\u2013 Trapani (stazione che avrebbe cambiato nome), toccando i paesi di Salemi, Vita e Calatafimi (la cui stazione con relativo fabbricato viaggiatori e magazzino merci \u00e8 ancora visibile in Contrada Ponte Patti). Nelle intenzioni dei progettisti essa sarebbe diventata una prosecuzione della rete a scartamento ridotto dell'isola unendo direttamente Santa Ninfa alla stazione di Kaggera (l'attuale Calatafimi).\nStoria.\nLa realizzazione delle opere civili fu affidata alla \u201cSociet\u00e0 Anonima per Costruzione ed Esercizio di Ferrovie\u201d (CEF) che complet\u00f2 per intero sede, opere d'arte e fabbricati, ma la linea non venne mai aperta al traffico."}
{"id": "3425443", "revid": "767487", "url": "https://it.wikipedia.org/wiki?curid=3425443", "title": "Ara Mkrt\u010dyan", "text": ""}
{"id": "3425448", "revid": "514736", "url": "https://it.wikipedia.org/wiki?curid=3425448", "title": "Consorti dei sovrani spagnoli", "text": "Di seguito \u00e8 riportato l'elenco delle donne che sono state le consorti dei sovrani della Spagna unita dopo la Reconquista alle quali \u00e8 riconosciuto lo status di regina consorte; la lista contiene anche un re consorte, marito di Isabella II. L'elenco comprende anche la dinastia dei Bonaparte, anche se il re Giuseppe non \u00e8 stato riconosciuto come tale dalle Cortes Generales."}
{"id": "3425453", "revid": "1318658", "url": "https://it.wikipedia.org/wiki?curid=3425453", "title": "Centrale idroelettrica di Biasca", "text": "La centrale idroelettrica di Biasca \u00e8 situata a sud di Biasca nel Canton Ticino. \u00c8 l'elemento conclusivo degli impianti delle officine idroelettriche di Blenio prima della resituzione delle acque prelevate principalmente lungo il ramo del fiume Brenno nel fiume Ticino.\nDescrizione.\nLa centrale sotterranea situata ad un altitudine di circa 280 m , sfrutta il dislivello presente rispetto il bacino artificiale di Malvaglia (invaso massimo a 990 m). Questo bacino raccoglie, oltre che le acque del piccolo bacino imbrifero del fiume Orino (affluente del Brenno), soprattutto che raccoglie le acque turbinate nella centrale di Olivone attraverso un cunicolo in montagna (provenienti dal Luzzone e prima ancora da Carassina) e le acque degli affluenti di sinistra della bassa valle di Blenio.\nDa Malvaglia le acque si incanalano nella montagna per 10.5 km sopra la centrale di Biasca raggiungendo un pozzo piezometrico. Lungo il percorso vengono prelevate anche acque in val Pontirone e delle prese situate nelle valli di Osogna e Cresciano si innestano al pozzo. Da qui con un dislivello di circa 700 m le acque vengono turbinate ed in seguito restituite al fiume Ticino. .\nCon i suoi 324 MW di potenza installata, \u00e8 la centrale idroelettrica pi\u00f9 grande del Canton Ticino.\nNel 2006 fu sottoposta a interventi di potenziamento."}
{"id": "3425454", "revid": "716642", "url": "https://it.wikipedia.org/wiki?curid=3425454", "title": "Ted Harper", "text": "Carriera.\nInizi\u00f2 a giocare nel Blackburn ed esplose nel 1925 quando la sua squadra acquist\u00f2 Syd Puddefoot, i cui assist lo portarono a segnare 43 gol in 37 partite. Questa performance gli valse il titolo di capocannoniere e costitu\u00ec il nuovo record della Football League. Pass\u00f2 poi allo Sheffield Wednesday ed in seguito al Tottenham, da cui fu pagato \u00a35500 (allora la cifra pi\u00f9 alta mai spesa per un calciatore). Nella stagione 1930-1931 segn\u00f2 30 reti, record per il club, ma fu poi fermato da un infortunio. In seguito and\u00f2 al Preston North End in Second Division ma la sua ottima media gol non fu sufficiente a portare la squadra alla promozione. Chiuse la carriera dopo un ultimo anno al Blackburn."}
{"id": "3425458", "revid": "39616851", "url": "https://it.wikipedia.org/wiki?curid=3425458", "title": "Search for Extra-Terrestrial Intelligence", "text": ""}
{"id": "3425459", "revid": "767487", "url": "https://it.wikipedia.org/wiki?curid=3425459", "title": "Danny Saucedo", "text": "Danny nasce a Stoccolma da madre boliviana e padre polacco.\nNel 2006 \u00e8 un finalista di \"Idol\", talent show svedese. Entra poi in seguito a far parte del trio pop E.M.D.. Partecipa nel 2008 all'Eurovision Dance Contest con Jeanette Carlsson e si posiziona 12\u00ba. Partecipa al Melodifestivalen classificandosi prima 3\u00ba nel 2009 e poi 2\u00ba due volte di fila nel 2011 e 2012. Nell'edizione 2013 invece \u00e8 presentatore insieme a Gina Dirawi."}
{"id": "3425460", "revid": "729019", "url": "https://it.wikipedia.org/wiki?curid=3425460", "title": "Centrale idroelettrica Verzasca", "text": "La centrale idroelettrica Verzasca \u00e8 una centrale idroelettrica alimentatata dal lago della diga di Contra. \u00c8 costituita da tre turbine Francis, con una produzione annua di energia pari a 220 GWh, per due terzi di propriet\u00e0 della citt\u00e0 di Lugano e per il resto della Azienda elettrica ticinese AET."}
{"id": "3425461", "revid": "767487", "url": "https://it.wikipedia.org/wiki?curid=3425461", "title": "Jimmy Glazzard", "text": "Carriera.\nGioc\u00f2 per quasi tutta la carriera nell'Huddersfield Town. Fu capocannoniere della Firts Division inglese nel 1954 con 29 reti."}
{"id": "3425462", "revid": "287451", "url": "https://it.wikipedia.org/wiki?curid=3425462", "title": "Giuseppe Botti (egittologo)", "text": "Biografia.\nFiglio di Tommaso e Barbara Manzini, si laure\u00f2 in lettere all'Universit\u00e0 di Bologna.\nOttimo conoscitore dei classici latini e greci, si dedic\u00f2 particolarmente alla cultura egiziana antica, grazie agli stimoli del suo mentore G. Kminek-Szedlo. A causa delle disagiate condizioni economiche interruppe la sua carriera di egittologo per dedicarsi all'insegnamento nei licei. Infatti, nel 1882-83 insegn\u00f2 a Cagliari, nel 1883-84 a Matera, nel 1888 a Spoleto e nel 1889 ad Alessandria d'Egitto.\nQuando nel 1892 fu aperto il Museo greco-romano di Alessandria d'Egitto, Botti fu nominato direttore e riordinatore, coadiuvato da \u00c9mile Brugsch e da Alexandre Barsanti.\nDa questo momento egli riprese in pieno l'attivit\u00e0 di egittologo, e infatti nel 1892 inizi\u00f2 gli scavi nella necropoli di K\u014dmesh-Shug\u0101fah; nel 1895 scav\u00f2 a Ham\u016bd es-Sawari; nel 1896 scav\u00f2 nei pressi della cosiddetta colonna di Pompeo, sotto la quale venne alla luce il Serapeo; nel 1897 scav\u00f2 a Borg Ab\u016b el-Hashem."}
{"id": "3425468", "revid": "339392", "url": "https://it.wikipedia.org/wiki?curid=3425468", "title": "Nationaldemokratische Partei Deutschlands", "text": ""}
{"id": "3425472", "revid": "149587", "url": "https://it.wikipedia.org/wiki?curid=3425472", "title": "Chiesa cattolica in Malta", "text": ""}
{"id": "3425480", "revid": "767487", "url": "https://it.wikipedia.org/wiki?curid=3425480", "title": "Art'owr Mkrt\u010dyan (calciatore)", "text": ""}
{"id": "3425481", "revid": "599013", "url": "https://it.wikipedia.org/wiki?curid=3425481", "title": "Jimmy Settle", "text": "Carriera.\nJimmy Settle gioc\u00f2 la maggior parte della sua carriera nell'Everton ed ottenne il titolo di capocannoniere della First Division nel 1902, anno in cui la sua squadra si classific\u00f2 seconda in campionato."}
{"id": "3425483", "revid": "1543377", "url": "https://it.wikipedia.org/wiki?curid=3425483", "title": "Universit\u00e0 in Romania", "text": "Lista delle universit\u00e0 della Romania ordinate in base alle sedi.\nAlba Iulia.\nUniversit\u00e0 non pi\u00f9 attive\nBucarest.\nUniversit\u00e0 non pi\u00f9 attive\nCraiova.\nUniversit\u00e0 non pi\u00f9 attive\nDeva.\nUniversit\u00e0 non pi\u00f9 attive\nIa\u0219i.\nUniversit\u00e0 non pi\u00f9 attive\nT\u00e2rgu Mure\u0219.\nUniversit\u00e0 non pi\u00f9 attive\nTimi\u0219oara.\nUniversit\u00e0 non pi\u00f9 attive"}
{"id": "3425484", "revid": "287204", "url": "https://it.wikipedia.org/wiki?curid=3425484", "title": "Fredrik Kempe", "text": "Ha scritto molte canzoni per il Melodifestivalen.\nCanzoni scritte da Kempe per il Melodi Grand Prix.\nNel 2010 ha scritto una canzone per il Melodi Grand Prix, selezione norvegese per l'Eurovision, intitolata \"My Heart is Yours\" e cantata da Didrik Solli-Tangen, vincendo l'evento."}
{"id": "3425487", "revid": "228587", "url": "https://it.wikipedia.org/wiki?curid=3425487", "title": "Heat Guy J", "text": " \u00e8 una serie televisiva anime fantascientifica di ventisei episodi, creata dal regista Kazuki Akane e dallo studio Satelight. Dalla serie \u00e8 stato adattato un manga di un volume pubblicato dalla K\u014ddansha.\nTrama.\n\"Heat Guy J\" racconta le avventure di un giovane ufficiale dei servizi speciali chiamato Daisuke Aurora, e del suo partner androide chiamato semplicemente \"J\" (R-JAJA000106). A prima vista, Daisuke sembra una persona con un forte senso di giustizia e umanit\u00e0, ma in realt\u00e0 combatte il crimine perch\u00e9 il padre, un politico, \u00e8 stato assassinato dai terroristi. La coppia vive e lavora nella immaginaria, futuristica metropoli di \"Judoh\" (Jewde), una citt\u00e0 galleggiante artificiale sul mare, di circa 30 chilometri di diametro. Al centro di Judoh si trova la sede della divisione dei servizi speciali dell'Ufficio di presidenza della Sicurezza Urbana, costantemente afflitto dalla carenza di fondi e di personale."}
{"id": "3425488", "revid": "1305887", "url": "https://it.wikipedia.org/wiki?curid=3425488", "title": "Danny Ketch", "text": ""}
{"id": "3425494", "revid": "767487", "url": "https://it.wikipedia.org/wiki?curid=3425494", "title": "Pop Robson", "text": "Carriera.\nGioc\u00f2 nella First Division inglese in diverse squadre. Fu capocannoniere del campionato nel 1973."}
{"id": "3425495", "revid": "767487", "url": "https://it.wikipedia.org/wiki?curid=3425495", "title": "Giovanni Kminek-Szedlo", "text": "\u00c8 solitamente ricordato come il primo egittologo di quella che oggi \u00e8 la Repubblica Ceca ma siccome pass\u00f2 la maggior parte della vita e fece la sua carriera in Italia, non \u00e8 solitamente visto come il fondatore dell'egittologia ceca, figura ricercata piuttosto nel pi\u00f9 tardo Franti\u0161ek Lexa.\nBiografia.\nNato a Praga, si diplom\u00f2 a Plze\u0148 nel 1846 e nei successivi due anni frequent\u00f2 la facolt\u00e0 d'Arte dell'Universit\u00e0 Charles-Ferdinand di Praga.&lt;br&gt;\nDurante i moti rivoluzionari del 1848, per il suo coinvolgimento nei combattimenti sulle barricate, Kminek-Szedlo fu arruolato forzatamente nell'esercito dell'Impero austriaco e fu inviato in Italia settentrionale.\nDopo aver lasciato l'esercito Kminek-Szedlo rimase in Italia per proseguire i suoi studi ed italianizz\u00f2 il suo nome in \"Giovanni\". Egli ottenne un impiego al neo-fondato (1871) Museo Civico Archeologico di Bologna inizialmente come dimostratore, ma in seguito fu in grado di diventare il curatore della collezione egizia del museo. Dal 1878 fu designato lettore in egittologia all'Universit\u00e0 di Bologna, ed intorno a questo periodo pubblic\u00f2 vari lavori perlopi\u00f9 riguardanti la collezione egizia locale. La sua opera pi\u00f9 ricordata \u00e8 indubbiamente la catalogazione della suddetta collezione, pubblicata in un catalogo nel 1895 ed ancora in uso: la maggior parte dei manufatti della collezione infatti ha un numero di catalogo che inizia con \"KS\", dalle iniziali del suo cognome.\nGiovanni Kminek-Szedlo mor\u00ec a Bologna il 24 novembre 1896."}
{"id": "3425496", "revid": "1522738", "url": "https://it.wikipedia.org/wiki?curid=3425496", "title": "Narishma", "text": ""}
{"id": "3425502", "revid": "729019", "url": "https://it.wikipedia.org/wiki?curid=3425502", "title": "Linea Blu (metropolitana di Bangkok)", "text": "La linea Chaloem Ratchamongkhon, meglio conosciuta come linea Blu, \u00e8 una linea della metropolitana di Bangkok, capitale della Thailandia. \u00c8 stata la prima ad entrare in funzione nel Paese e il primo tratto fu inaugurato nel 2004. Compie un anello intorno alla citt\u00e0 e dalla zona di sud-ovest parte un prolungamento fino alla stazione di Lak Song, nel distretto di Bang Khae. La linea \u00e8 stata completata nel luglio del 2019 e, dopo due mesi di prova, il prolungamento \u00e8 stato ufficialmente inaugurato nel settembre successivo.\nStoria.\nLa costruzione ebbe inizio il 19 novembre 1996, il progetto sub\u00ec molti ritardi a causa della crisi economica thailandese del 1997 e per i problemi derivanti dalla natura del terreno paludoso cittadino. Fu inaugurata il 3 luglio 2004 dal re Bhumibol Adulyadej e dalla regina Sirikit, tuttavia gi\u00e0 da aprile era stata aperta in alcuni periodi. La metropolitana ebbe inizialmente un buon successo che and\u00f2 scemando dopo poco tempo, attestandosi su una media di 180.000-200.000 utenti giornalieri (contro la previsione di 400.000) nonostante l'abbattimento dei prezzi da 12-38 baht a 10-15 baht. In seguito i prezzi salirono e nel luglio del 2016 variavano dai 16 ai 40 baht per gli adulti e la met\u00e0 per bambini e anziani.\nAl momento dell'inaugurazione della linea viola, il 6 agosto 2016, il prolungamento di circa 1,2 chilometri della linea blu fino al capolinea di Tao Poom della linea viola non era ancora stato completato e gli utenti dovettero per un periodo trasferirsi con degli autobus navetta tra la stazione di Bang Sue della linea blu e la stazione di Tao Poon della linea viola, distanti circa 1,2 chilometri. Il tratto mancante, che fa parte della linea blu, fu inaugurato l'11 agosto 2017. Per completare la linea mancava tutto il tratto a est del fiume Chao Phraya, nel grande agglomerato di Thonburi.\nIl prolungamento a est, avente uno sviluppo di 28 km, comprendeva la costruzione di 19 nuove stazioni; fu completato nel luglio del 2019 e, dopo due mesi di prova, venne ufficialmente inaugurato nel settembre successivo. Con la sua realizzazione furono aggiunti 35 convogli di tre carrozze ciascuno e il trasporto giornaliero della Linea Blu arriv\u00f2 a passeggeri.\nOperazioni.\nLa linea Blu \u00e8 lunga circa 48 km ed \u00e8 servita da 38 stazioni. Il servizio pu\u00f2 trasportare fino a 500.000 passeggeri al giorno ed \u00e8 svolto da una flotta di 54 convogli di tipo \"Modular System\" della Siemens, che raggiungono gli 80 km/h. I 35 convogli aggiunti dopo il completamento della linea nel luglio 2019 sono i \"Modular System\" di seconda generazione. La linea parte dalla piattaforma superiore della stazione di Tha Phra, nel distretto Bangkok Yai di Thonburi, si sviluppa in sopraelevata dirigendosi verso nord fino alla stazione di Bang O. Curva quindi verso est, attraversa il Chao Phraya e ferma alle stazioni di Bang Pho e Tao Poon nel distretto di Bang Sue. Scende quindi sottoterra e segue le strada Kamphaeng Phet, curva a nord lungo la Phahon Yothin e poi a est lungo la strada Lat Phrao. Si dirige quindi a sud lungo la strada Ratchadaphisek fino alla stazione QSNCC e curva a ovest seguendo la strada Rama IV. Passa sotto alla stazione di Hua Lamphong delle Ferrovie di Stato e prosegue verso ovest passando il fiume Chao Phraya con una galleria sotterranea. Esce quindi in sopraelevata e alla stazione di Tha Phra completa l'anello, ferma per\u00f2 alla piattaforma inferiore della stazione e prosegue nel prolungamento di sud-ovest lungo la Statale Phetkasem fino alla stazione di Lak Song station nel distretto di Bang Khae.\nHa interscambi con i treni sopraelevati Bangkok Skytrain della linea Silom alle stazioni di Si Lom e di Bang Wa, con quelli della linea Sukhumvit alle stazioni di Sukhumvit, Phahon Yothin e Chatuchak. Alla stazione di Tao Poom vi \u00e8 l'interscambio con la linea Viola della metropolitana. Altri collegamenti importanti sono quelli con le Ferrovie di Stato alla stazione di Bang Sue, la stazione centrale Hua Lamphong e la stazione di Bang Khun Non si trova nei pressi della stazione di Thonburi delle Ferrovie di Stato. Alla stazione di Phetchaburi c'\u00e8 il collegamento con l'Airport Rail Link. Vi sono due depositi dei treni, il primo si trova nel distretto di Huai Khwang, tra le stazioni di Phra Ram 9 e Thailand Cultural Centre. Il secondo \u00e8 nel distretto di Chom Thong, nei pressi della stazione Phetkasem 48.\nTutti gli ingressi delle stazioni sono elevati di un metro dal piano stradale per evitare che le frequenti inondazioni che affliggono Bangkok raggiungano le gallerie. Tutte le stazioni sono dotate di ascensori e rampe per consentire l'accesso ai passeggeri in sedia a rotelle. Per ragioni di sicurezza, le banchine sono separate dai binari da schermi di protezione e porte a scorrimento automatico che si aprono solo a convoglio fermo. Oltre al personale di controllo di servizio sulle banchine, sono installate telecamere a circuito chiuso. Ogni convoglio \u00e8 costituito da 2 locomotrici ed una carrozza centrale."}
{"id": "3425503", "revid": "1632387", "url": "https://it.wikipedia.org/wiki?curid=3425503", "title": "Nocellara del Belice", "text": "La Nocellara del Belice \u00e8 una cultivar di olivo che si produce in Sicilia occidentale, in particolare nel territorio della Valle del Belice.\nSi tratta di una cultivar a duplice attitudine e ha un livello di produttivit\u00e0 molto buono, non soggetto ad alternanza, con una resa dell'olio medio-alta e un'acidit\u00e0 molto bassa. L'albero di Nocellara ha vigoria media, portamento espanso e chioma mediamente espansa. \u00c8 una variet\u00e0 autoincompatibile e per l'impollinazione si fa generalmente ricorso a varie altre cultivar, in special modo la Giarraffa e la Pidicuddara. Produce un olio dal profumo interessante e dal gusto particolarmente inteso e corposo, fruttato e con sentori di pomodoro verde, mandorla e carciofo. \u00c8 il componente principale dell'olio Valle del Belice DOP (almeno 70%).\nProduce inoltre una particolare oliva da mensa, l'Oliva Nocellara del Belice DOP.\n\u00c8 quindi l'unico cultivar in Europa ad avere due DOP per la stessa variet\u00e0: \"Valle del Bel\u00ecce\" per l'olio (GUCE L. 273 del 21.08.04) e \"Nocellara del Bel\u00ecce\" per l'oliva da mensa (GUCE L. 15 del 21.01.98)."}
{"id": "3425507", "revid": "125407953", "url": "https://it.wikipedia.org/wiki?curid=3425507", "title": "Carlson Young", "text": "Biografia.\nStudia presso la scuola per attori di Los Angeles, la \"Warner Loughlin Studios\", e dal 2009 ha partecipato a diverse serie televisive come \"Heroes\", \"True Blood\", \"\" e \"Big Time Rush\". Nel 2011 ha ottenuto il ruolo di Laura nel thriller \"The Perfect Student\".\nYoung \u00e8 maggiormente conosciuta per il ruolo di Tiffany nella serie televisiva Disney Channel \"As the Bell Rings\" e per il ruolo di Brooke nella serie \"Scream\"."}
{"id": "3425512", "revid": "1186766", "url": "https://it.wikipedia.org/wiki?curid=3425512", "title": "Bassini", "text": ""}
{"id": "3425519", "revid": "39617714", "url": "https://it.wikipedia.org/wiki?curid=3425519", "title": "Bryan Stanley Robson", "text": ""}
{"id": "3425521", "revid": "1516566", "url": "https://it.wikipedia.org/wiki?curid=3425521", "title": "Sulesomab", "text": "Il 99mTc-sulesomab \u00e8 un anticorpo monoclonale di topo legato chimicamente ad un radionuclide il tecnezio-99m, il cui nome commerciale \u00e8 LeukoScan.\nEsso \u00e8 approvato per la diagnostica per imaging delle infezioni e dell'infiammazione in corso di osteomielite; \u00e8 anche studiato per altre indicazioni come la diagnostica dei tessuti molli.\nL'anticorpo agisce legandosi al recettore delle cellule granulocitiche, la glicoproteina NCA-90."}
{"id": "3425523", "revid": "1494169", "url": "https://it.wikipedia.org/wiki?curid=3425523", "title": "Warka", "text": ""}
{"id": "3425529", "revid": "13261", "url": "https://it.wikipedia.org/wiki?curid=3425529", "title": "Olivetti Quaderno", "text": "Il Quaderno \u00e8 un miniportatile, pi\u00f9 piccolo di un notebook, prodotto dalla Olivetti in due versioni a partire dal 1992: \"Quaderno\" (PT-XT-20) e \"Quaderno 33\" (PT-AT-60).\nStoria.\nQuando fece il suo esordio, nel 1992, , nome che rendeva bene l'idea di un portatile che fosse pi\u00f9 piccolo (ha le stesse dimensioni di un foglio A5) e leggero (1 kg contro il peso medio di 3 kg di un portatile dello stesso periodo) di un notebook. La prima versione non ebbe il successo sperato, nonostante avesse un ottimo processore e anche dotazioni sconosciute ai coevi, come il microfono e gli amplificatori integrati. Il motivo principale di questo insuccesso furono i forti limiti del sistema operativo, non all'altezza delle potenzialit\u00e0 del computer. Per questo motivo la Olivetti decise di presentare una nuova versione ad appena un anno dalla prima, il \"Quaderno 33\", equipaggiata con il sistema operativo Windows 3.1."}
{"id": "3425532", "revid": "716642", "url": "https://it.wikipedia.org/wiki?curid=3425532", "title": "Bobby Gurney", "text": "Carriera.\nGioc\u00f2 per tutta la carriera nel Sunderland con cui vinse un campionato inglese nel 1936 ed una FA Cup nel 1937. Fu capocannoniere della First Division nel 1936."}
{"id": "3425533", "revid": "1516566", "url": "https://it.wikipedia.org/wiki?curid=3425533", "title": "Arcitumomab", "text": "L'arcitumomab Technetium (99mTc) \u00e8 un anticorpo monoclonale legato chimicamente al radionuclide technetium-99m. Viene usato per la diagnostica per imaging del cancro del colon retto, \u00e8 commercializzato dalla Immunomedics con il nome CEA-Scan.\nL'anticorpo si lega all'antigene antigene carcino-embrionario (CEA)."}
{"id": "3425538", "revid": "767487", "url": "https://it.wikipedia.org/wiki?curid=3425538", "title": "F'Derick", "text": "F'Derick, trascritta anche come Fderik o Fder\u00eeck (\u0627\u0641\u062f\u064a\u0631\u0643 in Arabo; gi\u00e0 Fort Gouraud), \u00e8 una citt\u00e0 della Mauritania.\nSi trova nel nord del paese, centro minerario (ferro) sul versante occidentale del Kedia d'Idjil, \u00e8 collegata alla capitale da una ferrovia."}
{"id": "3425539", "revid": "1305772", "url": "https://it.wikipedia.org/wiki?curid=3425539", "title": "Catalani (disambigua)", "text": ""}
{"id": "3425540", "revid": "767487", "url": "https://it.wikipedia.org/wiki?curid=3425540", "title": "Ka\u1e59len Mkrt\u010dyan", "text": ""}
{"id": "3425542", "revid": "339392", "url": "https://it.wikipedia.org/wiki?curid=3425542", "title": "F'derik", "text": ""}
{"id": "3425547", "revid": "278830", "url": "https://it.wikipedia.org/wiki?curid=3425547", "title": "Luigi (Nintendo)", "text": ""}
{"id": "3425551", "revid": "125323018", "url": "https://it.wikipedia.org/wiki?curid=3425551", "title": "Rapimento alieno di Pascagoula", "text": "Il presunto rapimento alieno di Pascagoula sarebbe avvenuto nel 1973 vicino Pascagoula, negli USA, ai danni di Charles Hickson e Calvin Parker. Il caso ha avuto una grande attenzione dai mass media. Insieme ai casi dei coniugi Hill, di Herbert Schirmer e di Travis Walton, quello di Hickson e Parker \u00e8 uno dei casi pi\u00f9 noti di presunto rapimento alieno.\nCronologia degli eventi.\nScenario.\nLa sera di gioved\u00ec 11 ottobre 1973 Charles Hickson e Calvin Parker, due operai di un cantiere navale, rispettivamente di 42 e 19 anni, stavano pescando con la lenza sulla riva ovest del fiume Pascagoula, nel Mississippi. A un certo punto essi sentirono un suono simile a un ronzio o un sibilo e videro due luci blu lampeggianti; nel cercare di capire di cosa si trattasse, si accorsero che un velivolo a forma di sigaro, lungo fra i 9 e 12 metri, alto fra i 2,40 e 3 metri e sormontato da una cupola, era apparso improvvisamente vicino a loro; il velivolo sembrava levitare a circa 60\u00a0cm dal suolo.\nSecondo il loro racconto, sul velivolo si apr\u00ec una porta e ne uscirono tre creature che li afferrarono, facendoli levitare insieme a loro nel veicolo. Entrambi gli uomini dissero di essere rimasti paralizzati e confusi; Parker afferm\u00f2 che era svenuto per lo spavento. Essi riferirono che le creature erano alte circa 1,50 m e avevano un aspetto umanoide. La pelle di queste creature era grinzosa e di colore chiaro, non avevano apparentemente occhi e avevano tre protuberanze simili a carote situate dove gli umani hanno il naso e le orecchie; le loro teste erano attaccate direttamente al tronco senza collo, avevano delle chele al posto delle mani e le gambe erano fuse insieme in una sola; dal modo in cui si muovevano, sembravano robot.\nSulla nave essi si spostavano levitando a pochi centimetri dal pavimento. Hickson raccont\u00f2 di essere stato esaminato con una specie di occhio meccanico che aveva la forma di un pallone da rugby e un diametro fra i 15 e i 20\u00a0cm; tale occhio sembr\u00f2 fare una scansione del suo corpo. Egli non sapeva ci\u00f2 che era accaduto a Parker, che disse di non ricordare ci\u00f2 che era avvenuto sulla nave, bench\u00e9 in seguito, durante l'ipnosi regressiva, raccont\u00f2 alcuni confusi dettagli. I due uomini furono rilasciati dopo circa 20 minuti e le creature li fecero tornare indietro levitando, con i piedi di Hickson che strisciavano sul terreno, sulla riva del fiume, nella stessa posizione originaria da cui li avevano prelevati.\nContatto con la polizia.\nEntrambi gli uomini raccontarono di essere stati terrificati dall'esperienza. Essi si sedettero in macchina per circa 45 minuti, cercando di calmarsi; Hickson raccont\u00f2 di avere bevuto whiskey. Dopo avere discusso tra loro, decisero di raccontare la storia agli ufficiali della base aerea di Keesler, ma il personale della base disse loro che l'USAF non aveva nulla a che fare con i rapporti sugli UFO (il Progetto Blue Book era stato sospeso circa quattro anni prima) e gli suggerirono di fare rapporto alla polizia.\nAlle 22.30 circa, Hickson e Parker si recarono nell'ufficio dello sceriffo della contea di Jackson, Mississippi. Essi portarono il pesce gatto che avevano preso durante la pesca, in quanto era l'unica prova della loro storia. Lo sceriffo Fred Diamond disse in seguito che i due uomini sembravano sinceri e veramente spaventati e pens\u00f2 che Parker fosse rimasto veramente disturbato. Diamond nutr\u00ec comunque alcuni dubbi su questa fantastica storia, dovuta in parte al fatto che Hickson ammise di avere bevuto whiskey.\nDopo avere ascoltato il racconto di Hickson e Parker e avere posto varie domande, lo sceriffo Diamond lasci\u00f2 i due uomini soli in una stanza, ma prima di uscire accese un registratore senza che essi lo sapessero e se ne accorgessero. Lo sceriffo aveva deciso di registrarli mentre conversavano in privato in quanto pensava che se essi stavano mentendo si sarebbero traditi dopo essere rimasti da soli; i due continuarono invece a parlare tra loro con voce stressata, specialmente Parker, che disse ripetutamente che voleva farsi visitare da un medico.\nAlla fine, vedendo che la polizia era scettica sulla loro storia, Hickson e Parker chiesero di essere sottoposti al test con il poligrafo per dimostrare la loro sincerit\u00e0.\nPubblicit\u00e0 successiva.\nHickson e Parker ritornarono al lavoro il giorno dopo l'incontro. Essi inizialmente non dissero nulla del loro presunto incontro ravvicinato con un UFO avvenuto la sera prima, ma i compagni di lavoro notarono che Parker era ansioso e preoccupato. Durante l'orario di lavoro, lo sceriffo Diamond telefon\u00f2 ai due uomini, dicendo che alcuni giornalisti erano arrivati nel suo ufficio chiedendo informazioni sull'UFO. Hickson si arrabbi\u00f2 e accus\u00f2 Diamond di avere violato la sua promessa di riservatezza, ma lo sceriffo rispose che non era cos\u00ec e che il caso era troppo sensazionale per tenerlo riservato.\nIl caposquadra di Hickson sent\u00ec la conversazione da parte dell'operaio e gli chiese cosa era successo. Hickson raccont\u00f2 la sua storia al caposquadra e al proprietario del cantiere, Johnny Walker. Dopo avere sentito il racconto, Walker sugger\u00ec ad Hickson e Parker di contattare Joe Colingo, un locale procuratore legale, che era cognato di Walker e consulente del cantiere. Colingo incontr\u00f2 i due uomini e durante la loro conversazione Hickson gli espresse la sua paura di essere stato esposto a radiazioni. Colingo e l'investigatore Tom Huntley portarono Hickson e Parker all'ospedale locale per fare un test sulle radiazioni (il libro di Jerome Clark che racconta la storia non specifica se Huntley fosse un investigatore della polizia o privato). Usciti dall'ospedale, i due uomini andarono nella base aerea di Keesler, dove furono esaminati accuratamente da diversi medici. Dopo ci\u00f2, come rifer\u00ec Huntley, Hickson e Parker furono interrogati dal capo del servizio di informazioni militari della base, mentre l'intero comando della base assisteva alle procedure.\nColingo richiese un contratto per rappresentare Hickson e Parker, ma non si fece nulla, perch\u00e9 Hickson non volle pi\u00f9 avere nulla a che fare con Colingo, ritenendo che il procuratore legale avesse solo l'obiettivo di sfruttare il loro caso per fare buoni guadagni dal punto di vista finanziario.\nDopo pochi giorni, Pascagoula era al centro dei racconti della stampa internazionale, con i giornalisti che affollavano la citt\u00e0. Il dottor Josef Allen Hynek, consulente del Progetto Blue Book, e il professor James A. Harder, docente di ingegneria all'Universit\u00e0 di Berkeley e membro dell'APRO, arrivarono in citt\u00e0 per intervistare Hickson e Parker. Harder cerc\u00f2 di ipnotizzare i due uomini, me essi erano troppo ansiosi e distratti per seguire correttamente la procedura di lavoro, specialmente Parker. Hynek rifiut\u00f2 di dare un giudizio definitivo sul caso, ma dichiar\u00f2 che a suo avviso Hickson e Parker erano persone oneste che sembravano sinceramente stressate da ci\u00f2 che gli era capitato.\nStanchi per la pubblicit\u00e0, Hickson e Parker andarono nella contea di Jones, Mississippi (a circa 150 miglia a nord di Pascagoula), dove speravano di trovare sollievo con i membri delle loro famiglie. Parker fu anche ricoverato in ospedale per quello che Jerome Clark definisce \"un collasso emozionale\".\nIn un'intervista rilasciata parecchi anni dopo gli eventi, Hickson disse che l'incontro con l'UFO era stata l'esperienza pi\u00f9 terribile della sua vita, nonostante avesse combattuto durante la guerra di Corea, in cui aveva affrontato situazioni pericolose; per questo motivo egli pensava di essere riuscito a superare il trauma del rapimento alieno meglio del giovane Parker, che invece non aveva avuto occasione in vita sua di affrontare situazioni terrificanti.\nPoligrafo.\nHickson e Parker avevano chiesto volontariamente di sottoporsi all'esame con il poligrafo per provare la loro storia. Alla fine solo Hickson fece l'esame, e l'esaminatore arriv\u00f2 alla conclusione che egli credeva che la storia del rapimento alieno fosse vera.\nPhilip J. Klass, giornalista e scettico sugli UFO, scrisse in proposito che l'esame era stato condotto da un giovane operatore che aveva appena concluso la scuola, non aveva completato il suo tirocinio professionale e non aveva ancora sostenuto l'esame di stato di abilitazione. Attraverso il loro legale, Hickson e Parker avevano rifiutato di essere esaminati dal capitano Charles Wimberly, capo operatore di poligrafo presso la vicina Squadra Mobile di Polizia, inoltre, l'avvocato non aveva contattato alcun operatore con esperienza di poligrafo operante vicino Pascagoula. Piuttosto, aveva fatto venire da New Orleans, distante pi\u00f9 di 100 miglia, il giovane operatore senza esperienza; quest'operatore, per una curiosa coincidenza, lavorava per un amico del legale.\nObiezioni degli scettici.\nUn'indagine successiva di Joe Esterhas permise di scoprire alcune informazioni supplementari, che alimentarono lo scetticismo sul rapimento. Il luogo dove avvenne il presunto atterraggio dell'UFO con successivo rapimento era perfettamente visibile da due caselli del dazio presidiati 24 ore su 24 e nessun operatore vide qualcosa quella sera. Il luogo era anche alla portata delle telecamere di sicurezza del vicino cantiere navale Shipyard, che quella notte non ripresero nulla di strano.\nArgomenti a favore.\nNel 2001 l'ufficiale navale in pensione Mike Cataldo rivel\u00f2 che nel crepuscolo di quello stesso giorno vide uno strano veicolo. Mentre egli viaggiava insieme ai compagni di squadra Ted Peralta e Mack Hanna sulla U.S. Route 90 da Pascagoula a Ocean Springs, un oggetto simile a un grande tamburo con piccole luci lampeggianti si avvicin\u00f2 da nord-ovest e attravers\u00f2 l'autostrada prima di librarsi sull'orizzonte e sparire. Appena egli arriv\u00f2 vicino a casa sua a St. Andrews, Ocean Springs, il veicolo fece una seconda apparizione a una altitudine pi\u00f9 bassa.\nConclusione.\nDopo l'evento, Parker ha evitato del tutto la pubblica attenzione per lungo tempo. In un'intervista rilasciata dopo 20 anni dall'accaduto, ha arricchito la sua storia con nuovi particolari. Egli ha raccontato di essere svenuto alla vista delle creature, ma di essere stato successivamente cosciente quando, portato all'interno del veicolo, fu condotto in una stanza situata all'altra estremit\u00e0 di un corridoio posto a sinistra dell'entrata dell'UFO. Egli raccont\u00f2 che fu steso su un tavolo inclinato ed esaminato da un altro piccolo essere, evidentemente di sesso femminile, che gli inser\u00ec un ago alla base inferiore del pene. L'essere comunic\u00f2 con lui per via telepatica, suggerendogli che era stato preso per una precisa ragione. Pur non potendo pienamente definirla, Parker prov\u00f2 la sensazione di un imminente pericolo, tuttavia egli fu condotto poco dopo fuori dall'UFO e depositato incolume sulla riva del fiume nella sua posizione originaria. Parker raccont\u00f2 che 19 anni dopo l'accaduto egli venne nuovamente in contatto con lo stesso UFO. Questa volta sal\u00ec volontariamente sul veicolo e incontr\u00f2 lo stesso essere femminile che aveva esaminato il suo corpo nel 1973, avendo con lei una conversazione in inglese. L'essere gli comunic\u00f2 un messaggio religioso, dicendogli che condividevano il nostro stesso Dio e che la Bibbia era un testo autentico; gli disse inoltre che la sua specie avrebbe voluto vivere sulla Terra, ma non poteva farlo a causa della tendenza dell'umanit\u00e0 verso la guerra e la distruzione.\nHickson apparve invece in un programma televisivo nel 1974 e parl\u00f2 occasionalmente in alcune conferenze sugli UFO; in seguito scrisse insieme a William Mendez un libro sulla sua esperienza, intitolato \"UFO Contact at Pascagoula\", pubblicato nel 1983 e ristampato nel 1987.\nNel 1976 la RAI ha prodotto e trasmessoExtra, un film TV in due parti ispirato direttamente ai fatti di Pascagoula."}
{"id": "3425554", "revid": "1305772", "url": "https://it.wikipedia.org/wiki?curid=3425554", "title": "Puggsy", "text": "Puggsy \u00e8 un videogioco a piattaforme sviluppato da Traveller's Tales e pubblicato da Psygnosis nel 1993. Non riscosse molto successo in quanto il gameplay era molto difficile.\nStoria.\nUn alieno di passaggio nel sistema solare, per via di un guasto alla sua astronave, \u00e8 costretto ad un atterraggio di fortuna sulla terra per provvedere alle riparazioni. Una volta atterrato, un gruppo di Procioni ruba l'astronave di Puggsy, il quale far\u00e0 di tutto per ritrovarla.\nModalit\u00e0 di gioco.\nIl gioco \u00e8 un platform con enigmi logici, Puggsy deve usare oggetti nel modo appropriato ed uscire dai vari livelli. Pu\u00f2 usare armi (ma con proiettili in quantit\u00e0 limitata senza ricarica), Power-up e trasportare pi\u00f9 cose nello stesso momento. Alcuni oggetti possono essere lanciati o accatastati a seconda della necessit\u00e0 dell'enigma.\nIl gioco comprende 57 livelli a difficolt\u00e0 crescente (alcuni di essi sono nascosti al giocatore), 6 boss di fine livello e una colonna sonora d'effetto.\nMusiche.\nLe musiche sono state composte da Andy Blythe &amp; Marten Joustra."}
{"id": "3425556", "revid": "767487", "url": "https://it.wikipedia.org/wiki?curid=3425556", "title": "Ranulph de Gernon", "text": "Biografia.\nRanulph nasce attorno alla fine dell'XI secolo da Ranulph il Meschino, III conte di Chester e da Lucia di Bolingbroke (morta nel 1138 circa), in giovane et\u00e0 sposa Matilde di Gloucester (morta il 29 luglio 1199) (nipote di Enrico I d'Inghilterra da parte del padre Roberto di Gloucester suo figlio illegittimo) ereditando da lei, nel 1128 il contado di Gloucester. \nUn conflitto scoppiato nel 1136 fra Stefano I d'Inghilterra e Davide I di Scozia port\u00f2 alla sconfitta dei secondi e la tregua fu sancita con un accordo che rinegoziava i confini scozzesi e inglesi. Quest'accordo fu svantaggioso per Ranulph che si vide sottrarre delle terre a vantaggio degli scozzesi, vedendo che le proprie proteste non sortivano effetto lasci\u00f2 la corte del re. \nIn quello stesso momento Matilde d'Inghilterra puntava a contrastare il cugino Stefano d'Inghilterra con il supporto del fratellastro Roberto di Gloucester (suocero di Ranulph). Ranulph decise quindi di appoggiare la loro causa e con il proprio fratellastro conquist\u00f2 con l'inganno il castello di Lincoln. L'azione ebbe, almeno per loro due, un buon tornaconto; il re scese a patti e concesse a Ranulph il comando militare ed amministrativo di Lincoln e Derby. Tuttavia la sua amministrazione non fu saggia e ben presto il re dovette accorrere in aiuto dei sudditi che reclamavano a gran voce il suo intervento, nel gennaio 1141 Stefano d'Inghilterra arriv\u00f2 a Lincoln e in breve riprese possesso del castello. Ranulph tuttavia era gi\u00e0 fuggito lasciando dietro di s\u00e9 la moglie cos\u00ec che suo suocero ebbe un buon motivo per accordargli il proprio aiuto, in cambio, per\u00f2, di una pi\u00f9 fattiva partecipazione alla causa di Matilde d'Inghilterra cui dovette giurare fedelt\u00e0. Roberto di Gloucester non tard\u00f2 ad andare in soccorso della figlia, le sue forze, superiori a quelle del re, ebbero la meglio e mentre loro erano impegnati a combattere Ranulph si diresse verso il castello di Richmond, che conquist\u00f2 traendo in catene il conte di Richmond che venne torturato fino a che non gli si arrese rendendogli omaggio. \nIntanto Matilde d'Inghilterra aveva conquistato il trono, ma non il regno e in una delle battaglie che seguirono Roberto di Gloucester venne catturato, l'anno seguente venne poi rilasciato, ma intanto il suo sfuggente genero era fuggito un'altra volta riparando a Chester. La controversia reale intanto aveva subito un nuovo mutamento e Stefano era tornato ad insediarsi sul trono.\nNel 1145-1146 tuttavia il vento cambi\u00f2, Davide I di Scozia si era alleato con Matilde d'Inghilterra e questo dava a Ranulph un buon motivo per cambiare casacca, cap\u00ec infatti, che, alleandosi con Stefano I d'Inghilterra avrebbe potuto combattere contro il monarca scozzese e sperare di riconquistare parte delle terre perdute. Se il re sembrava aver ben accolto il conte, dello stesso parere non erano gli altri nobili che erano estremamente malfidenti nei suoi confronti. L'alleanza per\u00f2 non era destinata a durare, quando Ranulph chiese aiuto al re perch\u00e9 lo appoggiasse in una spedizione in Galles questi acconsent\u00ec a patto che il conte restituisse tutti gli ostaggi e le terre che si era preso in quegli anni, come prevedibile Ranulph rifiut\u00f2 e venne arrestato, cedendo solo nell'estate del 1146 quando venne anche costretto a giurare di non sollevarsi mai pi\u00f9 contro il re. La lealt\u00e0 di Ranulph ebbe breve durata, marci\u00f2 di nuovo su Lincoln assalendolo con furia, venne battuto ancora, ma di nuovo non fu lui ad essere catturato, brens\u00ec altri suoi sodali, Ranulph infatti fugg\u00ec di nuovo riparando a Coventry. \nNel 1149 Ranulph trov\u00f2 un nuovo modo per disporre delle terre che desiderava, chiese aiuto a colui cui erano state concesse; il re di Scozia. Con Davide I di Scozia trov\u00f2 un accordo, se rinunciava ai propri antichi domini il monarca si impegnava ad aiutarlo nel conquistare quelli perduti in Inghilterra, in pi\u00f9 Ranulph dovette accordare il proprio aiuto a Enrico II d'Inghilterra nel conquistare York. L'accordo fu presto fatto e gli attacchi vennero condotti simultaneamente, Lincoln venne conquistata e il suo aiuto fu provvidenziale nel salvare il giovane principe da un'imboscata di Eustachio IV di Boulogne. Nel 1153 quando Enrico sal\u00ec al trono accord\u00f2 a Ranulph nuove terre, tuttavia la sua vita ormai volgeva al termine, attorno a Natale, mentre era ospite di Guglielmo Peverel il Giovane venne avvelenato e mor\u00ec dopo diversi giorni di agonia."}
{"id": "3425557", "revid": "767487", "url": "https://it.wikipedia.org/wiki?curid=3425557", "title": "Zou\u00e9rat", "text": "Zou\u00e9rat, trascritta anche come Zouerat o Zourate (\u0627\u0644\u0632\u0648\u064a\u0631\u0627\u062a in Arabo), \u00e8 una citt\u00e0 della Mauritania capoluogo della Regione di Tiris-Zemmour.\nCentro minerario (ferro) del nord del paese, \u00e8 attraversato dalla ferrovia che collega la capitale economica Nouadhibou (distante 650\u00a0km) alle vicine miniere della SNIM da cui si estrae il minerale di ferro."}
{"id": "3425559", "revid": "287204", "url": "https://it.wikipedia.org/wiki?curid=3425559", "title": "Zouerat", "text": ""}
{"id": "3425561", "revid": "76069", "url": "https://it.wikipedia.org/wiki?curid=3425561", "title": "Zouerate", "text": ""}
{"id": "3425573", "revid": "1543377", "url": "https://it.wikipedia.org/wiki?curid=3425573", "title": "Igovomab", "text": "L'igovomab Indium (111In) \u00e8 un anticorpo monoclonale di origine murrina usato per la diagnosi per imaging (radioimmuno scintigrafia) del tumore dell'ovaio, che \u00e8 chimicamente legato al radionuclide Indium-111 con un agente chelante il DTPA.\nIl prodotto il cui nome commerciale era: \"Indimacis 125\", non viene pi\u00f9 commercializzato perch\u00e9 ritirato dalla azienda produttrice la Biopharma dal mercato mondiale.\nIl principio attivo si lega all'antigene: CA-125."}
{"id": "3425576", "revid": "62004", "url": "https://it.wikipedia.org/wiki?curid=3425576", "title": "Ivan Santaromita", "text": "Professionista dal 2006 al 2019, ha vinto il titolo nazionale in linea nel 2013.\n\u00c8 fratello minore di Mauro Antonio Santaromita, ciclista professionista degli anni ottanta e novanta.\nCarriera.\nIvan Santaromita passa professionista nel 2006 tra le file della Quick Step-Innergetic, dopo un periodo da stagista nello stesso team nella stagione precedente. Resta alla Quick Step per due stagioni, in cui il miglior risultato \u00e8 il decimo posto al Tour de Georgia del 2007. Nel 2008 passa all'italiana Liquigas, e nel 2010 riesce a cogliere il primo successo da \"pro\", vincendo la classifica finale della Settimana Internazionale di Coppi e Bartali.\nNel 2011 firma per il BMC Racing Team. Con questa squadra nel 2013 si aggiudica una tappa al Giro del Trentino e, sempre in Trentino, il Trofeo Melinda, valido come campionato nazionale italiano in linea."}
{"id": "3425577", "revid": "344646", "url": "https://it.wikipedia.org/wiki?curid=3425577", "title": "Charles Hickson e Calvin Parker", "text": ""}
{"id": "3425582", "revid": "287204", "url": "https://it.wikipedia.org/wiki?curid=3425582", "title": "Porta San Giorgio (Palermo)", "text": "Porta San Giorgio \u00e8 una storica porta della citt\u00e0 di Palermo.\nStoria.\nEretta anteriormente al 1194, documentata come riferimento topografico di beni nelle donazioni del conte Riccardo d'Ajello, figlio di Matteo d'Ajello, Gran Cancelliere di Sicilia, alla chiesa della Magione. Il varco era situato in prossimit\u00e0 dell'attuale via Cavour, con la stessa architettura di Porta Sant'Agata. Traeva il nome dalla primitiva chiesa della Tonnara di San Giorgio, titolo in seguito transitato alla vicina chiesetta di San Luca divenuta chiesa di San Giorgio dei Genovesi.\nIl 30 dicembre 1314 Federico III d'Aragona rientra a Palermo attraverso questa porta, dopo il volontario allontanamento trascorso a Monte San Giuliano. Il trasferimento in terra di Trapani \u00e8 dettato dalle tensioni generate da Roberto d'Angi\u00f2 e all'inasprimento dei scontri conseguenti le Guerre del Vespro.\nPresso questa porta Carlo d'Angi\u00f2, duca di Calabria, nel 1325 guid\u00f2 gli scontri che coinvolsero altri tre accessi cittadini (Porta dei Greci, Porta Carini e Porta San Giorgio). \nNel 1445 e 1470 sub\u00ec dei restauri, rispettivamente decretati dal Senato Palermitano e dal pretore Pietro Speciale.\nFu rifatta e perfezionata su disegno dell'architetto Andrea Palma nel 1724 dal pretore Federico de Napoli, principe di Resuttano, prendendo il nome di \"Porta di Santa Rosalia e di San Giorgio\". Era costituita da colonne poste su basamenti, arricchite da capitelli, pietre d'intaglio decorate con fasce, cornici, mensole e fregi. Ai lati erano poste due iscrizioni, in due scudi erano raffigurati le armi della citt\u00e0 e quelle del vicer\u00e9 dell'epoca. Le dimensioni erano di 80 palmi di altezza per 80 di larghezza (24 le colonne), l'arco era alto palmi 30 e largo 15.\nAdornava il manufatto l'affresco raffigurante \"Santa Rosalia e la Vergine sconfiggono la Peste\" tra schiere d'angeli, di cui uno trafigge il drago. Opera documentata, realizzata da Guglielmo Borremans.\nIl baluardo adiacente fu concesso dal Senato Palermitano al pretore e duca Ignazio Lucchesi Palli, una porzione al principe di Lampedusa e la restante parte a Gregorio Castelli, conte di Gagliano. La presenza delle fortificazioni di Castello a Mare impediva di proseguire esternamente, pertanto il varco contiguo con accesso diretto al mare era costituito dalla Porta di Piedigrotta.\nA questa porta si usava, fino alla prima met\u00e0 del secolo XIX, appendere ad appositi ganci le teste dei condannati a morte, chiuse in gabbie di ferro, dopo l'esecuzione della sentenza capitale, fu infine abbattuta negli anni 1853 - 1855.\nCollegamenti esterni.\nhttp://www.palermoviva.it/la-porta-di-s-giorgio/"}
{"id": "3425585", "revid": "297745", "url": "https://it.wikipedia.org/wiki?curid=3425585", "title": "Esemon di Sotto", "text": ""}
{"id": "3425589", "revid": "1305772", "url": "https://it.wikipedia.org/wiki?curid=3425589", "title": "Ari Gold", "text": ""}
{"id": "3425591", "revid": "1359186", "url": "https://it.wikipedia.org/wiki?curid=3425591", "title": "Bowler Wildcat", "text": "Il Bowler Wildcat \u00e8 un fuoristrada sportivo prodotto dalla Bowler Offroad; \u00e8 l'evoluzione del Bowler Tomcat ed \u00e8 basato sull'originale Land Rover Defender. Ha partecipato a varie edizioni della Parigi-Dakar e del Rally dei Faraoni.\nI diritti di fabbricazione sono stati ceduti nel Dicembre 2007 alla Qt Services, in modo tale che la Bowler potesse occuparsi della produzione del Bowler Nemesis.\nTecnica.\nI pannelli della carrozzeria sono totalmente in vetroresina.\nI motori proposti erano o un V8 da 4, 4.6 o 5 litri oppure un motore turbo da 2,2 o 2,5 litri diesel.\nIl Wildcat \u00e8 equipaggiato anche con un meccanismo di sollevamento del veicolo tramite le sospensioni. Ci\u00f2 doveva permettere di cambiare le ruote in maniera pi\u00f9 agevole e di uscire con pi\u00f9 facilit\u00e0 dai terreni molli. Il dispositivo di sollevamento \u00e8 costituito da una piastra di acciaio di grandi dimensioni su un sub-telaio incernierato fissato al lato inferiore del telaio del veicolo tra gli assi anteriore e posteriore. Esso viene abbassato tramite un pistone idraulico controllato dall'abitacolo. La piastra di acciaio serve anche a proteggere la parte inferiore del veicolo.\nEvoluzione.\nUna volta passata la produzione alla QT, il mezzo venne potenziato e rinominato Wildcat 300 STR. Il corpo rimaneva in vetroresina, ma era stato implementato un propulsore Rover V8 4.0 dalla potenza di 270 CV che veniva gestito da un cambio a cinque velocit\u00e0. Le sospensioni erano dotate di molle elicoidali , mentre l'impianto frenante era costituito da freni a disco."}
{"id": "3425600", "revid": "287204", "url": "https://it.wikipedia.org/wiki?curid=3425600", "title": "N\u00f6ldeke", "text": "N\u00f6ldeke \u00e8 un cognome tedesco:"}
{"id": "3425601", "revid": "173469", "url": "https://it.wikipedia.org/wiki?curid=3425601", "title": "Margherita Teresa di Spagna", "text": ""}
{"id": "3425611", "revid": "834", "url": "https://it.wikipedia.org/wiki?curid=3425611", "title": "Haggi Muhammad", "text": "Haggi Muhammad (traslitterato anche come Hajj Mohammed) \u00e8 un piccolo \"tell\" dell'odierno Iraq, posto a 15 km a sudovest di Warka (l'antica Uruk). \u00c8 un sito-guida per la protostoria del Vicino Oriente: d\u00e0 il nome ad una fase della cultura di Ubaid, durata approssimativamente dal 5000 al 4500 a.C. In particolare, si tratterebbe di uno sviluppo della cultura di Eridu (Ubaid 2).\nOrmai sepolto dalle alluvioni dell'Eufrate (il sito si trovava sulla riva sinistra), il \"tell\" fu scavato da Arnold N\u00f6ldeke (che oper\u00f2 anche a Warka), mentre Ernst Heinrich vi rintracci\u00f2 un villaggio appartenente alla cultura di Ubaid.\nChristiane Ziegler ha studiato 500 pezzi della distintiva ceramica di Haggi Muhammad, descrivendone i motivi dipinti in nero o in bruno (per lo pi\u00f9 galloni, spine di pesce, rombi). L'argilla \u00e8 color verde o camoscio e i tratti sono incrociati e fitti, fino a ricoprire quasi interamente la superficie. Si tratta di ceramica lavorata a mano: la pasta usata per piatti e scodelle \u00e8 fine, mentre \u00e8 grossolana quella usata per giare e orci. In uno strato di due metri, questa ceramica risulta associata ad argilla e canna per abitazioni (capanne).\nCeramiche della fase di Haggi Muhammad sono state trovate in Bassa Mesopotamia (Ras el-Amiya, Uqair e Ur), pi\u00f9 a nord, sulla Diyala e presso Qa\u1e11\u0101' Mandal\u012b (Choga Mami, dove lambisce i margini del tardo-Halaf, e i tell di Abada e Sangur B), e persino in Arabia Saudita (Ain Qannas).\nAltri materiali ritrovati \"in situ\" sono vasi di pietra, zappe, falcetti di argilla, asce, aghi d'osso, oltre a figurine femminili fittili, con testa di rettile, nude ed erette, del tutto analoghe a quelle di Ubaid."}
{"id": "3425614", "revid": "1603714", "url": "https://it.wikipedia.org/wiki?curid=3425614", "title": "Cristo benedicente (Cima da Conegliano)", "text": "Il Cristo benedicente \u00e8 un dipinto eseguito da Cima da Conegliano. \u00c8 realizzato a olio su legno di pioppo. Si trova a Dresda, alla Gem\u00e4ldegalerie Alte Meister."}
{"id": "3425616", "revid": "339392", "url": "https://it.wikipedia.org/wiki?curid=3425616", "title": "Computer assisted reporting", "text": ""}
{"id": "3425618", "revid": "1529788", "url": "https://it.wikipedia.org/wiki?curid=3425618", "title": "Volpe blu e nera", "text": "Volpe blu e nera (anche Volpe blu-nero) \u00e8 un dipinto di Franz Marc risalente al 1911, custodito al Von Der Heydt Museum di Wuppertal.\nDescrizione.\nIl dipinto rappresenta una volpe, sdraiata ed addormentata, immersa in un paesaggio dai colori fortemente contrastanti e brillanti. L'opera fa parte di una serie di dipinti in cui i protagonisti sono gli animali, mostrati non con lo sguardo asettico di un osservatore, ma filtrati attraverso la personalit\u00e0 dell'autore stesso; questi venivano ad assumere persino tratti umani, dato sul quale Paul Klee ebbe a dire:"}
{"id": "3425619", "revid": "339392", "url": "https://it.wikipedia.org/wiki?curid=3425619", "title": "Computer-assisted reporting", "text": ""}
{"id": "3425624", "revid": "125064345", "url": "https://it.wikipedia.org/wiki?curid=3425624", "title": "Eilhard Mitscherlich", "text": "Questo rapporto \u00e8 stato utilizzato da J\u00f6ns Jacob Berzelius nei primi tentativi di assegnare masse relative agli elementi.\nPrimi anni di vita.\nMitscherlich nacque a Neuende (ora parte di Wilhelmshaven) nella Signoria di Jever, dove suo padre era pastore, suo fratello fu il farmacologo Karl Gustav Mitscherlich. Suo zio, Christoph Wilhelm Mitscherlich (1760-1854), professore a Gottinga, fu un famoso studioso. Studi\u00f2 a Jever dove ebbe come insegnante lo storico Friedrich Christoph Schlosser, si rec\u00f2 a Heidelberg nel 1811, e si dedic\u00f2 alla filologia, con particolare attenzione alla lingua persiana. Nel 1813 si rec\u00f2 a Parigi per ottenere il permesso di far parte dell'ambasceria che Napoleone I di Francia stava mandando in Persia.\nGli eventi del 1814 misero fine a ci\u00f2 e Mitscherlich decise di studiare medicina per poter godere di quella libert\u00e0 di viaggiare in Oriente solitamente concessa ai medici. Inizi\u00f2 a Gottinga con lo studio della chimica che lo interess\u00f2 a tal punto da rinunciare al viaggio in Persia. Il trattato su alcune parti della storia eurasiatica, redatto dai manoscritti presso la biblioteca universitaria e pubblicata in persiano e in latino nel 1814, sotto il titolo \"Mirchondi historia Thaheridarum historicis nostris hucusque principum incognitorum Persiae\" risale al periodo trascorso a Gottinga.\nMitscherlich nel 1818 and\u00f2 a Berlino e lavor\u00f2 nel laboratorio di Heinrich Friedrich Link (1767-1851) dove analizz\u00f2 i fosfati e fosfiti, arseniati e arseniti, confermando al termine delle analisi le conclusioni del J\u00f6ns Jakob Berzelius sulla loro composizione, e la sua osservazione che fosfati e arseniati cristallizzano nella stessa forma fu l'ispirazione da cui si svilupp\u00f2 la teoria dell'isomorfismo, che comunic\u00f2 alla Accademia di Berlino nel dicembre 1819. Nello stesso anno Berzelius sugger\u00ec Mitscherlich come successore di Martin Heinrich Klaproth a Berlino al ministro dell'Istruzione prussiano Karl vom Stein zum Altenstein. Altenstein non accett\u00f2 immediatamente questa proposta, ma diede a Mitscherlich un contributo pubblico per consentirgli di proseguire gli studi nel laboratorio di Berzelius presso il Istituto Karolinska di Stoccolma. Mitscherlich torn\u00f2 a Berlino nel 1821, e nell'estate del 1822 tenne la sua prima lezione come professore straordinario di chimica all'universit\u00e0, dove nel 1825 fu nominato professore. Nel 1823 fu eletto membro straniero della Accademia Reale Svedese delle Scienze.\nIsomorfismo.\nNel corso delle indagini sulle lievi differenze scoperte da William Hyde Wollaston negli angoli della struttura romboedrica dei carbonati isomorfi con calcite, Mitscherlich osserv\u00f2 che l'angolo, nel caso della calcite varia al variare della temperatura. Estendendo questa indagine ad altri cristalli allotropici, not\u00f2 una variazione simile; queste scoperte lo condussero nel 1825 alla scoperta che i cristalli allotropici, una volta riscaldati, espandono in modo diseguale la direzione dei diversi assi. L'anno seguente scopr\u00ec il cambiamento, prodotto dalla variazione di temperatura, nella direzione degli assi ottici della selenite. Nel 1826 la sua indagine sulle due modificazioni cristalline dello zolfo mise in luce il fatto che i due minerali calcite e aragonite hanno la stessa composizione ma diverse strutture cristalline, propriet\u00e0 che Mitscherlich defin\u00ec isomorfismo.\nUltimi anni di vita.\nMitscherlich nel 1833 fece una serie di attente determinazioni delle densit\u00e0 di vapore di un gran numero di sostanze volatili, confermando la legge di Gay-Lussac. Sintetizz\u00f2 l'acido selenico nel 1827 e dimostr\u00f2 che i suoi sali sono isomorfi con i solfati; pochi anni dopo dimostr\u00f2 che lo stesso fenomeno \u00e8 valido per i manganati ed i solfati, e per i permanganati e perclorati. Studi\u00f2 la relazione del benzene con l'acido benzoico e altri derivati. Tra 1829-1830 pubblic\u00f2 \"Lehrbuch der Chemie\", che contiene molte osservazioni originali. Il suo interesse per la mineralogia lo ha portato a studiare la geologia delle regioni vulcaniche, e si incontr\u00f2 frequentemente con Eifel in vista alla scoperta della teoria dell'azione vulcanica. Egli non ha, tuttavia, pubblicato i documenti in materia, ma dopo la sua morte i suoi appunti sono stati organizzati e pubblicati dal dottor JLA Roth nelle Memorie dell'Accademia di Berlino (1866).\nNel dicembre 1861 i sintomi della malattia al cuore fecero la loro comparsa, ma Mitscherlich fu in grado di portare avanti la sua attivit\u00e0 accademica fino al dicembre 1862.\nMor\u00ec a Sch\u00f6neberg vicino a Berlino nel 1863 e fu sepolto nel cimitero di Matth\u00e4us St Kirchhof a Sch\u00f6neberg vicino alle tombe di Gustav Kirchhoff e Leopold Kronecker.\nDocumenti.\nla maggior parte degli articoli di Mitscherlich pubblicati si trovano nell'Abhandlungen dell'Accademia di Berlino, in \"Annalen\" di Poggendorff, e in \"Annales de Chimie et de physique\".\nLa quarta edizione di \"Lehrbuch der Chemie\" \u00e8 stata pubblicata nel 1844-1847, una quinta edizione \u00e8 stata iniziata nel 1855, ma non fu mai completata."}
{"id": "3425626", "revid": "309289", "url": "https://it.wikipedia.org/wiki?curid=3425626", "title": "Krasnovi\u0161ersk", "text": "Krasnovi\u0161ersk \u00e8 una citt\u00e0 della Russia europea nordorientale (Territorio di Perm'); appartiene al \"rajon\" Krasnovi\u0161erskij, del quale \u00e8 il capoluogo.\nSorge nella parte nordorientale del Territorio di Perm', sulle pendici occidentali dei monti Urali, sulle sponde della Vi\u0161era (affluente della Kama), 315 chilometri a nord del capoluogo Perm'.\nVenne fondata nel 1894, con il nome di Vi\u017eaicha, come insediamento operaio a supporto di un importante stabilimento metallurgico; nel 1926 l'insediamento divenne sede di un gulag. La cittadina ottenne lo \"status\" di citt\u00e0 nel 1942."}
{"id": "3425632", "revid": "287204", "url": "https://it.wikipedia.org/wiki?curid=3425632", "title": "Krasnovisersk", "text": ""}
{"id": "3425633", "revid": "80339", "url": "https://it.wikipedia.org/wiki?curid=3425633", "title": "Krasnovishersk", "text": ""}
{"id": "3425634", "revid": "1543377", "url": "https://it.wikipedia.org/wiki?curid=3425634", "title": "Quadripotenziale", "text": "Il quadripotenziale \u00e8 il potenziale associato al campo elettromagnetico in relativit\u00e0 ristretta: si tratta di una funzione a valori vettoriali che risulta invariante rispetto a delle particolari trasformazioni, chiamate trasformazioni di Lorentz.\nIl quadripotenziale \u00e8 un vettore a quattro componenti, di cui la prima \u00e8 il potenziale elettrico e le restanti sono le tre componenti del vettore potenziale magnetico, ed \u00e8 un campo di gauge, ovvero possiede gradi di libert\u00e0 ridondanti (da cui segue che differenti campi possono descrivere la stessa situazione fisica). Nel gauge di Lorenz, in particolare, \u00e8 un quadrivettore, dal momento che nelle trasformazioni di coordinate tra due riferimenti inerziali rispetta le trasformazioni di Lorentz.\nDefinizione.\nIl quadripotenziale elettromagnetico \u00e8 definito come:\nin cui formula_2 \u00e8 il potenziale elettrico ed formula_3 il potenziale magnetico.\nL'unit\u00e0 di misura di formula_4 \u00e8 volt\u00b7secondo/metro nel SI, e Maxwell/centimetro nel sistema di Gauss. Il campo elettrico ed il campo magnetico associati al quadripotenziale sono:\nAl fine di soddisfare le condizioni imposte dalla relativit\u00e0 speciale i campi devono essere scritti in forma tensoriale, in modo che nelle trasformazioni di coordinate tra due riferimenti inerziali rispettino le trasformazioni di Lorentz.\nIl tensore elettromagnetico \u00e8 definito a partire dal quadripotenziale nel seguente modo:\nSi tratta di un tensore antisimmetrico la cui traccia \u00e8 nulla.\nGauge di Lorenz.\nNel gauge di Lorenz formula_8 in un sistema di riferimento inerziale, l'equazione delle onde per i campi \u00e8 data da:\ndove formula_10 sono le componenti della quadricorrente, e: \n\u00e8 l'operatore di d'Alembert. Esplicitamente:\nLe equazioni di Maxwell espresse in termini dei potenziali scalare e vettore assumono di conseguenza la forma:\nPer una data distribuzione di carica formula_16 e corrente formula_17 le soluzioni nel SI delle precedenti equazioni sono i potenziali ritardati:\ndove:\n\u00e8 il tempo ritardato."}
{"id": "3425635", "revid": "1543377", "url": "https://it.wikipedia.org/wiki?curid=3425635", "title": "Cristo (Cima da Conegliano)", "text": "Il Cristo \u00e8 un dipinto eseguito da Cima da Conegliano. Si trova a Dresda, alla Gem\u00e4ldegalerie Alte Meister."}
{"id": "3425636", "revid": "339392", "url": "https://it.wikipedia.org/wiki?curid=3425636", "title": "Database journalism", "text": ""}
{"id": "3425637", "revid": "276444", "url": "https://it.wikipedia.org/wiki?curid=3425637", "title": "Suzuki Bimota TR 500 SB", "text": ""}
{"id": "3425644", "revid": "1272592", "url": "https://it.wikipedia.org/wiki?curid=3425644", "title": "Vincenzo Miotti", "text": "Nacque nella chiesa di Santo Stefano da Daniele e da Angela Licini, primo di tre fratelli e due sorelle. Proveniva da una famiglia di vetrai benestanti, proprietari di una fornace: il Miotti non se ne occup\u00f2 mai, lasciandola al fratello Alvise, preferendo invece la carriera ecclesiastica.\nDopo aver studiato presso il seminario patriarcale presso San Cipriano, retto dai padri somaschi, si distinse nelle lettere antiche, ma anche in matematica, fisica e astronomia. Frequent\u00f2 il circolo culturale del monastero camaldolese di San Michele dove ebbe rapporti con Angelo Caloger\u00e0 e Fortunato Mandelli.\nSacerdote presso la Chiesa dei Santi Maria e Donato, ebbe un'esistenza appartata e non accett\u00f2 nessuno degli incarichi accademici che gli venivano offerti. Si dedic\u00f2 alla progettazione e alla costruzione di strumenti per le dimostrazioni di fisica e astronomia, apprezzate da J\u00e9r\u00f4me Lalande, Paolo Frisi, Ruggiero Giuseppe Boscovich, e Alessandro Volta. Delle macchine, realizzate per lo pi\u00f9 in cartone e legno, non resta oggi granch\u00e9, se non un apparato per la dimostrazione del tautocronismo della cicloide e un altro per il moto parabolico. Nei depositi del Museo del Vetro si trovano anche altri piccoli marchingegni e frammenti."}
{"id": "3425647", "revid": "1776051", "url": "https://it.wikipedia.org/wiki?curid=3425647", "title": "The Collector's Celtic Frost", "text": "The Collector's Celtic Frost \u00e8 il primo singolo del gruppo heavy metal svizzero Celtic Frost, pubblicato nel 1987 da Noise Records.\nEdito poco prima della pubblicazione di \"Into the Pandemonium\", contiene solo la cover di Billy Hill \"In the Chapel, in the Moonlight\" ed \u00e8 stato pubblicato solo su 12\" in una versione limitata a 1.000 copie."}
{"id": "3425653", "revid": "339392", "url": "https://it.wikipedia.org/wiki?curid=3425653", "title": "Numero stechiometrico", "text": ""}
{"id": "3425664", "revid": "2519", "url": "https://it.wikipedia.org/wiki?curid=3425664", "title": "Orcomeno (Beozia)", "text": ""}
{"id": "3425665", "revid": "729019", "url": "https://it.wikipedia.org/wiki?curid=3425665", "title": "Linea Silom", "text": "La linea Silom del Bangkok Skytrain \u00e8 una ferrovia metropolitana sopraelevata di Bangkok, in Thailandia. Collega la stazione dello Stadio Nazionale nel centrale distretto di Pathum Wan e la stazione di Bang Wa situata nel distretto di Phasi Charoen, che fa parte del popoloso quartiere occidentale Thonburi di Bangkok. La lunghezza della linea, che comprende 14 stazioni, \u00e8 di 14,67 km. Si interseca con l'unica altra linea del Bangkok Skytrain, la linea Sukhumvit, alla stazione di Siam nel centrale Distretto di Pathum Wan.\nStoria.\nFu inaugurata il 5 dicembre 1999 con il nome \"Linea 2 della ferrovia sopraelevata in commemorazione del compleanno di re Rama VI\", inizialmente era lunga 6,5 chilometri e comprendeva 7 stazioni, comprese le due a capolinea dello Stadio Nazionale e di Saphan Taksin. Il 23 agosto 2009 fu aperto il prolungamento lungo 2,2 km tra la stazione di Saphan Taksin e quella nuova di Wongwian\u202fYai, che comprende anche la stazione di Krung Thonburi. Il 14 febbraio 2013 fu inaugurato il tratto di 2,17 km tra la stazione di Wongwian Yai e quella di Talat Phlu, che comprende la stazione di Pho Nimit. Il 5 dicembre 2013 ebbero inizio le operazioni tra la stazione di Talat Phlu e quella nuova di Bang Wa, estensione di 3,8 km lungo la quale si trova la stazione di Wutthakat; la lunghezza totale della linea Silom fu cos\u00ec portata a 14,67 km. L'8 febbraio 2021 fu inaugurata la stazione intermedia di Saint Louis, situata tra le gi\u00e0 esistenti stazioni di Chong Nonsi e Surasak."}
{"id": "3425667", "revid": "2044650", "url": "https://it.wikipedia.org/wiki?curid=3425667", "title": "Philippine Leroy-Beaulieu", "text": "Biografia.\nFiglia dell'attore Philippe Leroy e della modella Francoise Laurent, Philippine Leroy-Beaulieu nasce a Roma il 25 aprile del 1963, trascorrendo poi l'infanzia in Italia. Nel 1979 inizia a studiare recitazione a Parigi. Nel 1982, a diciannove anni, decide di seguire le orme del padre, recitando in film e sceneggiati televisivi. La fama arriva nel 1985 interpretando Sylvia in \"Tre uomini e una culla\". In seguito interpreta anche il personaggio di Marie in \"8 zampe di guai\" e quello di Mathilde Normandin in \"Due fratelli\".\nDoppiatrici italiane.\nNelle versioni in italiano delle opere in cui ha recitato, Philippine Leroy-Beaulieu \u00e8 stata doppiata da:"}
{"id": "3425668", "revid": "1005847", "url": "https://it.wikipedia.org/wiki?curid=3425668", "title": "Elezioni legislative in Portogallo del 2011", "text": "Le elezioni legislative in Portogallo del 2011 si tennero il 5 giugno per il rinnovo dell'Assemblea della Repubblica.\nIn seguito all'esito elettorale, Pedro Passos Coelho, espressione del Partito Social Democratico, divenne Primo ministro, nell'ambito di una coalizione col CDS - Partito Popolare.\nDistribuzione dei deputati per circoli elettorali.\nLa seguente tabella contiene il numero dei deputati assegnati ad ogni circolo elettorale nelle elezioni legislative del 2011."}
{"id": "3425669", "revid": "235890", "url": "https://it.wikipedia.org/wiki?curid=3425669", "title": "Potenziale quadrivettoriale", "text": ""}
{"id": "3425683", "revid": "1543377", "url": "https://it.wikipedia.org/wiki?curid=3425683", "title": "Makrakomi", "text": "Makrakomi () \u00e8 un comune della Grecia situato nella periferia della Grecia Centrale (unit\u00e0 periferica della Ftiotide) con 17.912 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 837\u00a0km\u00b2 e la popolazione \u00e8 passata da 7.132 a 17.912 abitanti."}
{"id": "3425689", "revid": "281779", "url": "https://it.wikipedia.org/wiki?curid=3425689", "title": "Amba (mitologia)", "text": "Amba \u00e8 uno dei personaggi presenti nel poema epico indiano del \"Mah\u0101bh\u0101rata\".\nStoria.\nDurante lo Svayanvara (il rituale per la scelta dello sposo) indetto dal padre, Amba viene rapita dal patriarca e arciere Bhisma. Amba si ribella al rapimento perch\u00e9 \u00e8 gi\u00e0 innamorata di un altro principe, e palesa a Bhisma stesso il suo desiderio. Egli acconsente a lasciarla andare, ma il suo innamorato la rifiuta, non potendo sopportare il fatto che lei l'abbia visto combattere e venire sconfitto.\nAmba giura di vendicarsi di Bhisma, prima girovagando alla ricerca di guerrieri in grado di sconfiggerlo ma senza risultato, poi iniziando una lunga ascesi per questo scopo. \nDurante una meditazione in una foresta ha una visione in cui le appare un essere divino che le indica come unica possibilit\u00e0 quella di immolare la sua vita in una pira infuocata per poter rinascere uomo e combatterlo. Il rituale riesce e Amba, reincarnata con il nome di Shikhand, combatte la grande guerra di Kurukshetra. Pur non essendo un guerriero tale da poter effettivamente sconfiggere Bhisma egli, sapendo che in realt\u00e0 Shikhand \u00e8 una donna, non osa colpirlo/colpirla a causa della sua strettissima adesione al codice Kshatriya della casta guerriera. Approfittando di ci\u00f2 Arjuna facendosene scudo, riesce ad avvicinarsi a Bhisma ed a colpirlo a morte."}
{"id": "3425694", "revid": "147489", "url": "https://it.wikipedia.org/wiki?curid=3425694", "title": "Phineas Thomas Horton", "text": ""}
{"id": "3425698", "revid": "228587", "url": "https://it.wikipedia.org/wiki?curid=3425698", "title": "Mezze stagioni", "text": "Mezze stagioni \u00e8 un disco del gruppo musicale italiano degli Ex-Otago, pubblicato nel 2011 tramite azionariato popolare e distribuito dalla Venus.\nL'album \u00e8 stato prodotto tramite l'azionariato popolare, nell'ambito dell'iniziativa \"Anche io produco gli Ex-Otago\", che prevede che i fan del gruppo divengano anche produttori, acquistando un'azione e finanziare cos\u00ec il disco.\nTracce.\nTutte le tracce sono state scritte da Maurizio Carucci, con l'eccezione di \"The Rhythm Of The Night\", cover dei Corona, e \"Patrizia\", \"Figli degli hamburger\" e \"Costa Rica\", che hanno visto la collaborazione di Alberto Argentesi."}
{"id": "3425712", "revid": "1305772", "url": "https://it.wikipedia.org/wiki?curid=3425712", "title": "Judas (Lady Gaga)", "text": "Judas \u00e8 un singolo della cantante statunitense Lady Gaga, pubblicato il 15 aprile 2011 come secondo estratto dal secondo album in studio \"Born This Way\".\n\"Judas\" ha riscosso forti vendite nella prima settimana dal suo lancio, ma ha goduto meno successo in confronto ai singoli precedenti di Lady Gaga. Il brano ha raggiunto la top ten nelle classifiche dei maggiori mercati musicali, e ha raggiunto la vetta della classifica in Corea del Sud.\nDescrizione.\n\"Judas\" fu annunciato come secondo singolo in un'intervista di Lady Gaga a \"Vogue\". Il nome fu confermato nel programma radiofonico di Ryan Seacrest il 14 febbraio 2011, e RedOne ha assicurato di essere co-produttore del brano. Ai Grammy Awards, il produttore svedese di origini marocchine concesse un'intervista a MTV News, in cui disse che se il primo singolo di \"Born This Way\" avesse assestato buoni colpi, allora si sarebbe dovuta aspettare l'uscita del nuovo singolo... \u00abNon vi dir\u00f2 il titolo\u00bb disse \u00abma il prossimo singolo, \u00e8... Non voglio dirlo... Sar\u00e0 allucinante, [...] Rimarrete di sasso, e andrete fuori di testa\u00bb. Fernando Garibay spieg\u00f2 che il brano parla di come spesso non si facciano le giuste scelte. \u00abMa non si pu\u00f2 negare che la scelta non faccia parte di te e di chi tu sia\u00bb.\nInizialmente, la pubblicazione di Judas era prevista per il 19 aprile 2011, ma il brano musicale fu rubato da pirati del web il 14 aprile, che lo pubblicarono illecitamente sul canale YouTube di Lady Gaga.\nIn una intervista radiofonica, \"Last Call with Carson Daly\", Lady Gaga disse al conduttore Carson Daly che \"Judas\" non \u00e8 assolutamente riferita al Giuda biblico, bens\u00ec parla \u00abdell'innamorarsi ripetutamente dell'uomo sbagliato. \"Judas\" \u00e8 un brano molto cupo\u00bb.\nIn un'intervista con MSN Canada, Lady Gaga parl\u00f2 della metafora celata nel brano: \nIn un'altra intervista, la popstar parl\u00f2 di come le fosse affiorata l'ispirazione: \u00abParla di come io cammini costantemente verso la luce nella mia vita, ma annaspando sempre verso di essa mentre scruto il diavolo alle mie spalle, [...] canto la santa folle che sono, e nonostante i momenti nella mia vita siano crudeli e i rapporti non da meno, io ardo ancora d'amore per Giuda. Mi volto ancora indietro verso quelle cose demoniache.\u00bb Lady Gaga concesse un'intervista a Google in cui ribad\u00ec che il significato fosse \u00abl'onorare il proprio lato oscuro per riemergere nella luce [...] Qui si indaga su quanto ti ossessiona e bisogna imparare a perdonare i propri errori per andare avanti. \u00c8 davvero allegro ballarci un po' su.\u00bb Prima di rispondere a quest'intervista, aveva confessato al sito Popjustice che molti mali l'avevano ossessionata nel suo passato, le scelte, gli uomini, l'abuso di droga e la paura di far ritorno a New York per dover misurarsi con vecchie storie. Perci\u00f2 \"Judas\" incarna un affare sconveniente, al quale essa non pu\u00f2 sfuggire.\nLa cantante ha inoltre smentito voci che avrebbero voluto quello di \"Judas\" il video musicale pi\u00f9 costoso mai realizzato, superando cos\u00ec il clip di Scream di Michael Jackson, detentore di questo record per 16 anni.\nComposizione.\nSecondo Garibay, \"Judas\" ripercorre la strada di molti singoli di Lady Gaga prodotti da RedOne, come \"Poker Face\", \"LoveGame\", \"Bad Romance\" e \"Alejandro\". Secondo Jocelyn Vena di MTV, in \"Judas\" Lady Gaga si adatta alla stessa base musicale, ma la sua voce \"vaga ormai in territori sconfinati\", anche secondo il parere di Popjustice, che sostiene che \u00abnelle strofe e nella parte antecedente al ritornello si scaglia su uno stile Patois giamaicano stroncato e leggermente rappato\u00bb. Il testo \u00e8 in forma parlata e, a tratti, vi risuona un accento caraibico. Jason Gregory da Gigwise ha definito il brano \"uno squisito trancio di electro house di prima qualit\u00e0\". \"Judas\" culmina nel ritornello, nella melodia riagganciato alla musica pop degli anni Ottanta. Dopo la seconda strofa e il ritornello, il brano sosta su un breakdown influenzato dalla musica house, in cui Gaga usa lo stesso tono graffiante e potente di \"Born This Way\". In questa sezione, la voce di Lady Gaga \u00e8 stata paragonata a quella di Rihanna da Matthew Perpetua di \"Rolling Stone\". Ha anche aggiunto che la voce dell'artista sembrasse qui meno macabra e inquietante e piena di \"gorgogliante dolcezza\". Popjustice scrive che il break ripropone la musica tribal-techno e che il brano intero \u00e8 \u00abun'antifona elettrogotica all'illegalit\u00e0\u00bb. Secondo Dan Martin di \"New Musical Express\", il break si inserisce nel genere dubstep e il ritornello nel puro pop musicale.\nIl brano presenta un campionamento musicale di Alex Butcher e la melodia \u00e8 presente nello started pack di Vengeance, un programma per DJ.\nLa stessa Lady Gaga fu accusata di plagio dalla cantante newyorkese di origini ucraine Loli Lux, che accus\u00f2 la Germanotta di aver 'copiato' il ritornello della canzone da un suo brano, tale \"WannaBE.\"\nGaga ha messo in rete una parte del testo nel mese di febbraio. Il 22 marzo 2011 ne ha rivelato un'altra parte nell'intervista con Google. Il middle eight del brano, il cui testo dice: \"Nel senso pi\u00f9 biblico che esista, sono al di l\u00e0 del pentimento. Chi cerca la fama o si prostituisce, vomita la sua mente... Ma in senso culturale, ho appena parlato al futuro. Giuda baciami, se questo \u00e8 reato, o indossa un preservativo per orecchio la prossima volta.\" parla dell'abilit\u00e0 di Gaga nel redimersi, ma pur sempre nei limiti d'una donna. \u00abMa io non voglio redimermi, perch\u00e9 nell'aspetto culturale io credo di vivere ormai prima di quell'ora. E se non ti va bene, metti un preservativo all'orecchio\u00bb ha spiegato.\nCopertina.\nNella quarantaduesima puntata della serie di video trasmessi in rete da Gaga, i \"Transmission Gagavision\", \u00e8 stato rivelato che il copridisco artistico di \"Judas\" \u00e8 stato disegnato da Lady Gaga su Microsoft Word e reca uno sfondo nero, su cui rosseggia la scritta \"Judas\" a grafia Impact e in caratteri cubitali. Sotto s'innalza una croce cristiana sempre rossa con un piccolo cuore nel centro. Gaga ha fotografato poi il disegno sullo schermo del suo computer con il suo cellulare e questa \u00e8 diventata la cover ufficiale del singolo. Jocelyn Vena da MTV ha pensato che la copertina avrebbe potuto tranquillamente far parte della versione del regista Baz Luhrmann di \"Romeo e Giulietta\".\nAccoglienza.\nNumerose organizzazioni religiose hanno stroncato il singolo definendolo blasfemo e uno scherno al Cristianesimo. Su un altro fronte, il brano ha ottenuto recensioni positive da parte di molti critici musicali. Jonathan Van Meter dalla rivista \"Vogue\" le diede una buona valutazione e scrisse che sembrava fosse stata scritta per le Ronettes ma collocata su un ritmo dance \"martellante\". James Dinh da MTV scrisse che fosse molto somigliante a \"Bad Romance\". Popjustice ugualmente la equipar\u00f2 a \"Bad Romance\" e la defin\u00ec: \u00abuna \"Bad Romance\" altamente evoluta, in titanio, che viaggia indietro di mezzo millennio dall'anno 2511 appena in tempo per salvare la musica da un'onda d'alta marea di balle pop ossessionate da musica disco. Ci piace cos\u00ec tanto. \u00c8 pop al punto giusto. \u00c8 turbolento al punto giusto. \u00c8 impetuoso, altosonante, allegro, sfacciato e stupido al punto giusto e anche aspro al punto giusto\u00bb. Kevin O'Donnel da \"Spin\" ha pensato che il brano somigliasse ad un violento petardo industrial-disco, e ha descritto la performance dell'artista come \u00abfollemente straordinaria: la cantante si cimenta nel rap, in un soliloquio robotico e in un gracchio da corvo prima di scivolare in un ritornello pi\u00f9 convenzionale che fa eco a \"Bad Romance\"\u00bb. Il giornalista ha lodato l'energia primitiva della musica di \"Judas\" e ha considerato che il breakdown fosse uno dei momenti pi\u00f9 bizzarri che erano approdati sulla scena della musica pop nel 2011. Eric Henderson del settimanale Slant Magazine ha notato che il disinnesto e la diversa piega rispetto al precedente singolo di Gaga, \"Born This Way\" fossero molto pi\u00f9 pronunciati in \"Judas\". Sul profilo musicale, ha considerato che \"Judas\" avesse lo stesso \"livello di scintillante martello pneumatico di \"Born This Way\", nonostante i grandi accordi siano pressoch\u00e9 capovolti - non diversamente da \"Big Fun vs. Good Life\" degli Inner City. \u00c8 roba da gemello buono e gemello malvagio\". Henderson ha continuato dicendo che il brano avesse scongiurato una visione raccapricciante dell'Inferno e che in modo perverso sembrasse ammiccare pi\u00f9 al mondo infernale e meno a comunicare il messaggio \"gay = bello che \u00e8 il cuore di \"Born This Way\"\".\nAmos Barshad dal \"New York\" ha dichiarato che il brano gli ricordava di quando si era ubriacato e aveva ballato in una remota discoteca di Berlino. Dan Martin da \"New Musical Express\" \u00e8 stato dell'opinione che \"Judas\" fosse il singolo con cui Lady Gaga avrebbe dovuto aprire la promozione del disco. Il giornalista ha per\u00f2 capito perch\u00e9 l'artista non avesse scelto come singolo di lancio di \"Born This Way\", dato il fatto che il brano era caratteristico della musica di Lady Gaga. Maura Johnston da \"The Village Voice\" ha sintetizzato il brano definendolo un gemello di \"Bad Romance\" e descrivendo la sua \"voce istantaneamente memorabile anche senza dire una parola, il ritmo coinvolgente, il testo su una storia d'amore a dir poco orrenda\". Robert Copsey dal sito Digital Spy ha dato cinque stelle su cinque, lodando il ritornello \"accampato in un'area blasfema\".\nVideo musicale.\nProduzione.\nIl video musicale di Judas \u00e8 stato girato il 2 e il 3 aprile 2011, ed \u00e8 stato diretto dalla stessa Lady Gaga e dalla sua coreografa Laurie Ann Gibson. Lady Gaga ha scritto nel suo profilo Twitter: \u00abAver girato il video di \"Judas\" con mia sorella Laurie Ann \u00e8 stato il momento pi\u00f9 artistico ed eccitante della mia carriera. \u00c8 il lavoro pi\u00f9 bello che abbiamo mai fatto\u00bb.\nNel video, Norman Reedus veste i panni di Giuda Iscariota, Gaga quelli di Maria Maddalena e Rick Gonzalez quelli del Cristo. Gibson e Gaga volevano che la direzione del video fosse perfetta, arrivando al punto che ognuno dei due voleva dirigere il video da solo. Lo stilista Thierry Mugler e il suo scenografo Nicola Formichetti scrissero sulla loro pagina Twitter: \u00abAbbiamo finito di riprendere il nostro bellissimo primo giorno! Siamo cos\u00ec felici\u00bb. Formichetti annunci\u00f2 poi che le riprese erano finite.\n\u00abEmersero elementi di \"Born This Way\" durante la nostra collaborazione [con Nick Knight], e l'ho tanto amata che ci furono momenti in cui, per me, essa non si evolse veramente secondo come mi ero ispirata al progetto attuale, che fu comunque bellissimo\u00bb disse la Gibson. Per il video musicale di \"Judas\", comunque, esse furono molto chiare sulla sua ispirazione. Lady Gaga e la Gibson richiamarono un regista, ma le date di riprese coincisero con i suoi impegni, ed esse scelsero di dirigere da sole il video. La Gibson dichiar\u00f2 in merito al video: \u00abVi dir\u00f2 innanzitutto, sono cristiana e la mia carriera \u00e8 prova di Dio, e credo che gi\u00e0 molti stiano pensando alla blasfemia e stiano polemizzando per la scelta, e immagino che rimarranno sconvolti quando scopriranno quanto il messaggio sia grandioso e innovativo, e quanto sia libero per tutti i suoi buoni motivi. Esso sollever\u00e0 lo scandalo in tutto il mondo\u00bb.\nLa Gibson disse di aver esitato prima di assumere la regia, per essersi ormai immersa nei progetti con il Monster Ball HBO special, ma non riusc\u00ec a resistere. \u00ab\u00c8 un video fenomenale, potente e di grande impatto. Lady Gaga \u00e8 un'artista forte e coinvolta. La sua devozione per me \u00e8 un qualcosa per cui le sar\u00f2 per sempre grata. Abbiamo un legame spirituale. Abbiamo bisogno l'una dell'altra... e \"Judas\" \u00e8 in fin dei conti il simbolo del nostro sincero vincolo\u00bb. Ai microfoni del \"The Hollywood Reporter\", la Gibson raccont\u00f2 che nel video esse misero in scena una nuova Gerusalemme. Lady Gaga raccont\u00f2 alla rivista \"New Musical Express\" che il video avrebbe sfoggiato motociclette, morte e una sequenza di acceso dialogo sull'essere \u00aboltre il pentimento\u00bb. Disse inoltre: \u00abLa gente pensa che sono una senza talento o una presuntuosa, o tutte e due. [Il video] \u00e8 un modo per dire: \"ho superato il limite, non penser\u00f2 mai a voltarmi indietro\"\u00bb. Il perdono e il destino giocano un ruolo nel video e Gaga volle ricreare una storia ispirata da Federico Fellini con apostoli che fossero rivoluzionari in una Gerusalemme moderna.\nNorman Reedus raccont\u00f2 in un'intervista con MTV quanto Lady Gaga, nella clip, avesse lavato bene i suoi piedi. \u00ab\u00c8 bella la scena del rossetto, perch\u00e9 fu creata proprio all'ultimo minuto, Gaga era balzata in piedi [e aveva detto]: 'Ho una bella idea. Ti metter\u00f2 un rossetto sulle labbra ed esattamente prima che tu baci Ges\u00f9, io estrarr\u00f2 questa pistola e premer\u00f2 il grilletto, e subito un rossetto [sbucher\u00e0 fuori] e te lo applicher\u00f2 come se permettessi il bacio'. Mi guard\u00f2 come a voler dire: 'Va bene?'. Ed io: 'Forte'. E abbiamo fatto cos\u00ec. Mi ha colpito per come fosse spontanea\u00bb.\nIl video \u00e8 stato infine presentato in anteprima il 5 maggio su E! alle 19:00 (ora americana).\nIl video ha ottenuto la certificazione Vevo, avendo superato le 350 milioni di visualizzazioni su YouTube e Vevo.\nTrama.\nLa scena iniziale del video presenta gli Apostoli, sotto forma di \"biker\" dall'aspetto virile e con giubbotti di pelle su cui \u00e8 stampato il proprio nome, che vanno verso Gerusalemme. Tra di loro \u00e8 presente Giuda, mentre Lady Gaga e Ges\u00f9, con una corona di spine dorate attorno al capo, sono su una motocicletta insieme, agghindati con gioielli e crocefissi. Gaga, giunta a Gerusalemme, inizia a cantare e a ballare in un ambiente tetro, illuminato da torce. Ci sono scene intervallate in cui lei canta in primo piano mostrando un occhio artistico truccato in stile egizio in riferimento all'occhio di Horus, altre in cui \u00e8 in moto, altre in cui ci sono primi piani del volto e spezzoni del corteo che vuole crocifiggere Ges\u00f9. Ad un certo punto Scoppia una rissa e Gaga abbraccia il compagno per proteggerlo, mentre Giuda si fa strada tra la folla urlando. Gaga veste alla maniera delle donne al seguito di Ges\u00f9 e procede tra la folla, circondata dagli apostoli, e conforta una donna in lacrime. Prima della crocifissione, Giuda bacia Ges\u00f9 sulla guancia e Lady Gaga punta una pistola su Giuda, da cui spunta un rossetto. Ci sono anche alcune scene in cui la cantante si getta piangendo ai piedi di Ges\u00f9, ed egli la abbraccia, per indicare che l'ha perdonata. In seguito, erta su una roccia, la cantante viene inghiottita da un'ondata d'acqua, in una scena che rappresenta la redenzione e richiama la \"Nascita di Venere\" di Sandro Botticelli. Successivamente si trova tra Ges\u00f9 e Giuda in una vasca da bagno, mentre lava loro i piedi. Quando Gaga lava i piedi a Ges\u00f9, Giuda le versa addosso della birra; lei la schizza infastidita addosso a Giuda e abbraccia Ges\u00f9 piangendo, simbolo del suo pentimento e della scelta del bene, in contrasto con il tema della canzone. Il video finisce con la lapidazione di Lady Gaga (Maria Maddalena), in un abito candido e virgineo.\nCritiche.\nPrima della sua uscita, il presidente della Lega Cattolica, Bill Donohue, ha criticato il video musicale per la scelta di rappresentare Gaga nelle vesti di Maria Maddalena. Egli ha comunicato esclusivamente per HollywoodLife.com il proprio parere a proposito della concentrazione di Gaga su Giuda e Maria Maddalena, definendola \"completamente irrilevante\" rispetto a persone con \"vero talento\", e l'ha attaccata per aver scelto di far uscire brano e video in Settimana Santa e a Pasqua. Gaga ha fatto notare in un'intervista con E! che il video non era stato fatto col proposito di causare controversia, aggiungendo ironicamente \"l'unico particolare controverso nel video \u00e8 che io stia indossando Christian Lacroix e Chanel nella stessa scena. Questo video non \u00e8 un attacco alla religione. Io rispetto e amo qualsiasi cultura. Sono una persona religiosa e spirituale che \u00e8 ossessionata dall'arte religiosa. Ci sono ossessionata\". La regista ha difeso il suo lavoro, affermando di essere assolutamente credente e che il video \u00e8 invece un elogio alla fede, dichiarando inoltre: \u00abNon avrei mai offeso il mio Salvatore, l'amore e il rispetto che Ges\u00f9 significa per me. Quindi dico loro di stare pi\u00f9 attenti a quel che giudicano.\u00bb La Lega Cattolica ha in seguito rivisto le sue posizioni affermando che il video non pu\u00f2 essere considerato blasfemo, in quanto la cantante \"balla sulla linea\" dello scandalo, senza per\u00f2 mai superarla.\nJason Lipshutz di \"Billboard\" ha descritto il video con queste parole: \"il fragore delle moto che incontra l'infedelt\u00e0 biblica\". James Montogomery da MTV l'ha definito un puro video pop, \"sebbene uno molto bello e che di sicuro provocher\u00e0 l'ira di alcuni gruppi del mondo religioso\". Ha anche aggiunto che \"Judas\", nel suo sacro cuore, un'esplosione artistica confinata nei limiti di un tradizionale video pop. Christian Blauvelt da \"Entertainment Weekly\" non ha gradito subito il video, definendola la sua creazione pi\u00f9 debole sino a questo momento, e attribuendola alla coreografia della Gibson e al racconto letterale. Ha poi dovuto ammettere che dopo aver visto il video altre volte se ne \u00e8 innamorato. Tris McCall da \"The Star-Ledger\" ha riscontrato che non ci fosse niente di blasfemo nel video. McCall ha spiegato che il ballo nel video \u00e8 \u00abpiacevole da guardare\u00bb, ma che sarebbe stato pi\u00f9 bello se l'operatore della camera fosse stato pi\u00f9 professionale. Secondo lui, l'unica scena stimolante nel video era la pistola che si trasformava in rossetto. Matthew Perpetua dal \"Rolling Stone\" \u00e8 stata certa che il video avrebbe offeso alcuni cristiani per il suo scorcio irriverente e fortemente sessuale su Ges\u00f9 Cristo; ha anche detto che Gaga ha interpretato la storia biblica nel proprio stile. Al contrario il quotidiano \"Daily Mail\" ha difeso Lady Gaga, sostenendo che l'artista non volesse offendere nessuno con il suo video. Oscar Moralde da Slant Magazine ha lodato l'esecuzione del video, che ha definito \u00absbalorditivo a guardarsi\u00bb, ma ha aggiunto che \"Judas\" ha richiesto \u00abun'operazione di repertorio, non un'operazione rivoluzionaria. Recupera infatti familiari campioncini dagli archivi dell'artista (l'estetica \"cuoio e catene\" di \"Telephone\", le malinconiche inquadrature su visi irrigati di lacrime di \"Bad Romance\") e li aggrega tutti insieme in un'opera eseguita con perfetta competenza\u00bb. Phil Fox Rose, che ha recensito il video per il \"The Washington Post\", ha dato un parere positivo dichiarando di averlo trovato \u00abcommovente, sia sul piano artistico sia su quello spirituale\u00bb. \u00c8 poi passato a sostenere che le accuse lanciate dagli ordini religiosi contro Lady Gaga fossero frutto di pregiudizi.\nIl video ha raggiunto la quarta posizione nella classifica \"50 Worst Music Video Ever\" redatta dal New Musical Express che l'ha definito \u00abun video stracolmo di allusioni religiose stereotipate, brutti modelli d'alta moda e ballerini che sembrano non aver fatto un vero e proprio pasto dagli anni novanta. Un tentativo di imitare Madonna e il suo rapporto con il cattolicesimo, cos\u00ec incredibilmente frainteso da risultare comico. Sembra calzare perfettamente il fatto che il peggior singolo di Lady Gaga finora sia anche il suo personalissimo video Curate's egg\u00bb VH1 ha riscontrato che il video fosse ispirato da \"Like a Prayer\" di Madonna, i film \"Our Lady of the Assassins\", \"I selvaggi\" e \"Romeo + Giulietta di William Shakespeare\", e la serie televisiva americana \"Lost\".\nIl video ha guadagnato due \"nomination\" agli MTV Video Music Awards 2011 nelle categorie Miglior coreografia e Miglior scenografia, ma non si \u00e8 aggiudicato nessuna delle due.\nEsibizioni live.\nLady Gaga promosse \"Judas\" tramite vari programmi televisivi, tra cui la versione francese di X Factor, dove venne cantata in un medley con \"The Edge of Glory\". Inoltre, venne eseguita anche nelle date messicane del \"Monster Ball Tour\" (2009/2011), durante il \"Born this Way Ball Tour\" (2012/2013) e in molte date dell\" (2014), dove venne inserita in un medley con \"Aura\". Judas venne anche eseguita nel residency show della cantante, '.\nSuccesso commerciale.\nDopo la sua uscita nei mercati digitali e radiofonici, \"Billboard\" teorizz\u00f2 che \"Judas\" avrebbe avuto bisogno di vendere tra le e le copie in due giorni e mezzo.\nIl singolo debutta alla decima posizione della Billboard Hot 100 e quarta nella Digital Song con copie vendute, un numero nettamente inferiore rispetto alle copie previste., questo a causa di una piccola radio londinese che ha passato in anticipo la canzone, costringendo Lady Gaga ad anticiparne la vendita e quindi con solo 3 giorni di tempo per entrare nelle classifiche. Nonostante questo, il brano diviene il quarto migliore debutto della cantante dopo \"Bad Romance\" alla nona posizione,\"The Edge of Glory\" alla terza posizione e \"Born This Way\" alla prima. Nella seconda settimana il singolo vende copie in una settimana intera scendendo dal decimo al dodicesimo posto nella Hot 100; resistendo solo 8 settimane, la canzone diventa la meno venduta e rimasta per numero di settimane nella classifica. Ad agosto 2013, le vendite del singolo in questo Paese si attestano intorno alle copie.\n\"Judas\" si pone al nono posto nella Billboard Canadian Hot 100 dopo tre giorni di vendite, entrando nella classifica digitale del Canada al quinto posto con copie vendute.\nNel Regno Unito esordisce al quattordicesimo posto il 17 aprile 2011, vendendo copie. In Francia debutta al nono posto con copie vendute. La settimana successiva mantiene la stessa posizione, vendendo altre copie (2% in meno rispetto alla scorsa settimana). Raggiunge, nella classifica del 21 maggio 2011, anche grazie alle vendite del remix \"Judas Remix Part 1\", il settimo posto con copie vendute. Il singolo ha complessivamente venduto oltre copie nel corso del 2011 nel territorio francese."}
{"id": "3425713", "revid": "110157", "url": "https://it.wikipedia.org/wiki?curid=3425713", "title": "Our Last Summer", "text": "Our Last Summer \u00e8 un singolo tratto dall'album \"Super Trouper\" del 1980, realizzato dagli ABBA. Rende omaggio alla citt\u00e0 di Parigi, raccontandone una romantica vacanza in una \"et\u00e0 senza rimpianti\"."}
{"id": "3425715", "revid": "767487", "url": "https://it.wikipedia.org/wiki?curid=3425715", "title": "Alessandro Barsanti", "text": "Biografia.\nNato da genitori toscani emigrati, si laure\u00f2 in ingegneria ed architettura in Italia. Successivamente, ritornato in Egitto, lavor\u00f2 presso il Dipartimento italiano di Antichit\u00e0 d'Egitto, collaborando con il direttore del Servizio delle Antichit\u00e0, Gaston Maspero. Nel 1891 scopr\u00ec la tomba del faraone Akhenaton e fu il primo archeologo ad aver condotto uno studio approfondito del complesso funerario di Unas."}
{"id": "3425717", "revid": "10652", "url": "https://it.wikipedia.org/wiki?curid=3425717", "title": "Alexandre Barsanti", "text": ""}
{"id": "3425720", "revid": "37401", "url": "https://it.wikipedia.org/wiki?curid=3425720", "title": "Hajj Mohammed", "text": ""}
{"id": "3425725", "revid": "228587", "url": "https://it.wikipedia.org/wiki?curid=3425725", "title": "Ad occhi chiusi (Virginio)", "text": "Ad occhi chiusi \u00e8 un brano musicale del cantautore Virginio, scritto e composto con Saverio Grandi ed estratto come primo singolo dall'Ep \"Finalmente\", pubblicato l'8 marzo 2011 dall'Universal Music.\nIl brano \u00e8 stato presentato per la prima volta durante il serale della trasmissione televisiva Amici di Maria De Filippi.\nIl video.\nIl videoclip del singolo, pubblicato l'8 aprile 2011, \u00e8 stato girato a New York e racconta della storia di una coppia di fidanzati, interpretati da una modella americana e Virginio stesso che si lasciano ed hanno dei flashback sulla loro relazione. Il video \u00e8 stato prodotto dall'agenzia \"AngelFilm\" e la regia \u00e8 stata curata da Marco Salom.\nSuccesso commerciale.\nIl brano, ad una settimana dalla pubblicazione, debutta alla 41\u00aa posizione della Top Singoli, per poi raggiungere in quella seguente come posizione massima, la 20\u00aa della medesima classifica."}
{"id": "3425728", "revid": "729019", "url": "https://it.wikipedia.org/wiki?curid=3425728", "title": "Evocatus", "text": "Evocatus era un militare dell'esercito romano, tenuto in servizio oltre la durata legale, come nel caso di un certo Marco Vibennio, il quale serv\u00ec per 21 anni nelle file dell'esercito romano, vivendo fino a 38 anni, e prestando cos\u00ec servizio oltre la normale ferma militare di 16-20 anni. Il termine poteva essere applicato anche ad un ufficiale, ma a questa pratica si faceva ricorso soprattutto con soldati che possiedono un'alta qualificazione nell'amministrazione, nella polizia, nei vigili di Roma, nei lavori di delimitazione e di architettura, o nei settori dell'approvvigionamento e soprattutto delle esercitazioni. Essi provenivano per lo pi\u00f9 dal pretorio o dagli \"Equites singulares\" (in questo caso si chiamavano \"euocati Augusti\"), a volte da una legione, come nel caso di un certo Quinto Erennio o di altri \"miles\" ancora. In alcuni casi si trattava di veterani richiamati in servizio attivo, per gravi crisi, come nel caso delle guerre marcomanniche della fine del II secolo, al tempo dell'Imperatore Marco Aurelio."}
{"id": "3425730", "revid": "110157", "url": "https://it.wikipedia.org/wiki?curid=3425730", "title": "Le\u017enevskij rajon", "text": "Il Le\u017enevskij rajon () \u00e8 un rajon dell'Oblast' di Ivanovo, nella Russia europea; il capoluogo \u00e8 Le\u017enevo. Ricopre una superficie di 750 chilometri quadrati e nel 2010 ospitava una popolazione di circa 19.000 abitanti."}
{"id": "3425733", "revid": "122999786", "url": "https://it.wikipedia.org/wiki?curid=3425733", "title": "\u00a1Ay, caramba!", "text": "\u00a1Ay, caramba! \u00e8 un'esclamazione in lingua spagnola, composta da \"\u00a1ay!\" (interiezione denotante sorpresa o dolore, equivalente all'\"ahi\" italiano) e \"caramba\" (un eufemismo per \"carajo\", una parola volgare per \"\"pene\", simile all'italiano \"cazzo\" \u2014 o meglio \"cazzarola\"\" \u2014, usata come esclamazione di dolore o sorpresa). Il termine \"caramba\" \u00e8 usato anche in portoghese come eufemismo di \"caralho\", parola oscena equivalente allo spagnolo \"carajo\". L'espressione denota sorpresa il pi\u00f9 delle volte positiva."}
{"id": "3425735", "revid": "287204", "url": "https://it.wikipedia.org/wiki?curid=3425735", "title": "Ad occhi chiusi (singolo)", "text": ""}
{"id": "3425738", "revid": "439868", "url": "https://it.wikipedia.org/wiki?curid=3425738", "title": "Ad occhi chiusi", "text": ""}
{"id": "3425740", "revid": "729019", "url": "https://it.wikipedia.org/wiki?curid=3425740", "title": "Stampede British Commonwealth Mid-Heavyweight Championship", "text": "Lo Stampede British Commonwealth Mid-Heavyweight Championship \u00e8 stato un titolo della federazione canadese Stampede Wrestling.\nStoria.\nUtilizzato da Stampede Wrestling, fu assegnato la prima volta nel giugno del 1978 a Dynamite Kid.\nAlbo d'oro.\nLe righe verdi vuote indicano che non \u00e8 nota la storia del titolo in quel periodo."}
{"id": "3425741", "revid": "305330", "url": "https://it.wikipedia.org/wiki?curid=3425741", "title": "Euocatus", "text": ""}
{"id": "3425742", "revid": "1543377", "url": "https://it.wikipedia.org/wiki?curid=3425742", "title": "Aselizumab", "text": "L'aselizumab \u00e8 un anticorpo monoclonale di tipo murrino che \u00e8 studiato come farmaco immuno soppressivo nei pazienti con severo politrauma. Esso li lega all'antigene CD62L."}
{"id": "3425744", "revid": "104485", "url": "https://it.wikipedia.org/wiki?curid=3425744", "title": "Marco Tartari", "text": "Carriera.\nInizia nelle giovanili della SPAL nel 1959-60 per passare nell'Argentana in Serie D e poi in Serie C all'. Conta 126 presenze e 6 gol in Serie B con le maglie di Verona, , Taranto e SPAL, e 211 presenze e 15 gol in Serie C con Arezzo, Taranto, SPAL e .\nMezzala estrosa e di carattere, incontra diverse volte nella sua carriera Mario Caciagli, che sar\u00e0 suo allenatore ad Arezzo, Taranto e Ferrara. In particolare ad Arezzo disputa un ottimo campionato che gli vale la convocazione nella Nazionale semi-professionisti, in cui fa coppia con Gigi Riva. Dopo due stagioni in Serie B con Verona e Reggiana, trascorre sette anni a Taranto, dove conquista una promozione in Serie B nel 1968-1969 e diventa ben presto un idolo dei tifosi jonici; una prodezza da ricordare \u00e8 il suo goal segnato direttamente dal calcio d'angolo contro il .\nMolti anni dopo aver abbandonato il calcio, diventa direttore sportivo della Giacomense, che nel 2006 vince il campionato di Eccellenza romagnola e viene promossa in Serie D."}
{"id": "3425748", "revid": "182396", "url": "https://it.wikipedia.org/wiki?curid=3425748", "title": "Discentes", "text": "I discentes, sono degli istruttori che iniziano al loro mestiere gli aquiliferi o i portatori degli stendardi di cavalleria, gli architetti o i cavalieri. In latino classico, \"discere\" significa \"apprendere\", ma nella lingua militare e nel Basso Impero Romano questo verbo vuol dire, a volte, \"insegnare\". "}
{"id": "3425749", "revid": "287204", "url": "https://it.wikipedia.org/wiki?curid=3425749", "title": "Circondario di Wei\u00dfenfels", "text": "Il circondario di Wei\u00dfenfels (in tedesco Landkreis Wei\u00dfenfels) era un circondario della Sassonia-Anhalt di 41.604 abitanti, che aveva come capoluogo Wei\u00dfenfels.\nGi\u00e0 circondario durante la DDR, venne mantenuto tale (sebbene con un allargamento dei confini) anche dopo l'unificazione. Il 1\u00ba luglio 1994 ha subito un ampliamento territoriale, raccogliendo la quasi totalit\u00e0 del territorio del circondario di Hohenm\u00f6lsen. Il 1\u00ba luglio 2007 \u00e8 stato poi accorpato al vecchio circondario del Burgenlandkreis, a formare il nuovo circondario sempre denominato Burgenlandkreis."}
{"id": "3425753", "revid": "1305772", "url": "https://it.wikipedia.org/wiki?curid=3425753", "title": "SMS Lika (cacciatorpediniere 1917)", "text": "Il Lika \u00e8 stato un cacciatorpediniere della k.u.k. Kriegsmarine, appartenente alla classe T\u00e1tra ed entrato in servizio verso la fine della prima guerra mondiale. Dopo la conclusione del conflitto pass\u00f2 alla Regia Marina, che lo ribattezz\u00f2 Cortellazzo e che lo declass\u00f2 al rango di torpediniera.\nStoria.\nIl servizio nella Marina austroungarica.\nOrdinato nel 1916 dalla k.u.k. Kriegsmarine come \"Lika\", il cacciatorpediniere faceva parte di una classe di quattro cacciatorpediniere (\"Lika\", , \"Dukla\" e ) ordinate per portare ad otto unit\u00e0 la classe Tatra e rimpiazzare la perdita di due cacciatorpediniere di tale classe. Entrato in servizio nell'estate 1917, il \"Lika\" doveva infatti rimpiazzare un'omonima precedente unit\u00e0, saltata su mine nel 1915 durante la battaglia di Durazzo.\nTra le operazioni belliche cui il \"Lika\" prese parte si pu\u00f2 citare un inconclusivo scontro nelle acque tra Brindisi e Cattaro, insieme all'esploratore \"Helgoland\" e ad altri cinque cacciatorpediniere, con una numerosa formazione navale anglo-franco-italiana (3 incrociatori leggeri, 4 esploratori, 11 cacciatorpediniere) il 19 ottobre 1917, ed un altro combattimento, parimenti privo di risultati di rilievo, il 22 aprile 1918, tra una formazione di cacciatorpediniere austro-ungarici (, \"Uskoke\", \"Dukla\", \"Triglav\" e \"Lika\") e due unit\u00e0 similari britanniche (\"Hornet\" e \"Jackal\") nel Canale d'Otranto.\nIl servizio nella Regia Marina.\nDopo la conclusione della prima guerra mondiale, l'Italia ottenne, in conto di riparazione dei danni di guerra, la cessione di sette unit\u00e0 della classe T\u00e1tra, che furono organizzate nella classe Fasana. \nIncorporato nella Regia Marina nel 1919 ed entrato in servizio l'anno successivo, il \"Lika\" ricevette il nuovo nome di \"Cortellazzo\".\nSotto la nuova bandiera la nave ebbe comunque utilizzo piuttosto scarso. Come le unit\u00e0 gemelle, fu adibito principalmente al pattugliamento delle coste libiche ed all'addestramento a Taranto e Venezia.\nNel 1929 il \"Cortellazzo\" fu declassato a torpediniera.\nIl 1\u00ba luglio 1933 and\u00f2 a formare insieme all'incrociatore \"Taranto\", altra unit\u00e0 di preda bellica (proveniente dalla Marina imperiale tedesca) il Gruppo Navi Scuole Meccanici.\nNegli anni trenta l'unit\u00e0 ebbe tra i suoi comandanti i capitani di corvetta Enrico Baroni e Pietro De Cristofaro.\nUltimo della sua classe a essere radiata, nel 1939, il \"Cortellazzo\" venne avviata alla demolizione."}
{"id": "3425754", "revid": "1573940", "url": "https://it.wikipedia.org/wiki?curid=3425754", "title": "Pterodroma hypoleuca", "text": "Il petrello delle Isole Bonin (Pterodroma hypoleuca ) \u00e8 un uccello della famiglia Procellariidae, che vive nelle acque del nord ovest del Pacifico; nidifica in Giappone e nelle Hawaii nordoccidentali."}
{"id": "3425756", "revid": "1516566", "url": "https://it.wikipedia.org/wiki?curid=3425756", "title": "Atorolimumab", "text": "L'atorolimumab \u00e8 un anticorpo monoclonale di tipo interamente umano ad azione immuno soppressiva, che agisce contro il fattore Rhesus, agisce sull'antigene RhD."}
{"id": "3425757", "revid": "287204", "url": "https://it.wikipedia.org/wiki?curid=3425757", "title": "Probatio", "text": "Nell'Antica Roma, la probatio era l'esame medico del Consiglio di revisione che un cittadino romano, tra i 17 e i 20 anni, doveva superare per entrare a far parte dell'esercito come legionario; all'esame potevano partecipare fabbri, maniscalchi, carpentieri, macellai e cacciatori, mentre l'esame non era previsto per pescatori, cuochi, panettieri, osti e gestori di bordelli. Dal punto di vista fisico, bisognava avere un'altezza minima di 170 cm.\nUna volta riconosciuto adatto (probatus), diviene un coscritto (tiro) e lo rimane per quattro mesi. Alla fine di questo periodo, presta giuramento ed \u00e8 inquadrato come combattente (miles)."}
{"id": "3425758", "revid": "339392", "url": "https://it.wikipedia.org/wiki?curid=3425758", "title": "Petrello delle Bonin", "text": ""}
{"id": "3425761", "revid": "110157", "url": "https://it.wikipedia.org/wiki?curid=3425761", "title": "Lights On", "text": "Lights On \u00e8 un brano musicale della cantante dubstep inglese Katy B, estratto il 19 dicembre 2010 come terzo singolo dal suo album di debutto \"On a Mission\" e promosso dall'etichetta discografica Columbia.\nIl singolo \u00e8 entrato alla quarta posizione della classifica britannica, nella quale \u00e8 rimasto per quattordici settimane consecutive. \u00c8 entrato in classifica anche nelle Fiandre, dove ha raggiunto l'undicesima posizione."}
{"id": "3425767", "revid": "110157", "url": "https://it.wikipedia.org/wiki?curid=3425767", "title": "Broken Record (singolo)", "text": "Broken Record \u00e8 un brano musicale della cantante dubstep inglese Katy B, estratto il 25 marzo 2011 come quarto singolo dal suo album di debutto \"On a Mission\" e promosso dall'etichetta discografica Columbia.\nIl singolo \u00e8 entrato all'ottava posizione della classifica britannica e vi \u00e8 rimasto per sei settimane consecutive."}
{"id": "3425769", "revid": "1431409", "url": "https://it.wikipedia.org/wiki?curid=3425769", "title": "Cillian", "text": "Origine e diffusione.\nL'origine del nome \u00e8 incerta. Secondo alcune fonti, sarebbe un'anglicizzazione di \"Ceallach\u00e1n\", un diminutivo dell'irlandese \"Ceallach\". Altre ipotesi lo rinconducono direttamente al gaelico \"ceall\" (\"chiesa\") con l'aggiunta di un suffisso diminutivo, termine da cui comunque potrebbe derivare il gi\u00e0 citato \"Ceallach\".\nLa forma italiana Chiliano (mai entrata nell'uso comune) coincide con un nome di origine greca antica latinizzato in \"Chilianus\", dal significato di \"millenario\", \"di mille\" (da \u03c7\u03af\u03bb\u03b9\u03bf\u03b9, \"chilioi\", \"mille\"), epiteto che veniva dato ai chiliasti.\nIl nome, nella sua variante \"Killian\", gode di una vasta popolarit\u00e0 in Francia, ed \u00e8 stato il 43\u00ba nome pi\u00f9 usato nel 2002 in tale paese.\nOnomastico.\nL'onomastico si pu\u00f2 festeggiare l'8 luglio in memoria di san Chiliano, vescovo, missionario e martire del VII secolo che evangelizz\u00f2 la Franconia. Svariati altri santi hanno portato questo nome, fra i quali, nelle date seguenti:"}
{"id": "3425771", "revid": "114710922", "url": "https://it.wikipedia.org/wiki?curid=3425771", "title": "Uarsceik", "text": "Uarsceik o Uarsciek (anche chiamata \"Warshiek\", \"Uarsheikh\", \"Warshiikh\", \"Warsheekh\", \"Warshek\" oppure in italiano anche assai pi\u00f9 raramente \"Uarsc\u00e8c\", \"Uarsceic\", \"Uarsceich\", \"Uarsciech\", \"Uarsciec\", \"Uarscieck\" e \"Uarscek\") \u00e8 un villaggio nella regione somala di Medio Scebeli capitale dell'omonimo distretto situato a nord di Mogadiscio ed \u00e8 un importante centro religioso per il popolo musulmano somalo dei Sufi. La maggior parte della popolazione \u00e8 della sotto cabila Cel Cumar Galmax, che a sua volta appartiene alla sotto cabila Wabudhan del clan Abgal.\nLo tsunami del maremoto dell'oceano Indiano del 2004 ebbe un impatto negativo sull'economia di questo villaggio visto che diverse imbarcazioni da pesca andarono distrutte.\nDurante l'epoca coloniale italiana, Uarsceik fu sede di \"delegazione di spiaggia\" del Regio Corpo delle capitanerie di porto."}
{"id": "3425780", "revid": "124567748", "url": "https://it.wikipedia.org/wiki?curid=3425780", "title": "Panfilo di Cesarea", "text": "Biografia.\nNativo di una nobile famiglia, studi\u00f2 nella scuola del filosofo Origene ad Alessandria d'Egitto, principale centro di produzione culturale e sede della pi\u00f9 grande biblioteca del tempo distrutta nel 270. \nNel 232 Origene fu espulso da Alessandria e fond\u00f2 la propria scuola teologica e biblioteca a Cesarea di Palestina, che divenne la pi\u00f9 grande del tempo. Origene mor\u00ec a Tiro nel 254.\nPanfilo fu amico e maestro di Eusebio (265-340), nella scuola fondata da Origene. Eusebio, che invece divenne vescovo nel 313, raccont\u00f2 i dettagli della carriera di Panfilo nella sua opera in tre volumi \"Vita di Panfilo\", oggi perduta.\nPanfilo di Cesarea fu ucciso per decapitazione a Cesarea marittima, con altri 12 compagni di fede, nel febbraio del 309 sotto l'imperatore Galerio.\nOpere.\nApologia di Origene.\nComposta insieme a Eusebio, degli originali sei libri solo il primo \u00e8 stato conservato in una traduzione latina di Rufino (P. G., XVII 541-616).\nSi inizia con la descrizione della stravagante asprezza dei sentimenti contro Origene, \nche era un uomo di profonda umilt\u00e0, di grande autorit\u00e0 nella Chiesa del suo tempo, e onorato con il sacerdozio.\nEgli era sopra ogni cosa ansioso di rispettare le regole della fede tramandate dagli Apostoli. \nLa solidit\u00e0 della sua dottrina sulla Trinit\u00e0 e l'Incarnazione \u00e8 poi confermata dai copiosi estratti dai suoi scritti.\nInfine nove accuse contro il suo insegnamento sono confrontate con passaggi dalle sue opere.\nSan Girolamo afferm\u00f2 nel suo \"De Viris illustribus\" che le apologie erano due: una di Panfilo ed una di Eusebio; scopr\u00ec il suo errore quando apparve la traduzione di Rufino, all'apice della controversia su Origene, e si affrett\u00f2 a concludere che l'unico autore fosse Eusebio.\nEgli addebita a Rufino, tra le altre cose, di avere tramandato sotto il nome del martire ci\u00f2 che in realt\u00e0 era opera dell'eterodosso Eusebio e di avere soppresso passaggi non ortodossi: quanto alla prima accusa vi sono prove abbondanti che l'\"Apologia\" \u00e8 il lavoro congiunto di Panfilo ed Eusebio, contro la seconda pu\u00f2 essere portata la testimonianza negativa di Fozio che aveva letto l'originale senza rilevare tracce di eresia."}
{"id": "3425787", "revid": "36426", "url": "https://it.wikipedia.org/wiki?curid=3425787", "title": "Val d'Arno", "text": ""}
{"id": "3425790", "revid": "228587", "url": "https://it.wikipedia.org/wiki?curid=3425790", "title": "Circondario del Burgenland (1994-2007)", "text": "Il vecchio Circondario del Burgenland era un circondario della Sassonia-Anhalt di 131.750 abitanti, che aveva come capoluogo Naumburg (Saale).\nVenne creato il 1\u00ba luglio 1994, accorpando i circondari di Naumburg e Zeitz, raccogliendo la quasi totalit\u00e0 del territorio del circondario di Nebra e parte del territorio del circondario di Hohenm\u00f6lsen.\nIl 1\u00ba luglio 2007, con l'incorporazione del circondario di Wei\u00dfenfels, \u00e8 stato creato il nuovo circondario sempre denominato Burgenland."}
{"id": "3425792", "revid": "767487", "url": "https://it.wikipedia.org/wiki?curid=3425792", "title": "Katy on a Mission", "text": "Katy on a Mission \u00e8 un brano musicale della cantante dubstep inglese Katy B, estratto il 22 agosto 2010 come primo singolo dal suo album di debutto \"On a Mission\" e promosso dall'etichetta discografica Rinse.\nIl singolo \u00e8 entrato alla quinta posizione della classifica britannica, nella quale \u00e8 rimasto per ventisei settimane non consecutive. \u00c8 entrato in classifica anche nelle Fiandre e in Vallonia, dove ha raggiunto basse posizioni."}
{"id": "3425802", "revid": "287204", "url": "https://it.wikipedia.org/wiki?curid=3425802", "title": "Santa Cruz de Mora", "text": "Santa Cruz de Mora \u00e8 una citt\u00e0 dello stato di M\u00e9rida, in Venezuela. La citt\u00e0 \u00e8 il centro amministrativo del municipio di Antonio Pinto Salinas. Si trova nella valle del Mocot\u00edes. L'economia locale si basa principalmente sull'agricoltura e sul turismo ed \u00e8 un importante centro di produzione e distribuzione del caff\u00e8 a livello nazionale. Si ricorda inoltre per l'Hacienda La Victoria, fondata dall'italo-venezuelano Calogero Paparoni originario di Capo d'Orlando."}
{"id": "3425806", "revid": "1516566", "url": "https://it.wikipedia.org/wiki?curid=3425806", "title": "Bapineuzumab", "text": "Il bapineuzumab \u00e8 un anticorpo monoclonale di tipo murino che \u00e8 stato studiato come terapia per la malattia di Alzheimer e attualmente \u00e8 in studio per il glaucoma.\nEsso agisce sull'antigene beta-amiloide (A\u03b2) delle placche amiloidi che aumentano in corso di malattia di Alzheimer.\nIl farmaco \u00e8 stato sviluppato dalla \u00c9lan; attualmente la Pfizer ne detiene il brevetto. Nel gennaio del 2018, Pfizer ha annunciato la chiusura del programma di ricerca e sviluppo dei farmaci nel campo delle neuroscienze, in seguito al fallimento del farmaco in fase 2 del trial. "}
{"id": "3425813", "revid": "547034", "url": "https://it.wikipedia.org/wiki?curid=3425813", "title": "Mary Poppins ritorna", "text": "Mary Poppins ritorna (titolo dell'edizione originale in lingua inglese: \"Mary Poppins Comes Back\") \u00e8 il secondo libro della serie di libri per ragazzi, scritto dalla scrittrice australiana Pamela Lyndon Travers, ed illustrato da Mary Shepard.\nFu pubblicato l'anno successivo a quello di \"Mary Poppins\", nel 1935, ma ebbe meno successo rispetto al precedente.\nIl libro ha sempre come protagonista la bambinaia magica, che, nel libro precedente, se ne era andata.\nPamela Lyndon Travers pubblic\u00f2, dopo questo, anche un altro libro della serie, intitolato \"Mary Poppins apre la porta\".\nTrama.\nNiente \u00e8 andato per il verso giusto da quando Mary Poppins ha lasciato il numero 17 del Cherry Tree Lane. Un giorno, quando la signora Banks manda i bambini al parco, Michael fa volare il suo aquilone tra le nuvole. Tutti sono sorpresi, quando Michael tira in aria il suo aquilone, Mary Poppins \u00e8 alla fine della stringa. \nPrende nuovamente in mano i bambini (anche se rimarr\u00e0 \"finch\u00e9 la catena del suo medaglione non si spezza\"). Questa volta, Jane e Michael incontrano la temibile signorina Andrew, fanno esperienza di una festa a testa in gi\u00f9 e visitano un circo nel cielo. Nel capitolo \"The New One\" una ragazza, Annabel, nasce nella famiglia Banks. Durante il libro i bambini faranno la conoscenza del bizzarro cugino di Mary, Arthur Turvy, che ha una specie di maledizione: egli infatti, ogni secondo mercoled\u00ec del mese fa il contrario di tutte le cose che desidera fare, ad esempio se vuole stare in casa si ritrova magicamente appeso alla finestra. A casa del signor Turvy abita anche la signora Tarlet Topsy, e i due, all'apparenza pieni di astio, si sposeranno. \nAll'arrivo della magica tata, Jane finisce dentro il vaso di Capodimonte posto sulla mensola della sua camera, nel mezzo del suo venerd\u00ec disgraziato, e solo con l'aiuto di Mary Poppins lei riesce a tornare a casa. \nDurante la serata libera di Mary, i bambini e la tata si recano in un circo nelle stelle, organizzato per celebrare proprio Mary Poppins. Quando i bambini e la tata vanno a fare compere per la signora Banks, finiscono in una strada del parco che non conoscevano, dove incontrano la signora dei palloncini, che dice loro di scegliere attentamente il palloncino poich\u00e9 solo se comparir\u00e0 il nome dell'acquirente sul pallone esso potr\u00e0 librarsi in cielo. I sei, compresa Mary Poppins, volano cos\u00ec in cielo fino ad arrivare a casa.\nCome in Mary Poppins, Mary parte alla fine (attraverso una giostra incantata), ma questa volta con un \"biglietto di ritorno, per ogni evenienza\" con cui deve tornare."}
{"id": "3425816", "revid": "287204", "url": "https://it.wikipedia.org/wiki?curid=3425816", "title": "Orfeo emerso", "text": "Orfeo emerso (\"Orpheus Emerged\") \u00e8 il primo romanzo (o il pi\u00f9 antico di cui si \u00e8 a conoscenza) scritto da Jack Kerouac tra il 1944 e il 1945 , mentre frequentava la Columbia University. Il manoscritto fu scoperto dopo la sua morte e pubblicato solo nel 2002; in Italia arriver\u00e0 l'anno dopo grazie all'Arnoldo Mondadori Editore.\nLa vicenda narra le passioni, i conflitti e i sogni di un gruppo di giovani boh\u00e9miens. Kerouac scrisse il romanzo subito dopo aver conosciuto Allen Ginsberg, William Burroughs, Lucien Carr e altri futuri amici. La vicenda si svolge all'interno e intorno alla Columbia University."}
{"id": "3425817", "revid": "124123", "url": "https://it.wikipedia.org/wiki?curid=3425817", "title": "Fabio Planciade Fulgenzio", "text": "Biografia.\n\u00c8 discusso se in lui vada identificato il vescovo Fulgenzio di Ruspe, suo contemporaneo, o se si tratti di un personaggio diverso.\nLe opere a lui attribuite, pervenuteci solo in parte, sono le seguenti:\nCompletamente perdute alcune sue composizioni in versi a carattere amoroso, satirico ed epigrammatico, ed un \"liber physiologus\", a carattere numerologico, sul valore del 7 e del 9."}
{"id": "3425823", "revid": "1305772", "url": "https://it.wikipedia.org/wiki?curid=3425823", "title": "Rally del Portogallo 2011", "text": "Il Rally del Portogallo, che si \u00e8 corso dal 24 al 27 marzo, \u00e8 stato il terzo della stagione 2011 e ha registrato la vittoria di S\u00e9bastien Ogier."}
{"id": "3425845", "revid": "287204", "url": "https://it.wikipedia.org/wiki?curid=3425845", "title": "Dzidrinas", "text": ""}
{"id": "3425846", "revid": "767487", "url": "https://it.wikipedia.org/wiki?curid=3425846", "title": "Clare Maguire", "text": "Carriera.\n\u00c8 diventata famosa grazie al sondaggio della BBC \"Sound of 2011\", nel quale s'\u00e8 piazzata quinta su un totale di quindici cantanti concorrenti. \u00c8, secondo MTV, una delle cantanti britanniche pi\u00f9 promettenti per il 2011. La sua voce \u00e8 stata paragonata a quelle di Stevie Nicks e Annie Lennox.\nIl suo primo singolo, \"Ain't Nobody\", \u00e8 stato pubblicato il 17 ottobre 2010 e ha raggiunto la settantottesima posizione della classifica britannica. Prima della pubblicazione dell'album di debutto, \"Light After Dark\", avvenuta il 24 febbraio 2011, sono stati pubblicati un EP, \"Let's Begin\", e un ulteriore singolo, \"The Last Dance\", che ha raggiunto la ventitreesima posizione nella classifica del Regno Unito. \"Light After Dark\" v'\u00e8 entrato in classifica al settimo posto, perdendo tuttavia posizioni velocemente.\nNel gennaio 2014 ha pubblicato un EP eponimo.\nNel maggio 2016 \u00e8 uscito il suo secondo album in studio, etichettato da Virgin EMI."}
{"id": "3425847", "revid": "1516566", "url": "https://it.wikipedia.org/wiki?curid=3425847", "title": "Bectumomab", "text": "Il'bectumomab \u00e8 un anticorpo monoclonale di tipo murrino, chimicamente legato con il radionuclide technetium-99m, che viene impiegato nel linfoma di Hodgkin, con il nome commerciale \"LymphoScan\".\nIl farmaco agisce sull'antigene CD22."}
{"id": "3425858", "revid": "525063", "url": "https://it.wikipedia.org/wiki?curid=3425858", "title": "Haute-Vienne", "text": ""}
{"id": "3425859", "revid": "599013", "url": "https://it.wikipedia.org/wiki?curid=3425859", "title": "Blunt", "text": "Blunt pu\u00f2 riferirsi a:"}
{"id": "3425871", "revid": "28592", "url": "https://it.wikipedia.org/wiki?curid=3425871", "title": "Provincia di Imereti", "text": ""}
{"id": "3425872", "revid": "306856", "url": "https://it.wikipedia.org/wiki?curid=3425872", "title": "Castel Zenoburg", "text": ""}
{"id": "3425873", "revid": "1573940", "url": "https://it.wikipedia.org/wiki?curid=3425873", "title": "Pseudicius", "text": "Pseudicius \u00e8 un genere di ragni appartenente alla famiglia Salticidae.\nEtimologia.\nIl nome deriva dal prefisso greco , \"ps\u00e8udo-\", dal significato di falso, ambiguo e dal genere Icius, con cui pu\u00f2 essere confuso per varie somiglianze.\nCaratteristiche.\nVi \u00e8 disaccordo fra gli studiosi se il genere Afraflacilla debba essere considerato un genere a s\u00e9 o incluso proprio in Pseudicius. Altri parenti stretti sono Festucula e Marchena e tutti e quattro formano un unico gruppo monofiletico.\nDistribuzione.\nLe 81 specie oggi note sono diffuse in Europa, Asia e Africa.\nIn Italia sono state reperite tre specie di questo genere\nTassonomia.\nSalvo conferme da studi successivi, in questa classifica di specie non si tiene conto delle modifiche e dei trasferimenti eseguiti dal genere Icius in un lavoro degli aracnologi Andreeva, Heciak &amp; Pr\u00f3szynski del 1984.\nIl genere Pseudicius \u00e8 considerato un sinonimo anteriore di \"Savaiia\" da uno studio di Proszinski del 1990; non \u00e8 invece un sinonimo anteriore di Afraflacilla , n\u00e9 un sinonimo posteriore di \"Flacilloides\" secondo un lavoro di Zabka del 1993 e \"contra\" un lavoro di Wanless del 1984 e uno di Clark del 1974.\nInfine non \u00e8 un sinonimo posteriore di Paramarpissa secondo uno studio degli aracnologi Logunov &amp; Cutler, 1999.\nA dicembre 2010, si compone di 81 specie:\nSpecie trasferite.\nLa variabilit\u00e0 dei caratteri di questo genere \u00e8 tale che attualmente si conoscono ben 15 specie trasferite ad altro genere:"}
{"id": "3425876", "revid": "599013", "url": "https://it.wikipedia.org/wiki?curid=3425876", "title": "Avari (disambigua)", "text": ""}
{"id": "3425884", "revid": "1543377", "url": "https://it.wikipedia.org/wiki?curid=3425884", "title": "Benralizumab", "text": "Il benralizumab \u00e8 un anticorpo monoclonale di tipo murino prodotto dalla MedImmune per il trattamento dell'asma. Esso agisce contro la catena alfa del recettore dell'interleuchina 5 (CD125)."}
{"id": "3425886", "revid": "1776051", "url": "https://it.wikipedia.org/wiki?curid=3425886", "title": "Lipservice Tour", "text": "Il Lipservice Tour \u00e8 stato un tour della rock band svizzera Gotthard, intrapreso in promozione all'album eponimo. Il tour ha toccato vari paesi europei e alcuni sudamericani.\nDa questo tour \u00e8 stato prodotto un CD + DVD dal vivo registrato all'Hallenstadion di Zurigo dal titolo \"Made in Switzerland\", uscito nell'aprile del 2006.\nScaletta principale.\nEncore\nEncore 2"}
{"id": "3425905", "revid": "300067", "url": "https://it.wikipedia.org/wiki?curid=3425905", "title": "J. D. Jackson", "text": ""}
{"id": "3425908", "revid": "21880", "url": "https://it.wikipedia.org/wiki?curid=3425908", "title": "Anemofilia", "text": ""}
{"id": "3425918", "revid": "2159807", "url": "https://it.wikipedia.org/wiki?curid=3425918", "title": "Bruno Bianchi (velista)", "text": "Carriera.\nDopo la guerra partecip\u00f2 anche ai Giochi olimpici di ."}
{"id": "3425919", "revid": "287204", "url": "https://it.wikipedia.org/wiki?curid=3425919", "title": "H\u00f6llviken", "text": "H\u00f6llviken \u00e8 una cittadina (\"t\u00e4tort\") che si trova nel comune di Vellinge, Scania, Svezia con 10.014 abitanti al 2005. La sua posizione \u00e8 nelle vicinanze sia di Malm\u00f6 che del Ponte di \u00d8resund che collega la Svezia alla Danimarca.\nLa cittadina \u00e8 una localit\u00e0 popolare per le vacanze estive nel nord Europa, per via delle sue spiagge sabbiose e dei siti storici ce risalgono all'epoca vichinga. La penisola su cui si trova la cittadina divide due mari: l'\u00d6resund e il Mar Baltico.\nPrima degli anni '60, la penisola durante l'estate era popolata per lo pi\u00f9 dai ricchi uomini d'affari della regione di Malm\u00f6. \nSport.\nLe seguenti squadre sportive hanno sede a H\u00f6llviken:"}
{"id": "3425922", "revid": "767487", "url": "https://it.wikipedia.org/wiki?curid=3425922", "title": "La fine \u00e8 il mio inizio (film)", "text": "La fine \u00e8 il mio inizio (\"Das Ende ist mein Anfang\") \u00e8 un film del 2010, diretto da Jo Baier e tratto dall'omonimo libro postumo di Tiziano Terzani.\nTrama.\nTiziano Terzani, rendendosi conto che oramai il tumore lo sta portando vicino alla morte, scrive al figlio Folco chiedendogli di raggiungerlo a Orsigna per trascorrere con lui gli ultimi giorni di vita. Il ritorno del figlio diventa l'occasione di un intenso dialogo tra i due. Tiziano Terzani, all'interno della cornice paesaggistica dell'Appennino Pistoiese, racconta a Folco la sua storia di corrispondente in Asia, le sue esperienze spirituali, le sue riflessioni sulla vita e sull'umanit\u00e0, condividendo anche lo stato d'animo col quale sta affrontando la sua fine. Il giornalista fiorentino riesce a staccarsi spiritualmente dal suo corpo cos\u00ec da combattere meglio la sofferenza della malattia e trasmettere una lucida serenit\u00e0 ai suoi familiari ai quali chiede di non piangere, bens\u00ec di ridere dopo la sua dipartita perch\u00e9 lui ha raggiunto la quiete interiore e non teme pi\u00f9 la morte.\nProduzione.\nLe riprese del film, prodotto dalla Collina Filmproduktion di Monaco di Baviera in collaborazione con le italiane Beta Film e Rai Cinema, sono iniziate nell'autunno 2009 e si sono svolte effettivamente a Orsigna a eccezione di alcune scene secondarie girate a Pracchia e a Pistoia.\nA differenza dei due protagonisti del film, i ruoli secondari sono stati attribuiti in corso d'opera. In particolare il ruolo di Angela Terzani Staude, interpretata dall'attrice austriaca Erika Pluhar, sembrava inizialmente destinato a Stefania Sandrelli. Le poche comparse sono tutti membri della comunit\u00e0 di Orsigna.\nColonna sonora.\nLa colonna sonora del film \u00e8 composta da Ludovico Einaudi. Non si tratta per\u00f2 di brani originali ma di suoi pezzi tratti da album gi\u00e0 pubblicati in passato. Il brano principale (che accompagna una scena centrale del film ed i titoli di coda) \u00e8 intitolato \"Rose\" ed \u00e8 tratto dall'album \"Divenire\", uscito nel 2006.\nDistribuzione.\nL'opera, con il titolo originale \"Das Ende ist mein Anfang\", \u00e8 uscita in Germania il 7 ottobre 2010. Il film \u00e8 stato distribuito nelle sale cinematografiche italiane il 1\u00ba aprile 2011."}
{"id": "3425925", "revid": "300067", "url": "https://it.wikipedia.org/wiki?curid=3425925", "title": "Nikita Aleksandrovi\u010d Kurbanov", "text": ""}
{"id": "3425926", "revid": "2150166", "url": "https://it.wikipedia.org/wiki?curid=3425926", "title": "Fusco", "text": ""}
{"id": "3425927", "revid": "1718925", "url": "https://it.wikipedia.org/wiki?curid=3425927", "title": "Ruggero De Ceglie", "text": "Ruggero De Ceglie \u00e8 il personaggio protagonista di \"Father &amp; Son\", sketch interno al programma di MTV Italia \"I soliti idioti\", ideato e interpretato dall'attore Francesco Mandelli. \u00c8 anche il personaggio protagonista della trasposizione cinematografica della serie, \"I soliti idioti - Il film\", e nel sequel uscito nei cinema italiani a Natale 2012 \"I 2 soliti idioti\".\nDescrizione del personaggio.\nRuggero, nato a Roma, \u00e8 il padre di Gianluca De Ceglie, interpretato da Fabrizio Biggio. La sua ossessione principale \u00e8 insegnare la vita al figlio trentenne, laureato, gentile e sensibile, quindi caratterialmente l'opposto del padre. Nel corso delle puntate si scoprono vari aneddoti biografici sulla vita di Ruggero De Ceglie: anziano che fa ampio uso del dialetto romanesco (\u00e8 nato nel 1948 anche se si vanta di aver \"fatto la guerra\"), dopo aver studiato nelle migliori scuole di Roma, divenne ricco vendendo panini con w\u00fcrstel con Dino Zoff, grazie ai quali ha creato un impero economico che gli ha permesso di acquistare una rete televisiva locale, Tele Ciancico. Si vanta di aver vinto come allenatore il mondiale di Spagna 1982.\nProbabilmente il suo migliore amico \u00e8 Chicco, il quale viene spesso incontrato in giro o in alcuni locali. Sofferente di emorroidi, gretto e dai metodi poco ortodossi, \u00e8 solito comunicare con un turpiloquio romanesco (celebre \u00e8 il suo intercalare preferito, \u00abDai cazzo!\u00bb, rivolto al figlio). Famoso negli episodi \u00e8 il suo verso di fare \"gnignigni\" dopo aver fumato una sigaretta, spesso sostituita da una canna da lui chiamata \"fi\u00f2dena\" (perch\u00e9, a suo dire, chi non fuma canne \u00e8 un \"fio-de-na-mignotta\"). Ruggero \u00e8 un tifoso della Roma: nel film si scopre che era andato a vedere la finale di Coppa UEFA contro l'Inter insieme a Chicco.\nNel 1968 protestava contro lo stato fascista in quanto all'epoca era comunista e partecip\u00f2, con le fantomatiche \"Brigate da a' Sorca\", al rapimento di suo padre Giangiorgio, che era un senatore (caratterialmente identico a Gianluca, infatti anche lui ama suonare il violino ed \u00e8 gentile e sensibile, mostrando come il nipote un contegno signorile). Inoltre, dal 1974 \u00e8 un grande giocatore di poker, avendo avuto molte esperienze in una bisca unitamente ai suoi amici disonesti Chicco, Lello, Sergio, Ugo ed Edoardo; insieme a loro c'era anche Paul Newman.\nI principali motivi di attrito fra padre e figlio sono la netta divergenza di opinioni e l'odio che Ruggero nutre verso Facebook e la fidanzata di Gianluca, Fabiana, reputata brutta (nel terzo episodio della terza stagione l'ha definita perfino \"rantolo di cane morto e busta de piscio\"). Ogni volta che Ruggero incontra Chicco, gli presenta suo figlio dicendo che \u00e8 \"un po' stronzo\". Abituato a chiamare tutte le ragazze \"Meravijosa\", racconta sempre a suo figlio di essere stato con molte donne tra cui Brigitte Bardot, Sophia Loren e Catherine Deneuve.\nRuggero, inoltre, odia la madre di Gianluca (che, dopo un breve soggiorno in Giamaica, \u00e8 andata a vivere in Australia) in quanto, a suo dire, ella sarebbe la causa dell'ingenuit\u00e0 del rampollo. Non stupisce, quindi, che il magnate romano si sia consolato con altre donne: con una di esse diede alla luce Romoletto (interpretato da Giordano De Plano), fratellastro di Gianluca, volgare ragazzone romanista cresciuto in Germania - a Stoccarda per la precisione - con il quale medita addirittura di squartare il povero Gianluca, senza per\u00f2 dare seguito all'intenzione. Lo strano binomio fra padre e figlio sar\u00e0 causa di numerose scenette comiche e surreali, in cui Gianluca avr\u00e0 sempre la peggio.\nA giudizio di Ruggero un'altra causa dell'intollerabile educazione del figlio Gianluca sta nella visione del cartone animato \"Il mio Minipony\", basato sull'omonima serie televisiva, celebre anche per la sigla cantata da Cristina D'Avena. Nell'ultima puntata della terza stagione Gianluca, esasperato dal dispotismo paterno, tenta di ucciderlo, ma non vi riesce. I suoi tentativi, anzi, ottengono l'effetto contrario in quanto Ruggero, colto da infarto (partito dal braccio destro) all'annuncio della futura convivenza fra suo figlio e Fabiana, \u00e8 costretto ad andare a convivere con loro.\nPartecipazioni ad altri eventi.\nAl 2012 sono state girate quattro mini-stagioni, per un totale di 22 puntate. Il personaggio di Ruggero De Ceglie (insieme a quello di suo figlio Gianluca) \u00e8 stato scelto per presentare i TRL Awards 2011, che si sono svolti il 20 aprile 2011 a Firenze in piazza Santa Croce. Come al solito, ad interpretarlo \u00e8 stato l'attore Francesco Mandelli (con l'amico Fabrizio Biggio nei panni di Gianluca). In questa veste, inoltre, i due sono comparsi in qualit\u00e0 di ospiti al Festival di Sanremo 2012."}
{"id": "3425928", "revid": "300067", "url": "https://it.wikipedia.org/wiki?curid=3425928", "title": "F\u00ebdor Aleksandrovi\u010d Dmitriev", "text": ""}
{"id": "3425929", "revid": "300067", "url": "https://it.wikipedia.org/wiki?curid=3425929", "title": "Alexej Sergeevi\u010d Zozulin", "text": ""}
{"id": "3425931", "revid": "300067", "url": "https://it.wikipedia.org/wiki?curid=3425931", "title": "Egor Ivanovi\u010d Vjal'cev", "text": ""}
{"id": "3425933", "revid": "1543377", "url": "https://it.wikipedia.org/wiki?curid=3425933", "title": "Luigi De Manincor", "text": "Carriera.\nDopo la guerra partecip\u00f2 anche ai Giochi olimpici di ."}
{"id": "3425945", "revid": "1305772", "url": "https://it.wikipedia.org/wiki?curid=3425945", "title": "Enrico Poggi", "text": ""}
{"id": "3425946", "revid": "287204", "url": "https://it.wikipedia.org/wiki?curid=3425946", "title": "Governatorato di Astrachan'", "text": "La Gubernija di Astrachan', era una Gubernija dell'Impero Russo, che occupava grossomodo l'attuale territorio dell'Oblast' di Astrachan'. Istituita nel 1717, esistette fino al 1925, il capoluogo era Astrachan'."}
{"id": "3425947", "revid": "1305772", "url": "https://it.wikipedia.org/wiki?curid=3425947", "title": "Luigi Poggi (disambigua)", "text": "Pu\u00f2 essere riferito a:"}
{"id": "3425948", "revid": "767487", "url": "https://it.wikipedia.org/wiki?curid=3425948", "title": "Il marmittone", "text": "Il marmittone (\"The Sad Sack\") \u00e8 un film del 1957 diretto da George Marshall.\n\u00c8 un film comico con protagonista Jerry Lewis, uno dei primi girati dal comico statunitense dopo la fine del sodalizio artistico con Dean Martin.\nTrama.\nBisby, soldato semplice, \u00e8 una frana. Per impedirgli di combinare ulteriori guai viene affidato prima alle cure di una psicologa, poi alla custodia di due caporali. Ma tutto questo non impedisce a Bisby di farsi abbindolare da un gruppo di malviventi che sta cercando di vendere un nuovo tipo di mitragliatrice a un sultano in guerra. I due caporali, con l'aggiunta di una ballerina, lo salveranno giusto in tempo, anche se in seguito a varie peripezie, dato che erano stati catturati e imprigionati."}
{"id": "3425949", "revid": "28592", "url": "https://it.wikipedia.org/wiki?curid=3425949", "title": "Governatorato di Astrakhan", "text": ""}
{"id": "3425950", "revid": "123816850", "url": "https://it.wikipedia.org/wiki?curid=3425950", "title": "Luigi Poggi (velista)", "text": "Carriera.\nDopo la guerra partecip\u00f2 anche ai Giochi olimpici di . Fratello di Enrico Poggi."}
{"id": "3425954", "revid": "436907", "url": "https://it.wikipedia.org/wiki?curid=3425954", "title": "Breakout (Foo Fighters)", "text": "Breakout \u00e8 un singolo del gruppo musicale statunitense Foo Fighters, pubblicato il 18 settembre 2000 come quarto estratto dal terzo album in studio \"There Is Nothing Left to Lose\".\nIl brano \u00e8 stato utilizzato per la colonna sonora del film \"Io, me &amp; Irene\". \"Breakout\" compare inoltre nel programma di MTV \"Making the Video\" e nei videogiochi \"LEGO Rock Band\" e \"Portal\".\nVideo musicale.\nNel videoclip compaiono Dave Grohl, che interpreta un ragazzo che soffre di personalit\u00e0 multipla (come succede al personaggio di Jim Carrey nel film), e Traylor Howard, che interpreta sia nel video che nel film il ruolo della fidanzata del ragazzo. Nel video sono presenti anche Tony Cox, Anthony Anderson, e la madre di Dave Grohl, Ginny, che interpreta la donna anziana che gli mostra il dito medio mentre lui guida l'auto.\nNel video \u00e8 presente anche il chitarrista Chris Shiflett, sebbene lui non abbia partecipato alle sessioni di registrazione di \"There Is Nothing Left to Lose\". Inoltre, all'inizio del video \u00e8 possibile ascoltare \"Generator\", brano anch'esso presente nell'album."}
{"id": "3425955", "revid": "28592", "url": "https://it.wikipedia.org/wiki?curid=3425955", "title": "Governatorato di Lituania", "text": ""}
{"id": "3425957", "revid": "1543377", "url": "https://it.wikipedia.org/wiki?curid=3425957", "title": "Enrico Poggi (velista)", "text": "Carriera.\nDopo la guerra partecip\u00f2 anche ai Giochi olimpici di e . Fratello di Luigi Poggi."}
{"id": "3425958", "revid": "83531", "url": "https://it.wikipedia.org/wiki?curid=3425958", "title": "Giuseppe Alinovi (pittore)", "text": "Biografia.\nFormatosi alla scuola di Giuseppe Boccaccio, i suoi dipinti si inquadrano nel movimento pittorico del vedutismo. La prima opera documentata \u00e8 una veduta del lago di Como, esposta in una mostra nel 1837. In seguito realizz\u00f2 per conto della duchessa Maria Luigia una serie di vedute paesistiche delle strade di Parma e di Pontremoli. \nProtagonisti dei suoi dipinti, per la maggior parte ol\u00ee e acquerelli, sono i rioni di Parma e i piccoli paesi e castelli dell'appennino parmense e della Lunigiana, che egli ritrasse con ricca armonia coloristica. Le sue opere ispirano un senso di pace, interrotta dall'apparizione di qualche maniero o di figure umane isolate.\nAlcune sue opere, come l'acquerello \"Il Palazzo Ducale di Parma\", oltre che per il valore pittorico, sono importanti in quanto documentano aree di Parma ormai scomparse.\nA Parma gli \u00e8 intitolata via Giuseppe Alinovi, una laterale di via Savani nell'Oltretorrente."}
{"id": "3425964", "revid": "1185701", "url": "https://it.wikipedia.org/wiki?curid=3425964", "title": "Giovanni Reggio", "text": "Carriera.\nPrima dell'alloro olimpico aveva patrtecipato ai Giochi olimpici di e dopo la guerra partecip\u00f2 a quelli di ."}
{"id": "3425965", "revid": "1305772", "url": "https://it.wikipedia.org/wiki?curid=3425965", "title": "Mkrt\u010dyan", "text": "Con il termine Mkrt\u010dyan () ci si pu\u00f2 riferire a:"}
{"id": "3425968", "revid": "599013", "url": "https://it.wikipedia.org/wiki?curid=3425968", "title": "Domenico Mordini", "text": "Carriera.\nI Giochi olimpici di furono l'unica Olimpiade disputata in carriera."}
{"id": "3425970", "revid": "80598", "url": "https://it.wikipedia.org/wiki?curid=3425970", "title": "Brava Giulia", "text": ""}
{"id": "3425974", "revid": "300067", "url": "https://it.wikipedia.org/wiki?curid=3425974", "title": "Valerij Vladimirovi\u010d Miloserdov", "text": ""}
{"id": "3425976", "revid": "300067", "url": "https://it.wikipedia.org/wiki?curid=3425976", "title": "Ivan Vasil'evi\u010d Dvornyj", "text": ""}
{"id": "3425977", "revid": "300067", "url": "https://it.wikipedia.org/wiki?curid=3425977", "title": "Vladimir Ivanovi\u010d Arzamaskov", "text": ""}
{"id": "3425987", "revid": "570966", "url": "https://it.wikipedia.org/wiki?curid=3425987", "title": "Saint-Cyr (Haute-Vienne)", "text": ""}
{"id": "3425988", "revid": "570966", "url": "https://it.wikipedia.org/wiki?curid=3425988", "title": "Saint-Pardoux (Haute-Vienne)", "text": ""}
{"id": "3425989", "revid": "570966", "url": "https://it.wikipedia.org/wiki?curid=3425989", "title": "Saint-Paul (Haute-Vienne)", "text": ""}
{"id": "3425991", "revid": "1048993", "url": "https://it.wikipedia.org/wiki?curid=3425991", "title": "Antonella Salvucci", "text": "Biografia.\nLa sua carriera artistica inizia come fotomodella e si arricchisce con diversi ruoli in fiction televisive di successo quali \"Carabinieri\", \"Il maresciallo Rocca\", \"Distretto di Polizia\", \"Un medico in famiglia 3\", \"Rex\", \"Era mio fratello\", \"Il bello delle donne 2\", \"La stagione dei delitti\", \"Moana\".\nNell'ambito cinematografico ha interpretato diversi ruoli da protagonista come nel film \"L'educazione sentimentale di Eug\u00e9nie\" diretto da Aurelio Grimaldi e in altri in ruoli minori come \"The Torturer\" di Lamberto Bava, \"L'amico di famiglia\" di Paolo Sorrentino, \"Night of the Sinner\" di Alessandro Perrella, \"Il punto rosso\" di Marco Carlucci, \"La rabbia\" di Louis Nero e \"Cappuccetto rosso sangue\" di Giacomo Cimini.\nNell'ambito televisivo conduce la rubrica di cinema \"Ciak si gira\" sul canale internet \"Primo Italia Tv\", tutte le edizioni del Fantafestival con nomi prestigiosi come Murray Abraham, Roger Corman, Dario Argento e tutte le edizioni di \"Roma Film Festival\" con Giancarlo Giannini, Lina Wertm\u00fcller, Abel Ferrara, Willem Dafoe, su Rai 2 il Format TV dedicato a Nuovi Talenti \"New Stars Notte\" e conduce altri prestigiosi premi di cinema in Italia e all'estero.\nNel 2000 incide il brano musicale \"Fever\", mentre in ambito teatrale esordisce nel 2004 nella commedia musicale \"Vampiri\" regia di Bruno Maccallini e nel 2008 interpreta l'eroina Lara Croft nel musical \"Pulcinella\" regia di Lino Moretti.\nA dicembre 2020 viene insignita del Premio Vincenzo Crocitti International."}
{"id": "3425993", "revid": "486946", "url": "https://it.wikipedia.org/wiki?curid=3425993", "title": "Non l'hai mica capito", "text": ""}
{"id": "3425996", "revid": "729019", "url": "https://it.wikipedia.org/wiki?curid=3425996", "title": "Boeing C-40 Clipper", "text": "Il Boeing C-40 Clipper \u00e8 una versione militare del Boeing 737-700 utilizzata per il trasporto. Viene utilizzato sia dalla United States Air Force che dalla United States Navy.\nStoria del progetto.\nC-40A.\nIl C-40A offre supporto logistico alla marina degli Stati Uniti. \u00c8 dotato di un sistema computerizzato per la gestione del volo collegato al GPS. \u00c8 dotato di sistemi RVSM e di \"Traffic Alert and Collision Avoidance System II\" per evitare la collisione con oggetti esterni. Ha un sistema di allarme, che si attiva a bassa altitudine per evitare incidenti. La U.S. Navy Reserve, che opera tuttora con il C-40A, fu il primo acquirente. Il Clipper fu adottato dalla U.S. Navy per rimpiazzare gli ormai obsoleti C-9B Skytrain II. Il C-40A \u00e8 il primo nuovo velivolo logistico dopo 17 anni a prendere parte all'US Navy Reserve. Il C-40 rientra perfettamente nella media dei requisiti per il rispetto dell'ambiente e dell'inquinamento sonoro dell'intera flotta della marina degli Stati Uniti. Rispetto al C-9B Skytrain II ha consumi di carburante pi\u00f9 bassi e oltre ad un'autonomia maggiore ha anche una maggiore capacit\u00e0 di carico. La fusoliera del Boeing 737-700 \u00e8 progettata per operare in modalit\u00e0 passeggeri completa, riuscendo a trasportare fino a 121 passeggeri, ed anche in versione \"combi\" ovvero sia cargo che passeggeri, riuscendo cos\u00ec a trasportare 3 pallet di merci e 70 passeggeri. La Marina degli Stati Uniti ordin\u00f2 6 C-40A, i primi due vennero consegnati il 21 aprile 2001 nella base aerea presso Fort Worth. Il quinto e il sesto aeromobile vennero consegnati nell'Agosto del 2002 alla Naval Air Station Jacksonville in Florida. Un settimo velivolo venne consegnato il 22 novembre 2004, l'ottavo nel febbraio del 2005 ed un nono velivolo venne consegnato il 25 maggio 2006, consegnato alla Naval Air Station North Island in California.\nC-40B.\nLa U.S. Navy adott\u00f2 il Boeing C-40B per sostituire il Boeing C-137 Stratoliner. Nel 2000 l'U.S. Air Force inizi\u00f2 ad operare con i C-40B. L'89th Airlift Wing adott\u00f2 i suoi primi C-40B nel 2002, che vennero dislocati alla Andrews Air Force Base, in Maryland. La 15th Wing, adott\u00f2 a sua volta dei C-40B alla Hickam Air Force Base nelle Hawaii, che vennero utilizzati dall'United States Pacific Command nel febbraio del 2003. Venne di seguito adottato dall'86th Airlift Wing, alla Ramstein Air Base, in Germania.\nC-40C.\nIl C-40C sostituisce il Boeing C-22, la versione militare del Boeing 727, nella Air National Guard e nel National Guard Bureau. Il 201st Airlift Squadron della Air National Guard stanziato a Washington acquist\u00f2 due C-40C nel mese di ottobre del 2008."}
{"id": "3426000", "revid": "502559", "url": "https://it.wikipedia.org/wiki?curid=3426000", "title": "Centrale idroelettrica Biasca", "text": ""}
{"id": "3426005", "revid": "767487", "url": "https://it.wikipedia.org/wiki?curid=3426005", "title": "Vampire Rodents", "text": "I Vampire Rodents sono stati un gruppo musicale statunitense di genere industrial e rock sperimentale.\nNei loro brani, eseguiti da cantanti diversi, i testi sono scritti in 4 lingue (inglese, latino, tedesco, cinese) ed usano dei metodi compositivi particolari: la \"Sample-Based Composition\" e la \"Linear Time Graph Notation\".\nI componenti fondatori del gruppo sono stati Daniel Vahnke (voce, chitarra, di professione antropologo) e Victor Wulf (tastiere), due canadesi conosciutisi a Phoenix in Arizona. Le loro influenze principali erano la musica d'avanguardia e l'ambient music. Successivamente alla riedizione su Dossier del primo disco in origine autoprodotto, \"War Music\" (1991), si aggrega Andrea Akastia (violino e violoncello).\nIl secondo disco \"Premonition\" del 1992 esce per l'etichetta del gruppo, la V.R. Records.\nCol terzo album \"Lullaby Land\" (1993, Re-Constriction Records) il gruppo viene apprezzato per la sua originalit\u00e0. Nell'album, oltre al metal e all'industrial dei dischi precedenti si uniscono ritmi funky, jazz ed elettronica tanto che \u00e8 considerato da molti critici tra i migliori album di rock sperimentale di tutti i tempi.\nI componenti del gruppo affiancano all'attivit\u00e0 con il gruppo progetti paralleli solisti. Vahnke con lo pseudonimo di Ethan Bunny, mentre Wulf con quello di Dilate.\nIl gruppo si \u00e8 sciolto nel 1996 dopo il quinto album \"Gravity's Rim\"."}
{"id": "3426008", "revid": "109651", "url": "https://it.wikipedia.org/wiki?curid=3426008", "title": "Boema", "text": ""}
{"id": "3426011", "revid": "767487", "url": "https://it.wikipedia.org/wiki?curid=3426011", "title": "Lullaby Land", "text": "Lullaby Land \u00e8 il terzo album del gruppo musicale statunitense dei Vampire Rodents, pubblicato per la Re-Constriction Records nel 1993.\nL'album \u00e8 considerato dal critico musicale Piero Scaruffi uno dei migliori album di rock sperimentale di sempre."}
{"id": "3426014", "revid": "1543377", "url": "https://it.wikipedia.org/wiki?curid=3426014", "title": "Capo Leeuwin", "text": "Capo Leeuwin, posto alle coordinate , \u00e8 la punta pi\u00f9 a sud-ovest dell'Australia, sebbene il continente pi\u00f9 a est del capo si estenda ulteriormente verso sud, a partire dalle isole di Saint Alouarn, che si trovano a sud-est. La cittadina pi\u00f9 vicina \u00e8 Augusta.\nStoria.\nLeeuwin, che in olandese significa \"leonessa\", era il nome di un vascello che navig\u00f2 nei suoi pressi nel 1622. I registri di bordo vennero persi ma le coste circostanti compaiono in una mappa del 1627 di Hessel Gerritsz, sebbene il capo non vi sia identificato. Tale denominazione gli verr\u00e0 data infatti solo nel 1801 dal navigatore e cartografo inglese Matthew Flinders, che ha un suo memoriale nei pressi del capo.\nAnche una corrente oceanica, la corrente Leeuwin che scorre al largo della costa occidentale dell'Australia, deriva il suo nome dallo stesso vascello. In Australia \u00e8 considerato il punto in cui l'Oceano Indiano incontra l'Oceano antartico, ma altrove di regola il limite settentrionale dei mari antartici \u00e8 considerato essere il sessantesimo parallelo sud. Assieme al vicino Capo Naturaliste fa parte di un parco nazionale e nel 1968 fu doppiato da Bernard Moitessier nella sua circumnavigazione del globo senza scalo."}
{"id": "3426022", "revid": "287204", "url": "https://it.wikipedia.org/wiki?curid=3426022", "title": "Francobolli vittoriani", "text": "I francobolli vittoriani sono una serie di francobolli tra i primi in assoluto stampati al mondo, nel Regno Unito sotto il governo della regina Vittoria.\nStoria.\nOggetti simili ai moderni francobolli ma aventi il nome caratteristico di 'post mark' erano gi\u00e0 in utilizzo nella seconda met\u00e0 del Seicento in Inghilterra, ma il vero e proprio francobollo come lo conosciamo attualmente comparve nel Regno Unito solo a partire dagli anni '30 dell'Ottocento quando la regina Vittoria inizi\u00f2 le prime riforme postali.\nIl 17 agosto 1839 la regina diede l'assenso reale al \"Uniform Postage Act\" che ebbe il vero e proprio compito di riformare gli uffici postali. Rowland Hill venne nominato Cancelliere dello Scacchiere e si occup\u00f2 di sovrintendere a questo tipo di riforme.\nIl Penny Black.\nIl famoso Penny Black fu il primo francobollo in assoluto ad essere stampato nella produzione filatelica inglese. Esso presentava una combinazione tra il profilo della regina, familiare e riconoscibile dai sudditi (e direttamente indicante l'autorit\u00e0 emittente) ed il valore del francobollo stesso.\nEsso venne emesso ufficialmente il 6 maggio 1840 e venne nel contempo emesso un sistema per annullare i francobolli con appositi timbri.\nProblemi riguardanti il riutilizzo.\nIl Penny Black venne in breve tempo ad ogni modo sostituito da francobolli simili ma con una colorazione diversa come il Penny Red in quanto l'inchiostro nero dell'annullo, sullo sfondo nero del francobollo, creavano problemi a livello di visibilit\u00e0 dell'annullo.\nBen presto si pose anche il problema circa il largo riutilizzo dei francobolli attuato da molte persone che riuscivano a pulire dalla superficie del valore stampato il timbro d'annullo. Come tale dal febbraio del 1841 venne introdotto uno speciale inchiostro per annullare i francobolli contenente ferricianuro di potassio per renderlo indelebile ed impedire quindi i tentativi di truffa ai danni delle poste.\nI francobolli in rilievo.\nParallelamente alla produzione di francobolli per la circolazione di lettere a livello nazionale, vennero a crearsi dei francobolli per l'estero che vennero realizzati con delle caratteristiche differenti. Essi erano:\nPerforazione.\nOriginariamente i francobolli di epoca vittoriana venivano tagliati a mano da fogli completi mediante l'utilizzo di forbici direttamente dal venditore, ma questo creava problematiche legate essenzialmente ad errori di taglio che potevano essere commessi dai responsabili degli uffici postali oppure da possibili contraffazioni.\nPer risolvere questa problematica, nel gennaio del 1854 vennero creati i primi francobolli perforati, ovvero gli spazi circondanti i singoli francobolli nel foglio venivano perforati da una serie di buchi che rendevano pi\u00f9 agibile anche il distacco degli stessi francobolli e ne ribadivano nel contempo l'autorizzazione da parte dello stato. I buchi, una volta staccato il francobollo, andavano a creare i famosi \"dentelli\" che originariamente erano in numero di 16 per lato di francobollo (poi ridotti a 14 dal 1855 per rendere pi\u00f9 resistente il foglio stesso).\nFiligrana.\nCon la creazione dei francobolli si impose nel contempo anche la problematica di garantirne l'autenticit\u00e0 e come tale vi venne applicata la filigrana, un processo gi\u00e0 conosciuto per i documenti ufficiali ma utilizzato prevalentemente nell'ambito delle cartiere. La prima filigrana ad essere applicata ai francobolli vittoriani fu una piccola corona, sostituita dal maggio del 1855 con una grande corona, contemporaneamente al cambio del numero dei dentelli\nAltre particolarit\u00e0.\nI plateau.\nQuando vennero introdotti i primi Penny Blacks, la tecnologia di produzione era quantomai basilare e anche il servizio postale si trovava ai suoi esordi. Il problema era che molti dei singoli francobolli prodotti subivano non pochi danneggiamenti durante le operazioni di trasporto a causa dei motivi pi\u00f9 disparati (dalla sfregatura alle condizioni climatiche, ecc.).\nCome tale si decise di creare i \"plateau\" ovvero i cosiddetti \"fogli\", pagine intere con stampati dei francobolli, il cui valore per pagina proprio nel caso di quelli da 1 penny era di una sterlina per rendere pi\u00f9 agibile il conto anche al venditore.\nL'alfabeto.\nTutti questi francobolli del periodo vittoriano hanno delle lettere agli angoli inferiori che servono per indicare la precisa posizione del francobollo all'interno del plateau. I francobolli venivano prodotti tenendo conto di un preciso schema che vedeva 20 righe da 12 francobolli ciascuna con lettere dalla A alla L e 12 colonne da 20 francobolli ciascuna con lettere dalla A alla T. Il numero totale dei francobolli doveva corrispondere a 240 pence totali in quanto secondo la vecchia datazione 1 sterlina = 240 pence.\nSuccessivamente vennero utilizzate anche lettere del tipo AI, AII, AIII per consentire l'ingrandimento dei plateau mantenendo il medesimo schema alfabetico.\nAnnulli.\nSino al 1844 venne utilizzato come annullo per i francobolli vittoriani una croce maltese, valida uniformemente in tutti i territori del Regno Unito. Nel 1844 venne brevettato un ovale barrato per l'Inghilterra, un rettangolo barrato per la Scozia e un diamante barrato per l'Irlanda di modo da differenziare le diverse aree di utilizzo dei francobolli.\nI primi annulli dei francobolli erano in rosso, ma vennero cambiati in nero quando venne cambiato poi il colore dei primi francobolli."}
{"id": "3426031", "revid": "300067", "url": "https://it.wikipedia.org/wiki?curid=3426031", "title": "Andrej Gennad'evi\u010d Makeev", "text": ""}
{"id": "3426032", "revid": "28592", "url": "https://it.wikipedia.org/wiki?curid=3426032", "title": "Sistema di canali Mariinskij", "text": ""}
{"id": "3426033", "revid": "300067", "url": "https://it.wikipedia.org/wiki?curid=3426033", "title": "Vladimir P\u00ebtrovi\u010d Tka\u010denko", "text": ""}
{"id": "3426035", "revid": "300067", "url": "https://it.wikipedia.org/wiki?curid=3426035", "title": "Sergej Nikolaevi\u010d Tarakanov", "text": ""}
{"id": "3426043", "revid": "125684858", "url": "https://it.wikipedia.org/wiki?curid=3426043", "title": "Centrale idroelettrica della Nuova Biaschina", "text": "La centrale idroelettrica della Nuova Biaschina \u00e8 situata a Personico (Canton Ticino).\nSfrutta il salto del fiume Ticino da Lavorgo (frazione di Faido), fino a Personico, le acque restituite dall'impianto del Piottino e quelle di alcuni valli laterali.\nQueste acque vengono convogliate nel bacino della diga della Val d'Ambra, dal quale giungono in centrale, prima di essere restituite al fiume Ticino.\nLa centrale fu ampliata nel 1974."}
{"id": "3426044", "revid": "80598", "url": "https://it.wikipedia.org/wiki?curid=3426044", "title": "Albachiara/Fegato, fegato spappolato", "text": "Albachiara/Fegato, fegato spappolato \u00e8 un singolo del cantautore italiano Vasco Rossi, pubblicato il 25 maggio come unico estratto dall'album \"Non siamo mica gli americani!\".\nI brani.\nIn considerazione del successo riscosso dal brano, l'album \"Non siamo mica gli americani!\" che lo contiene \u00e8 stato in seguito ridistribuito con il titolo \"Albachiara\". Versioni dal vivo della canzone sono state pubblicate su vari album: \"Va bene, va bene cos\u00ec\" (1984), \"Fronte del palco\" (1990), \"Rewind\" (1999), \"Tracks\" (2002), \"Buoni o cattivi Live Anthology 04.05\" (2005), \"\" (2012).\nIn un'intervista, Vasco Rossi disse che la musica si basa su un giro di accordi trovato da Massimo Riva, suo storico amico. Dopo averlo ascoltato la prima volta, tornato a casa la arrangi\u00f2 con il testo noto.\nL'autore ha dichiarato di aver scritto \"Albachiara\" di getto, aspettando mentre la madre cucinava, ispirato da una ragazzina di tredici anni che vedeva sempre passare alla fermata della corriera di Zocca.\n\"Albachiara\" fu il primo grande successo di Vasco Rossi e, dalla tourn\u00e9e del 1984, \u00e8 spesso utilizzato come pezzo di chiusura dei suoi concerti.\nNel 2010 Vasco Rossi ha raccontato che, quando la canzone aveva gi\u00e0 ottenuto un discreto successo, un giorno confess\u00f2 alla sua \"musa ispiratrice\" che la canzone era dedicata a lei. La ragazza dapprima pens\u00f2 si trattasse di uno scherzo, poi reag\u00ec in maniera imbarazzata dicendo che la ragazza di \"Albachiara\" doveva essere molto pi\u00f9 piccola di lei. Infine scapp\u00f2 via dichiarandosi offesa, lasciandolo molto deluso. Da questo episodio Vasco trasse ispirazione per scrivere il brano \"Una canzone per te\", contenuto nell'album \"Bollicine\". Il verso di quest'ultimo brano che recita \u00abLei \u00e8 troppo chiara e tu sei gi\u00e0 troppo grande\u00bb in origine era \u00abLei \u00e8 un'Albachiara e tu sei gi\u00e0 troppo grande\u00bb, citando apertamente la canzone. Vasco spesso quando esegue il brano dal vivo canta il verso originale.\nNel 2012 Vasco Rossi ha realizzato una versione orchestrale del brano, arrangiata da Celso Valli e pubblicata come singolo. Nel 2020 \u00e8 stata votata come la canzone italiana pi\u00f9 bella degli ultimi 45 anni nel concorso radiofonico \"I Love my Radio\" raggiungendo il primo posto su 45 canzoni.\n\"Fegato, fegato spappolato\" descrive nel testo una festa nel paese di Vasco Rossi, Zocca.\nAl termine della canzone c'\u00e8 una citazione delle prime due frasi di \"God Save the Queen\" dei Sex Pistols.\nNel testo viene anche citato un certo Fini che \u00abs'\u00e8 alzato da poco, e non \u00e8 ancora sveglio, ed \u00e8 talmente scazzato che non riesce a parlare nemmeno\u00bb: si tratta di Floriano Fini, suo manager storico (con un breve intervallo attorno agli anni Dieci in cui venne sostituito da Stefano Salvati) e amico fin dai tempi di Punto Radio.\nIl brano \u00e8 stato inserito nel 1984 nell'album \"Va bene, va bene cos\u00ec\" in una versione registrata dal vivo."}
{"id": "3426045", "revid": "300067", "url": "https://it.wikipedia.org/wiki?curid=3426045", "title": "Dmitrij Vladimirovi\u010d Sucharev", "text": ""}
{"id": "3426046", "revid": "300067", "url": "https://it.wikipedia.org/wiki?curid=3426046", "title": "Ruslan \u0160amil'evi\u010d Avleev", "text": ""}
{"id": "3426047", "revid": "118865564", "url": "https://it.wikipedia.org/wiki?curid=3426047", "title": "Bruno Giordano Sanzin", "text": "Biografia.\nA quattordici anni pubblica due articoli su il \"Giornalino della domenica\" di Vamba. L'anno dopo, 1921, legge il manifesto \"Svegliatevi studenti d'Italia\" avuto dal suo compagno di banco Umberto Martelli, amico a sua volta di Michele Leskovic (in arte Escodam\u00e8), uno dei tre redattori del manifesto. Entusiasta, scrive a Filippo Tommaso Marinetti per comunicargli la sua adesione al Futurismo e, nel dicembre 1921, fonda con Martelli il \"Gruppo Futurista Studentesco\"; i due curano dei notiziari futuristi su alcune riviste studentesche triestine. Nel Febbraio 1922, conosce Marinetti, che arriva in citt\u00e0 per presentare al Politeama Rossetti il \"Teatro della Sorpresa\".\nIl futurismo.\nNel 1923 cura una rubrica futurista all'interno della rivista triestina \"Italia Nova\" e alla fine dell'anno entra in contatto con il goriziano Sofronio Pocarini, che fonda la rivista \"L'Aurora\" cui collaborer\u00e0 fin dai primi numeri.\nNel gennaio 1924 assiste con gli altri futuristi alla rappresentazione, al Politeama Rossetti, del \"Nuovo teatro Futurista\", finita con i soliti schiamazzi. Durante la cena che segu\u00ec lo spettacolo, Sanzin chiese a Marinetti una prefazione per il suo primo libro. Marinetti acconsent\u00ec e gli mand\u00f2 la \"Lettera aperta ai miei fischiatori triestini\" pubblicata come introduzione al libro \"Marinetti e il futurismo\", stampato a Pola nel giugno dello stesso anno. Comincia cos\u00ec l'amichevole consuetudine dei rapporti tra Sanzin e Marinetti, che si protrarr\u00e0 fino alla morte di quest'ultimo, nel 1944.\nIn questi anni scrive molte \"parole in libert\u00e0\" e \"tavole panoramiche\" che pubblica sulle riviste \"L'Aurora\", \"Energie Futuriste\", \"la Nuova Venezia\" e \"Originalit\u00e0\"; una sua lirica \u00e8 pubblicata, unico testo italiano, sulla rivista berlinese \"Der Sturm\"; dal 1924 inizia la collaborazione con \"Il Piccolo\" di Trieste.\nNel 1925 viene inserito da Marinetti con tre suoi lavori nell'antologia \"I Nuovi Poeti Futuristi\". Gli anni trenta sono i pi\u00f9 importanti e prolifici della sua carriera letteraria. Il 2 gennaio 1930 sposa Gigliola Mondolfo, con cui rester\u00e0 tutta la vita e da cui nascer\u00e0 Paolo nel 1937. Nel 1931 organizza la prima mostra di pittura futurista a Trieste, inaugurata da Marinetti. L'anno seguente organizza sempre a Trieste, una mostra nazionale di fotografia futurista, di cui si ricorda il catalogo.\nNel 1933 pubblica nelle Edizioni Futuriste di Poesia di Roma il suo libro pi\u00f9 importante, \"Infinito\", con prefazione di Marinetti e copertina di Enrico Prampolini; nel 1935 segue \"Accenti e Quote\", parole in libert\u00e0 con copertina e sei linoleum nel testo del grafico triestino Marcello Claris. Nel 1938 pubblica \"Ottimismo ad ogni costo\" il romanzo dell'urbanesimo; segue nel 1939 il saggio \"Benedetta aeropoetessa aeropittrice futurista\", e nel 1942 il poemetto \"Fiori d'Italia\" aeroprofumi futuristi.\nLa sua attivit\u00e0 giornalistica (\u00e8 iscritto nell'albo dal 1931) registra collaborazioni a \"L'Impero\" e \"Oggi e Domani\" di Roma, a quotidiani e periodici triestini mentre egli \u00e8 anche redattore della rivista \"Stile Futurista\", pubblicata a Torino da Fillia.\nIl 20 febbraio 1934, per il 25\u00b0 del Futurismo, ha l'incarico di progettare un'intera pagina de \"Il Piccolo\" di Trieste.\nPartecipa con le sue tavole parolibere e tavole panoramiche a varie esposizioni. \nVince il titolo di poeta campione nel circuito di poesia di Chiavari il 22 novembre 1931, con la lirica \"Modernolatria\" dedicata a Boccioni.\nIn queste occasioni ha modo di conoscere e frequentare le personalit\u00e0 del Secondo Futurismo con cui intreccia un fitto scambio di corrispondenza.\nAll'inizio del 1944 incontra per l'ultima volta Marinetti nella sua casa di Venezia.\nSecondo dopoguerra.\nNel 1962, dopo un grave intervento chirurgico decide di ridedicarsi all'attivit\u00e0 letteraria: riprende i contatti con gli amici futuristi e nel 1969 partecipa, esponendo gran parte del suo archivio, alla mostra sul Futurismo organizzata a Trieste dalla Regione Friuli-Venezia Giulia.\nNello stesso anno riprende la collaborazione con \"Il Piccolo\" ed inizia quella con \"Futurismo Oggi\" giornale-rivista pubblicata a Roma dall'amico futurista Enzo Benedetto.\nNel 1970 pubblica il suo primo libro del dopoguerra intitolato \"II Proprio Mondo\" (nei ricordi e nella fantasia). In settembre si reca a Bassano del Grappa per la mostra su Fortunato Depero e ritrova molti amici che non vedeva da tempo (Alessandro Bruschetti, Francesco Cangiullo, Tullio Crali, Nicola Diulgheroff, Vladimiro Miletti, Bruno Passamani etc.).\nAl primo libro, seguiranno altre 18 pubblicazioni: \"Vertici nello Spazio\" (esperimento teatrale del 1931, riesumato da Carlo Verdone, e \"Guardiamoci in Faccia\", entrambi del 1971. Nel 1972 escono \"Documenti\", \"A ruota libera\" e \"Scatola a sorpresa\". Nel 1974 viene pubblicato \"Senza rete\", a cui segue l'anno dopo \"Non si sa mai\" e \"Io e il Futurismo\", quasi un'autobiografia. Seguono nel 1977 \"Cambiale in bianco\", \"L'acqua \u00e8 bagnata\" che contengono delle contropoes\u00ece.\nGli ultimi anni.\nNel 1980, sessantesimo anno di attivit\u00e0, pubblica \"Bagaglio a Mano\" libro di ricordi. Nel 1982 esce \"Prendere o lasciare\", una raccolta di contropoesie come \"Idee allo sbaraglio\" dell'anno seguente. \"Post Art Futurista\" invece \u00e8 un catalogo per la mostra dei futurismi postali tenuta a Trieste nel 1983. Ultimo libro \u00e8 \"A tu x tu\", contropoesie del 1986.\nCura anche l'organizzazione ed i cataloghi di una serie di mostre su alcuni maestri del Futurismo per conto dell'Azienda di Soggiorno e Turismo di Trieste, in concomitanza del Festival del Film di Fantascienza: nel 1973 Enrico Prampolini, nel 1974 Gerardo Dottori e nel 1975 Fortunato Depero. In quegli anni partecipa a diverse conferenze, tavole rotonde, interviste e letture pubbliche di sue poesie.\nNel 1980 il Comune di Trieste gli assegna, per la sua carriera artistica, il \"Sigillo d'Oro\" della citt\u00e0.\nContinua a scrivere e collaborare con giornali e riviste, fino alla scomparsa, dopo lunga malattia.\nMuore il 12 gennaio 1994, un mese prima del suo 88\u00ba compleanno: sulla sua scrivania viene trovato un biglietto con scritto il suo motto: \"Vivo perch\u00e9 scrivo\".\nL'Archivio Sanzin comprende disegni, dipinti, arazzi, grafica e fotografie futuriste; ceramiche ed oggettistica; centinaia di libri e cataloghi sul Futurismo; una novantina di manifesti; quotidiani, giornali e riviste futuriste o con articoli sull'argomento dagli inizi ai nostri giorni; epistolario con lettere e cartoline degli amici futuristi, critici e letterati, ricercatori ed autorit\u00e0 dal 1923 al 1994."}
{"id": "3426048", "revid": "300067", "url": "https://it.wikipedia.org/wiki?curid=3426048", "title": "Aleksandr Vasil'evi\u010d Ba\u0161minov", "text": ""}
{"id": "3426050", "revid": "767487", "url": "https://it.wikipedia.org/wiki?curid=3426050", "title": "La signora delle camelie (film 1915 Gustavo Serena)", "text": "La signora delle camelie \u00e8 un film muto italiano del 1915 diretto e interpretato da Gustavo Serena."}
{"id": "3426051", "revid": "300067", "url": "https://it.wikipedia.org/wiki?curid=3426051", "title": "Valentin Alekseevi\u010d Kubrakov", "text": ""}
{"id": "3426055", "revid": "300067", "url": "https://it.wikipedia.org/wiki?curid=3426055", "title": "Igor' Aleksandrovi\u010d Kudelin", "text": ""}
{"id": "3426057", "revid": "300067", "url": "https://it.wikipedia.org/wiki?curid=3426057", "title": "Igor' Igorevi\u010d Gra\u010dev", "text": ""}
{"id": "3426058", "revid": "300067", "url": "https://it.wikipedia.org/wiki?curid=3426058", "title": "Aleksandr Anatol'evi\u010d Petrenko", "text": ""}
{"id": "3426061", "revid": "767487", "url": "https://it.wikipedia.org/wiki?curid=3426061", "title": "A San Francisco", "text": "A San Francisco \u00e8 un film muto italiano del 1915 diretto e interpretato da Gustavo Serena. Il film \u00e8 tratto dall'omonimo dramma di Salvatore Di Giacomo (1896)."}
{"id": "3426063", "revid": "203463", "url": "https://it.wikipedia.org/wiki?curid=3426063", "title": "Giuseppe Alinovi (compositore)", "text": "Biografia.\nDopo aver compiuto studi letterari si dedic\u00f2 alla musica, sotto la guida del maestro Francesco Fortunati. Inizi\u00f2 l'attivit\u00e0 di compositore nell'autunno del 1811, con alcuni brani che furono eseguiti nel teatro di Santa Caterina, assieme alla commedia musicale \"La pietra simpatica\" di Silvestro Palma, dai cantori della Societ\u00e0 musico-filodrammatica di Parma.\nNel 1817 esegu\u00ec la concertazione delle opere di Rossini \"Il turco in Italia\" e \"Il barbiere di Siviglia\", rappresentate a Parma. In marzo del 1822 fu nominato organista delle funzioni solenni della chiesa di Santa Maria della Steccata e due anni dopo divent\u00f2 organista di corte al servizio della cappella ducale.\nDopo la morte del maestro di cappella Ferdinando Simonis (marzo 1837) ne eredit\u00f2 tutte le cariche: maestro di cappella, direttore dei concerti di corte e direttore della scuola di musica fondata dalla duchessa Maria Luisa d\u2019Austria, l'odierno Conservatorio di Parma. Sotto la sua direzione, che dur\u00f2 quasi un ventennio, la scuola ebbe un notevole sviluppo: il numero degli alunni crebbe notevolmente e furono aggiunti nuovi insegnamenti strumentali a quelli preesistenti. In giugno del 1847 l'Alinovi fu nominato con decreto ducale insegnante di composizione, di alto contrappunto e di pianoforte, cattedre che occup\u00f2 fino al 1859, quando lasci\u00f2 il posto per raggiunti limiti d'et\u00e0. Dal 1838 al 1840 fu anche direttore della Societ\u00e0 filarmonica ducale.\nComposizioni.\nGiuseppe Alinovi compose musica sacra e profana, sia strumentale che vocale. Ne fu pubblicata per\u00f2 solo una minima parte, il resto \u00e8 conservato come manoscritto in diverse biblioteche italiane, specialmente nella biblioteca del Conservatorio di Parma. Tra le composizioni edite pi\u00f9 note, oltre a una sinfonia per orchestra e parecchie arie per voce e orchestra, sono da citare: "}
{"id": "3426064", "revid": "28592", "url": "https://it.wikipedia.org/wiki?curid=3426064", "title": "Nikolsk-Ussuriysky", "text": ""}
{"id": "3426065", "revid": "28592", "url": "https://it.wikipedia.org/wiki?curid=3426065", "title": "Ussuriysk", "text": ""}
{"id": "3426066", "revid": "486946", "url": "https://it.wikipedia.org/wiki?curid=3426066", "title": "Nikol'sk-Ussurijsk", "text": ""}
{"id": "3426072", "revid": "300067", "url": "https://it.wikipedia.org/wiki?curid=3426072", "title": "F\u00ebdor Anatol'evi\u010d Licholitov", "text": ""}
{"id": "3426074", "revid": "300067", "url": "https://it.wikipedia.org/wiki?curid=3426074", "title": "Maksim Valer'evi\u010d Astanin", "text": ""}
{"id": "3426075", "revid": "300067", "url": "https://it.wikipedia.org/wiki?curid=3426075", "title": "Vladislav Jur'evi\u010d Kondratov", "text": ""}
{"id": "3426077", "revid": "300067", "url": "https://it.wikipedia.org/wiki?curid=3426077", "title": "Evgenij Sergeevi\u010d Kolesnikov", "text": ""}
{"id": "3426079", "revid": "300067", "url": "https://it.wikipedia.org/wiki?curid=3426079", "title": "Andrej V\u00e2\u010deslavovi\u010d Lopatov", "text": ""}
{"id": "3426080", "revid": "300067", "url": "https://it.wikipedia.org/wiki?curid=3426080", "title": "Aleksandr Petrovi\u010d Salnikov", "text": ""}
{"id": "3426081", "revid": "300067", "url": "https://it.wikipedia.org/wiki?curid=3426081", "title": "Viktor Aleksandrovi\u010d Pankra\u0161kin", "text": ""}
{"id": "3426082", "revid": "86599", "url": "https://it.wikipedia.org/wiki?curid=3426082", "title": "Premio Helen B. Warner per l'astronomia", "text": "Il premio Helen B. Warner per l'astronomia (in inglese \"Helen B. Warner Prize for Astronomy\") \u00e8 assegnato ogni anno dall'American Astronomical Society ad un giovane astronomo (di et\u00e0 inferiore ai 36 anni, o entro 8 anni del conseguimento del dottorato di ricerca) per un contributo significativo nel campo dell'astronomia teorica o dell'osservazione astronomica."}
{"id": "3426086", "revid": "300067", "url": "https://it.wikipedia.org/wiki?curid=3426086", "title": "Jurij Gennad'evi\u010d Selichov", "text": ""}
{"id": "3426087", "revid": "986213", "url": "https://it.wikipedia.org/wiki?curid=3426087", "title": "Iolanda di Savoia", "text": "Biografia.\nEra figlia di Carlo I di Savoia e di Bianca di Monferrato.\nSuo padre mor\u00ec prematuramente nel 1490 lasciando il ducato a Carlo Giovanni Amedeo di Savoia, fratello minore di Iolanda. Avendo solo due anni di et\u00e0, al piccolo duca venne affiancata la madre, nominata reggente del Ducato.\nNel 1496 venne a mancare anche Carlo II. Per motivi politici e dinastici Iolanda venne data in moglie al cugino Filiberto, erede di Carlo II. Il matrimonio venne celebrato nel 1496 quando Iolanda aveva soli 9 anni e dur\u00f2 fino alla morte di Iolanda avvenuta nel 1499.\nA causa della giovane et\u00e0 della fanciulla, sposa a nove anni e morta dodicenne, il matrimonio non produsse eredi.\nFiliberto si rispos\u00f2 nel 1501 con l'arciduchessa Margherita d'Asburgo."}
{"id": "3426088", "revid": "300067", "url": "https://it.wikipedia.org/wiki?curid=3426088", "title": "Aleksandr Konstantinovi\u010d Travin", "text": ""}
{"id": "3426091", "revid": "767487", "url": "https://it.wikipedia.org/wiki?curid=3426091", "title": "Il capestro degli Asburgo", "text": "Il capestro degli Asburgo (titolo alternativo:Vittima dell'ideale) \u00e8 un film muto italiano del 1915 diretto e interpretato da Gustavo Serena."}
{"id": "3426092", "revid": "6923", "url": "https://it.wikipedia.org/wiki?curid=3426092", "title": "Gianna Martorella", "text": "Biografia.\nFiglia di un operaio e di una casalinga, inizia ad imitare compagni e professori di scuola da giovane. Durante gli anni delle superiori decide di percorrere la strada dello spettacolo. Nel 1980 esordisce a teatro con \"'A fortuna e Pulicenella\" con Luca De Filippo e, l'anno successivo, \u00e8 vincitrice del Festival Nazionale degli Imitatori di Alfredo Papa.\nNel 1983 partecipa come ospite a \"Domenica In\" variet\u00e0 condotto da Pippo Baudo, nel biennio successivo \u00e8 a \"Clap Clap\" su Rai 1 con Barbara Boncompagni e inizia a lavorare in radio nel programma \"Asiago Tenda\" su Radio 1.\nNel 1985 \u00e8 nel cast di \"Pronto, chi gioca?\" e nel 1986 \u00e8 ospite fissa di \"Grand Hotel\" su Canale 5 e, negli anni successivi con la sua popolarit\u00e0 \u00e8 richiesta in molti programmi Rai e Fininvest, tra cui \"Drive In\", \"Buona Domenica\", \"Bella d'estate\" e \"Una grande occasione\".\nVince il concorso \"Comica Donna\" a Desenzano nel 1989 e l'anno dopo \u00e8 ospite fissa a \"Gran Premio\" su Rai 1 con Pippo Baudo ed \u00e8 a fianco di Raffaella Carr\u00e0 in \"Ricomincio da due\" su Rai 2. Partecipa, sempre nel 1990 a \"Stasera mi butto\", il campionato nazionale imitatori condotto da Gigi Sabani, dove arriva in finale.\nNel 1991, sempre su Rai 2, \u00e8 tra i protagonisti della striscia quotidiana \"TGX\", con Michele Mirabella e partecipa a \"Ciao weekend\" con Giancarlo Magalli ed Heather Parisi.\nNel 1994 \u00e8 nel cast di \"La sai l'ultima?\" con Pippo Franco e quattro anni dopo inizia il sodalizio professionale con Paolo Limiti, avendo un ruolo da protagonista nelle trasmissioni di Rai 1 \"Ci vediamo in TV\", \"Ci vediamo su Raiuno\"\n\"Alle 2 su Rai 1\" e \"Paolo Limiti show\".\nNel 2010 pubblica il suo primo libro \"Nei panni degli altri\".\nAl teatro San Luca di Roma a dicembre dello stesso anno con la Compagnia teatrale Punto &amp; Virgola \u00e8 protagonista del variet\u00e0, scritto da Francesco Bartoli e diretto da Paolo Mellucci, \"Questo \u00e8 il paese dee s\u00f2le!\"\nTra i molti personaggi che ha imitato ci sono Gabriella Carlucci, Raffaella Carr\u00e0, Lilli Gruber, Rosa Russo Iervolino, Loretta Goggi, Sophia Loren, Loredana Bert\u00e8 e molte altre."}
{"id": "3426094", "revid": "123339741", "url": "https://it.wikipedia.org/wiki?curid=3426094", "title": "Comandante superiore", "text": "Con la denominazione di comandante superiore si identificano due figure professionali di livello altamente superiore, non militari, appartenenti al settore dei trasporti civili.\nAviazione Civile.\nNell'Aviazione Civile quella di \"comandante superiore\" \u00e8 una posizione occupazionale, contrattuale, corrispondente al massimo livello raggiungibile, per i comandanti di velivoli sia ad ala fissa che ad ala rotante dell'aviazione civile, dipendente da particolari requisiti di anzianit\u00e0 \u00c8 seguito in ordine discendente dal primo comandante. I \"comandanti superiori\", nelle compagnie aeree italiane, svolgono, stando a terra, lavoro di coordinamento nell'organizzazione dei turni e del servizio del personale aeronavigante tutto. Il titolo, il grado di Comandante Superiore, \u00e8 deontologicamente, gerarchicamente e contrattualmente tutelato, pertanto, non \u00e8 ammesso fregiarsi di tale onorifico titolo e grado senza averne legittimamente titolo.\nMarina Mercantile.\nNella Marina Mercantile Italiana quello di \"comandante superiore\", nelle certificazioni ufficiali trovasi scritto ed indicato come \"Comandante Superiore\", \u00e8 un titolo onorifico per comandanti appartenuti ai Ruoli del personale di stato maggiore in \"Regolamento organico\" delle Societ\u00e0 di Navigazione ITALIA e LLOYD TRIESTINO del gruppo Finmare aventi al loro attivo ventisei anni di anzianit\u00e0 di servizio nei Ruoli di cui sopra e ventiquattro mesi di effettivo comando su navi di oltre 28.000 TSL ovvero tonnellate di stazza lorda, con velocit\u00e0 superiore a 20 miglia all'ora ed impiegate in servizi transoceanici di linea. Questa denominazione, di grado altamente superiore, \u00e8 omologabile a quella di commodoro della Marina Mercantile USA, UK e di altri paesi del Commonwealth ed a quella di \"Senior CAPTAIN\" della marina mercantile di alcuni altri paesi. Coloro i quali hanno diritto a potersi fregiare di tale onorifico titolo, onde incorrere in equivoci, quando non a bordo, usano presentarsi, definirsi o anche da altri indicati con l'identit\u00e0 professionale, ovvero con il titolo onorifico di \"Comandante Superiore di Nave\" o \"Comandante Superiore di Mare\". Il titolo, il grado di \"Comandante Superiore\", \u00e8 deontologicamente tutelato, pertanto, non \u00e8 ammesso fregiarsi di tale onorifico titolo e grado senza aver maturato i requisiti di esperienza e di anzianit\u00e0 come innanzi indicato. \nAttualmente, la stazza lorda, ovvero la GT quale mero risultato dello svolgimento matematico di una precisa formula, non ha unit\u00e0 di misura e viene espressa con un numero seguito dal suffisso GT ovvero gross tonnage.\nCuriosit\u00e0.\nNella Marina Militare Italiana, a norma dei contenuti del S.M.M. 3, il comandante pi\u00f9 elevato in grado, o pi\u00f9 anziano tra quelli di pari grado, in una riunione di pi\u00f9 navi, sia all'ancora che in mare, ha titolo di \"comandante superiore\"."}
{"id": "3426095", "revid": "584834", "url": "https://it.wikipedia.org/wiki?curid=3426095", "title": "Centro sociale Leoncavallo", "text": ""}
{"id": "3426100", "revid": "767487", "url": "https://it.wikipedia.org/wiki?curid=3426100", "title": "Marin Faliero, doge di Venezia", "text": "Marin Faliero, doge di Venezia \u00e8 un cortometraggio muto italiano del 1909 diretto e interpretato da Giuseppe De Liguoro.\nTrama.\nA Venezia Steno Contarini viene imprigionato per avere di nuovo tentato di ristabilire un rapporto con la sua ex-amante Annunziata, ora sposata con il doge.\nContarini vuole riavere la donna a tutti costi cos\u00ec progetta un piano ai danni dell'uomo, che per\u00f2 viene scoperto.\nContarini viene giustiziato mediante il taglio della testa."}
{"id": "3426102", "revid": "767487", "url": "https://it.wikipedia.org/wiki?curid=3426102", "title": "Martire pompeiana", "text": "Martire pompeiana \u00e8 un cortometraggio muto italiano del 1909 diretto da Giuseppe De Liguoro."}
{"id": "3426106", "revid": "298229", "url": "https://it.wikipedia.org/wiki?curid=3426106", "title": "GCW National Championship", "text": "Il GCW National Championship \u00e8 un titolo di wrestling della Great Canadian Wrestling. "}
{"id": "3426107", "revid": "767487", "url": "https://it.wikipedia.org/wiki?curid=3426107", "title": "Parisina (film 1909)", "text": "Parisina (titolo completo italiano \"Un amore alla corte di Ferrara del XV sec.\") \u00e8 un cortometraggio muto italiano del 1909 diretto da Giuseppe De Liguoro."}
{"id": "3426108", "revid": "767487", "url": "https://it.wikipedia.org/wiki?curid=3426108", "title": "Marina Moran", "text": "Biografia.\nDebutta giovanissima nel 1958 in Brasile, diventando molto popolare con la canzone \"Lady Bossa Nova\", che diventa anche il suo soprannome.\nIn seguito a questo successo si esibisce in Europa ed in Italia, partecipando a varie trasmissioni televisive come \"La fiera dei sogni\", condotta da Mike Bongiorno, e \"Follie d'estate\".\nNel 1963 incide l'album \"Lady Bossa Nova in Italy\", accompagnata dall'orchestra di Gianni Ferrio, con alcune note canzoni brasiliane come \"Desafinado\" ed il suo successo, \"Lady Bossa Nova\".\nPassata alla Fonit Cetra, viene chiamata in extremis a partecipare al Festival di Sanremo 1964, in sostituzione di Lou Monte. Presenta in abbinamento con Aurelio Fierro il brano \"Sole pizza e amore\", che non viene ammesso alla finale; la canzone \u00e8 scritta da Tata Giacobetti e Antonio Virgilio Savona del Quartetto Cetra, che in seguito reincideranno con successo il brano.\nTra i brani pi\u00f9 noti interpretati dalla Moran si ricordano \"La ragazza color caff\u00e8\", \"Che tipo sei\" ed \"Eden rock\"."}
{"id": "3426110", "revid": "330270", "url": "https://it.wikipedia.org/wiki?curid=3426110", "title": "E. Werner", "text": ""}
{"id": "3426116", "revid": "330270", "url": "https://it.wikipedia.org/wiki?curid=3426116", "title": "Elisabetta Werner", "text": ""}
{"id": "3426117", "revid": "330270", "url": "https://it.wikipedia.org/wiki?curid=3426117", "title": "Elisabeth Werner", "text": ""}
{"id": "3426118", "revid": "330270", "url": "https://it.wikipedia.org/wiki?curid=3426118", "title": "Elisabetta B\u00fcrstenbinder", "text": ""}
{"id": "3426119", "revid": "330270", "url": "https://it.wikipedia.org/wiki?curid=3426119", "title": "Elisabetta Burstenbinder", "text": ""}
{"id": "3426120", "revid": "287204", "url": "https://it.wikipedia.org/wiki?curid=3426120", "title": "Elisabeth Burstenbinder", "text": ""}
{"id": "3426121", "revid": "767487", "url": "https://it.wikipedia.org/wiki?curid=3426121", "title": "Carlo IX (film)", "text": "Carlo IX \u00e8 un cortometraggio muto italiano del 1910 diretto da Giuseppe De Liguoro."}
{"id": "3426122", "revid": "228587", "url": "https://it.wikipedia.org/wiki?curid=3426122", "title": "Collegio di Rochester", "text": "Rochester era una circoscrizione elettorale del Regno Unito nella contea del Kent. Essa ebbe stabilmente due membri nella Camera dei Comuni d'Inghilterra dal 1295 al 1707, cos\u00ec come nella Camera dei Comuni di Gran Bretagna dal 1708 al 1800 ed in quella del Regno Unito dal 1801 sino alle elezioni generali del 1885, quando la sua rappresentanza venne ridotta ad un solo seggio.\nNelle elezioni del 1918, la circoscrizione venne divisa tra Chatham e Gillingham e la vecchia costituente rurale di Medway. La sede di Chatham mut\u00f2 il nome in Rochester and Chatham nel 1950, e quindi in Medway nel 1983. Quando i borghi di Rochester upon Medway e Gillingham vennero uniti a formare unitariamente la citt\u00e0 di Medway nel 1998, la costituente di Medway copr\u00ec anche queste aree e l'area venne rinominata in Rochester e Strood."}
{"id": "3426123", "revid": "729019", "url": "https://it.wikipedia.org/wiki?curid=3426123", "title": "Tiso VII da Camposampiero", "text": "Biografia.\nFiglio di Tiso VI e di Gardionisia da Peraga, erede di una potente famiglia feudale, nacque probabilmente a Padova. Orfano del padre dal 1234, fu la madre a farne le veci nella disputa che lo oppose al vescovo di Padova attorno alla curia di Sant'Andrea. Nel 1236 i giudici del podest\u00e0 riconobbero ai Camposampiero il possesso della curia, ma il vescovo si rivolse all'imperatore Federico II, il quale affid\u00f2 la causa d'appello a Ezzelino da Romano, potente ghibellino e nemico dei Camposampiero. Non \u00e8 chiaro come si concluse la vicenda, ma esiste un documento in cui Tiso vende la curia a Olderico Cattaneo di Tergola. Nel 1237, avendo Ezzelino occupato Padova, Gardionisia faceva riparare il figlio a Venezia.\nPi\u00f9 tardi il Camposampiero contribu\u00ec alla rivincita guelfa su Ezzelino, collaborando con Azzo VII d'Este. Stando a Pietro Gerardo, avrebbe avuto rapporti con gli oppositori del \"Tiranno\" a Padova, fatto che port\u00f2 all'esecuzione di alcuni sospettati. Certamente, furono anche le sue pressioni a spingere papa Alessandro IV a indire la crociata contro Ezzelino (1255).\nL'evento vide la partecipazione diretta del Camposampiero come gonfaloniere. Prese parte alla conquista di Padova (20 giugno 1256) e quindi all'inseguimento del podest\u00e0 Ansedisio Guidotti verso Vicenza. Nel frattempo, gli si sottometteva spontaneamente Cittadella e la tenne in nome del comune di Padova.\nAvrebbe poi fatto parte della lega guelfa che nel 1259 inflisse a Ezzelino la sconfitta definitiva a Cassano d'Adda. Nello stesso anno il podest\u00e0 di Padova accett\u00f2 sotto la protezione della citt\u00e0 Bassano, contro le mire dei Vicentini, alla presenza del Camposampiero. Lo si ritrova anche nel 1260, quando il vescovo di Feltre divenne cittadino di Padova e strinse con essa un'alleanza.\nSi preoccup\u00f2 in seguito di ricostituire i beni di famiglia e di ampliarli. Gi\u00e0 nel 1251 aveva richiesto al vescovo di Treviso l'investitura di un certo feudo che era appartenuto al padre, al fratello Giacomo e al nipote Guglielmo. Secondo una fonte, nel 1261 si fece cittadino di Treviso nel tentativo di recuperare i beni sottratti da Ezzelino e, alla caduta di quest'ultimo, confiscati dal comune; avrebbe cos\u00ec riassunto i feudi di Brusaporco e Treville. Nello stesso anno il vescovo di Frisinga gli assegnava il feudo di Godego; secondo Giovanni Bonifacio, questa concessione vide l'opposizione del comune di Treviso e per poco non si giunse alle armi visto che il comune di Padova intervenne in aiuto del Camposampiero.\nFu inoltre chiamato a pacificare i cugini Biaquino e Guecellone da Camino, l'uno di parte guelfa, l'altro ex ezzeliniano, e arbitr\u00f2 la divisione dei beni a loro comuni. Infine, testimoni\u00f2 all'assegnazione della signoria di Ferrara a Obizzo II d'Este.\nFu sepolto nel monastero di San Pietro a Padova.\nPer quanto riguarda la famiglia, spos\u00f2 Ponza da Canossa ed ebbe due figli, Tiso VIII e Alessante (o Alessandra)."}
{"id": "3426124", "revid": "1970856", "url": "https://it.wikipedia.org/wiki?curid=3426124", "title": "Rosso (Mauritania)", "text": "Rosso (\u0631\u0648\u0635\u0648 in Arabo) \u00e8 una citt\u00e0 della Mauritania capoluogo della regione di Trarza.\nLa citt\u00e0 si trova sulla sponda destra del fiume Senegal a circa 220\u00a0km dalla capitale Nouakchott. \u00c8 un importante porto fluviale e mercato agricolo (gomma arabica)."}
{"id": "3426125", "revid": "228587", "url": "https://it.wikipedia.org/wiki?curid=3426125", "title": "Laura D'Oriano", "text": "\u00c8 stata l'unica donna a essere stata condannata a morte in Italia la cui sentenza \u00e8 stata poi eseguita (altre donne hanno subito la medesima condanna, ma poi la vita \u00e8 stata loro risparmiata).\nBiografia.\nPrimi anni.\nLaura D'Oriano nacque nell'odierna Istanbul, che allora era ancora chiamata Costantinopoli e faceva ancora parte dell'Impero ottomano. I suoi genitori erano Policarpo D'Oriano, un musicista italo-levantino di Smirne originario di Pozzuoli, e Aida Caruana. Laura era la prima di cinque figli della coppia. La madre, colta e severa, ebbe molto a cuore, tra le altre cose, che i figli parlassero un italiano fluente. Vista la professione del padre, la famiglia D'Oriano fu costretta a viaggiare molto; in tal modo per\u00f2 riuscirono anche a sfuggire ai vari conflitti che scoppiarono nell'Europa dell'epoca.\nAlla fine degli anni venti Policarpo D'Oriano decise di avviare un'azienda di importazione ed esportazione di strumenti musicali presso il porto di Marsiglia. In questo modo la famiglia non fu pi\u00f9 costretta a viaggiare. Tuttavia Laura, all'et\u00e0 di 17 anni e avendo acquisito la conoscenza di ben cinque lingue, volle partire per Parigi per tentare la carriera di cantante.\nMaturit\u00e0.\nI tentativi per diventare cantante non ottennero il successo sperato. Tornata a Marsiglia, la D'Oriano conobbe un cittadino svizzero, Emil Fraunholz, un uomo fuggito dalla Svizzera per evitare il servizio militare. I due si sposeranno a Marsiglia il 18 agosto 1931: cos\u00ec facendo, la D'Oriano acquis\u00ec automaticamente la cittadinanza svizzera. Fraunholz era una figura enigmatica: cercava sempre modi per far soldi, ad esempio prendeva denaro per smistare lettere provenienti da soldati che combattevano sul fronte africano. In seguito la coppia si trasfer\u00ec a Grasse, nelle Alpi Marittime, dove aprirono una drogheria. L'anno seguente la D'Oriano ebbe la prima figlia, Ren\u00e9e; un anno dopo partorir\u00e0 un'altra figlia, Anna.\nIl clima familiare diventa via via sempre pi\u00f9 pesante: Fraunholz si rivela troppo geloso e possessivo, inoltre la D'Oriano mal sopporta il proprio ruolo di madre e col tempo si convince di non essere portata ai compiti che ci\u00f2 comporta.\nNon solo: la D'Oriano soffriva anche per le condizioni di lavoro precarie e pertanto convinse il marito a trasferirsi a Nizza, dove tra l'altro avevano traslocato anche i genitori di lei.\nTuttavia il peso ingombrante della gestione familiare divenne insostenibile: nel 1935, in una notte di primavera e di nascosto, la D'Oriano lasci\u00f2 la casa coniugale. Non avrebbe mai pi\u00f9 rivisto le figlie. A quel punto Fraunholz, disperato e furibondo per la scelta della moglie, altro non pot\u00e9 che tornare nella natia Svizzera, a Bottighofen, il paese in cui era cresciuto.\nNel 1938 la D'Oriano si rec\u00f2 di nuovo a Parigi in cerca di lavoro, sperando di guadagnare abbastanza soldi anche per continuare le lezioni di canto. Riusc\u00ec a trovare un posto come rappresentante di cappelli da donna e come dattilografa presso un'azienda edile. Tuttavia la situazione si fece comunque difficile visto l'avvicinarsi della guerra: di denaro ne girava poco, inoltre la D'Oriano, essendo cittadina straniera, cominciava ad avere problemi con i permessi di soggiorno.\nArriv\u00f2 infatti il 10 giugno 1940, data in cui Mussolini dichiar\u00f2 guerra alla Francia che ben presto si arrese sia alla Germania sia all'Italia spaccando il paese in due: controllata dai nazisti a nord e dal governo di Vichy del maresciallo Philippe P\u00e9tain a sud.\nInizi come spia.\nCostretta ancora una volta ad abbandonare Parigi, nell'agosto del 1940 la D'Oriano si rec\u00f2 di nuovo a Nizza. Il permesso di soggiorno era scaduto e si trovava in serio pericolo dato che sarebbe bastato un normale controllo della polizia per essere arrestata. Conobbe un certo Daniel P\u00e9tard che le diede lavoro come dattilografa nella sua coltelleria. Una sera P\u00e9tard, recatosi a casa della D'Oriano, la tempest\u00f2 di domande sulla sua vita. Si trattava in realt\u00e0 di una sorta di \u201ctest\u201d, tanto che alla fine lui le fece firmare un documento in cui lei s'impegnava a prestare un \u201cpiccolo aiuto\u201d in caso di necessit\u00e0.\nSi ritiene che fu in quel momento che la D'Oriano divenne una spia, tant'\u00e8 vero che qualche giorno dopo le venne presentato tal Simon Cotoni facente parte della \"d\u00e9fense du territoire\" (la polizia) e legato clandestinamente all'intelligence britannica. Anche in questo caso Cotoni sottopose la donna a una sorta d'interrogatorio: la D'Oriano apparve piuttosto agitata. Cotoni le chiese ad esempio quante lingue parlasse e se tra queste ci fosse il tedesco, ma la D'Oriano non parlava questa lingua. Poi Cotoni le chiese se avesse cibo a sufficienza per la propria sussistenza, le diede 300 franchi e le disse che si sarebbe occupato lui di prepararle tutti i documenti. Lei doveva fare domanda per ottenere il visto per andare in Italia; alla fine per\u00f2 il visto le fu negato.\nDal gennaio 1941, secondo i rapporti del controspionaggio italiano, la D'Oriano venne inviata a Parigi in missione di prova per cercare di carpire informazioni tra gli ufficiali tedeschi.\nPeriodo a Bordeaux.\nNella primavera del 1941 la D'Oriano part\u00ec per Bordeaux. Fu infatti l\u00ec che le venne assegnata la sua prima vera missione. La D'Oriano ebbe l'incarico di monitorare i movimenti dei sommergibili italiani nella base italiana BETASOM. Per espletare il compito assegnatole, la D'Oriano inviava periodicamente delle cartoline al Little Hotel di Tolosa scrivendo delle frasi apparentemente innocenti, ma che in realt\u00e0 erano un codice. Il destinatario era un certo Monsieur Sabloirolle, che forn\u00ec alla D'Oriano anche i documenti per una nuova identit\u00e0, ossia quella di Louise Fremont detta \u201cLoulou\u201d, di professione cantante e ballerina. Entrare nella base BETASOM era impossibile, tuttavia era molto facile incontrare dei soldati in citt\u00e0. In una piscina, la D'Oriano riusc\u00ec a conoscere un addetto alla manutenzione dei sommergibili: ottenere informazioni divenne cos\u00ec pi\u00f9 facile. La missione dur\u00f2 in totale due mesi.\nPeriodo di transizione.\nNel settembre 1941 la D'Oriano \u00e8 di nuovo a Nizza dove incontra per la seconda volta Cotoni, il quale si dichiar\u00f2 soddisfatto del lavoro della donna e la ricompens\u00f2 con 4000 franchi. Ai primi di ottobre lo stesso Cotoni propose alla D'Oriano una missione pi\u00f9 vasta in Italia. A tal proposito, venne condotta a Marsiglia dove le venne presentato un certo Cosik, un agente segreto britannico che si occupava di reclutamento di spie locali nella zona di Marsiglia. Cosik voleva che la D'Oriano segnalasse l'ubicazione delle navi e ci\u00f2 che avveniva nei cantieri dei porti di Genova e Napoli; inoltre, doveva descrivere i danni dei bombardamenti alleati. La D'Oriano accett\u00f2 la missione.\nCosik e la stessa D'Oriano andarono a Brian\u00e7on, vicino alla frontiera italiana, in attesa della persona che avrebbe dovuto condurla in Italia. Cosik le diede da studiare il manuale dei segni convenzionali distintivi delle navi e dei sommergibili. Inoltre, alla D'Oriano vennero forniti documenti con un'altra falsa identit\u00e0, ossia quella di Laura Fantini.\nPrimi giorni in Italia.\nNella notte tra l'11 e il 12 dicembre 1941 la D'Oriano attravers\u00f2 il confine italo-francese a piedi presso il passo del Monginevro. Si ripos\u00f2 a Cesana Torinese, poi da l\u00ec prese un pullman per Sauze d\u2019Oulx da cui prosegu\u00ec per Torino e infine per Genova. L\u00ec avrebbe alloggiato presso una casa privata: la D'Oriano aveva una lettera di presentazione da consegnare a una certa Maria Talla. La prima spedizione serv\u00ec solo a informare del suo arrivo senza intoppi. L'indomani si rec\u00f2 verso il porto, da cui pot\u00e9 vedere l'incrociatore Bolzano e la nave da battaglia Littorio attraccati nel bacino delle Grazie.\nIl 14 dicembre sped\u00ec la sua prima lettera di segnalazioni. Come da istruzioni, la D'Oriano doveva preparare normali lettere dal contenuto non sospetto scritte in italiano, con le segnalazioni richieste scritte in francese con inchiostro simpatico tra una riga e l'altra. Poi doveva imbustare il messaggio in una busta indirizzata ad Aldo Rossetti, un agente di cambio di Modane. Quella stessa busta doveva poi essere messa in un'altra busta indirizzata ad Emilio Brayda, un altro agente di cambio, ma di Torino. Brayda avrebbe provveduto tramite personale ferroviario compiacente a far recapitare la lettera a Rossetti, il quale poi l'avrebbe spedita a Marsiglia a Cosik.\nIn tutto la D'Oriano soggiorn\u00f2 a Genova due giorni, dopodich\u00e9 part\u00ec in treno per Napoli.\nMosse del controspionaggio italiano.\nLa D'Oriano e le altre persone coinvolte, tuttavia, non sospettavano che un informatore attivo in Francia aveva gi\u00e0 avvertito il controspionaggio italiano dell'ingresso di una spia dalla Francia con destinazione Genova. Pertanto i Carabinieri, all'arrivo della D'Oriano in citt\u00e0, erano gi\u00e0 pronti a pedinarla. Tuttavia, ancora non conoscevano la sua vera identit\u00e0 e si limitarono a seguirla ad ogni suo passo. In ogni caso, tutti i messaggi che la D'Oriano spediva dall'Italia venivano intercettati, decifrati e alterati.\nIl personaggio chiave del controspionaggio italiano verso la Francia era all'epoca il capitano dei carabinieri Ettore Saraco. Costui ebbe l'astuzia di non arrestare gli agenti nemici appena individuati, ma inizialmente si limitava a seguirne le tracce per spiarne il comportamento e ottenere maggiori informazioni. Poi, al momento opportuno, il malcapitato veniva catturato e gli venivano prospettate due opzioni: o si faceva reclutare nel controspionaggio italiano come \"double agent\", oppure veniva arrestato e condannato a morte. Saraco gi\u00e0 da un paio di mesi era al corrente dell'attivit\u00e0 di Brayda e Rossetti proprio grazie all'arresto di un altro agente che lavorava per loro in Italia.\nUltimi giorni di libert\u00e0 per la D'Oriano.\nLa mattina del 15 dicembre 1941 la D'Oriano raggiunse Napoli prendendo poi una stanza in una pensione. Il giorno seguente pens\u00f2 alla sua missione: ovviamente allo scopo era necessario osservare il porto, al quale per\u00f2 vi erano rigide restrizioni di accesso. Per non insospettire nessuno, la D'Oriano sal\u00ec su un tram dove abbord\u00f2 un giovane della milizia ferroviaria per poi farsi riaccompagnare da lui alla pensione. Verso sera, sempre avendo la missione come obiettivo principale, conobbe in un cinema un sottufficiale della Marina: al termine si congedarono promettendo di rivedersi.\nL'indomani la D'Oriano part\u00ec all'alba in treno per Roma, sempre ignara di avere il controspionaggio alle calcagna.\nIl 17 dicembre la D'Oriano per necessit\u00e0 fece un errore imperdonabile per una spia: si rec\u00f2 all'abitazione della madre. Con questa mossa maldestra (ma necessaria in quanto rimasta senza i soldi che le servivano per i biglietti ferroviari), a quel punto il controspionaggio non ebbe pi\u00f9 dubbi sulla vera identit\u00e0 della spia pedinata.\nLa ragazza stette dalla madre fino a Santo Stefano passando con lei un periodo talmente sereno che quasi si convinse a lasciar perdere tutto per tornare in Francia.\nIl 19 dicembre la D'Oriano sped\u00ec una delle lettere a Brayda. Tale lettera venne intercettata e decifrata dai carabinieri: la lettera conteneva informazioni sulla presenza navale a Genova e a Napoli.\nIl 26 dicembre la D'Oriano part\u00ec in treno per Napoli, citt\u00e0 che non raggiunger\u00e0. La D'Oriano venne arrestata senza opporre resistenza e fatta scendere alla stazione di Littoria (l'odierna Latina). L'indomani venne perquisita nel carcere femminile Mantellate di Roma: venne trovata in possesso di vari documenti falsi a nome Laura Fantini, soldi e appunti. Venne poi trasferita a Torino per essere interrogata.\nSviluppi successivi.\nDopo l'arresto della D'Oriano vennero arrestati anche Brayda e altre persone. Rossetti invece riusc\u00ec a restare latitante per quasi un anno prima di essere arrestato anch'egli.\nLa D'Oriano rimase in custodia cautelare per pi\u00f9 di un anno. Il padre Policarpo, che nel frattempo si era separato dalla moglie, cerc\u00f2 di liberare la figlia in ogni modo anche scrivendo all'ex marito Emil e perfino al governo svizzero, ma nessuno mosse un dito. Policarpo non riusc\u00ec nemmeno a vedere la propria figlia.\nProcesso.\nIl processo ebbe luogo a Roma il 15 gennaio 1943. Il tribunale incaricato di giudicare fu il Tribunale speciale per la difesa dello Stato. Venne dapprima richiesta una perizia per dare una stima del livello di pericolosit\u00e0 delle informazioni che la D'Oriano aveva passato al nemico. Policarpo non pot\u00e9 permettersi un avvocato e quindi alla D'Oriano ne venne assegnato uno d'ufficio.\nIl Tribunale speciale per la difesa dello Stato, di fatto, non era un tribunale comune, bens\u00ec agiva secondo le leggi di guerra e la sentenza del processo arriv\u00f2 dopo un solo giorno. Emilio Brayda venne assolto (in seguito accett\u00f2 il reclutamento nel controspionaggio italiano). Rossetti venne condannato a quindici anni di carcere (grazie all'avvocato Bruno Cassinelli che in realt\u00e0 era un membro influente del partito fascista nonch\u00e9 spia dell'OVRA). La D'Oriano invece venne condannata a morte per mezzo di fucilazione.\nEsecuzione della sentenza e morte.\nAlle ore 6.15 del 16 gennaio 1943 la D'Oriano incontr\u00f2 un sacerdote che la confess\u00f2. Pochi minuti dopo venne condotta davanti al plotone di esecuzione, un reparto della Milizia Volontaria per la Sicurezza Nazionale. Il comandante Mario De Mari lesse ad alta voce la sentenza. Alle 7.07 la fucilazione venne eseguita. La D'Oriano venne sepolta in una fossa comune. Solo nel 1958 il padre Policarpo la ritrov\u00f2 e la fece tumulare a Roma nel cimitero del Verano, dove egli stesso fu sepolto nel 1962, accanto alla figlia."}
{"id": "3426128", "revid": "767487", "url": "https://it.wikipedia.org/wiki?curid=3426128", "title": "Chicot", "text": "Chicot \u00e8 un cortometraggio muto italiano del 1910 diretto da Giuseppe De Liguoro.\nTrama.\nIl cortometraggio \u00e8 la trasposizione cinematografica della storia di Chicot, un buffone alla corte del re di Francia Enrico III. "}
{"id": "3426129", "revid": "392684", "url": "https://it.wikipedia.org/wiki?curid=3426129", "title": "Inversore di spinta", "text": ""}
{"id": "3426132", "revid": "767487", "url": "https://it.wikipedia.org/wiki?curid=3426132", "title": "Coriolanus", "text": "Coriolanus \u00e8 un film del 2011 diretto da Ralph Fiennes, ispirato alla tragedia di William Shakespeare \"Coriolano\".\nTrama.\nRoma, tempi odierni. I cittadini sono in tumulto, hanno fame, chiedono pane e ascolto. C'\u00e8 aria di insurrezione popolare imminente. Il generale Caio Marzio disprezza la plebe e non si cura di calpestare le sue richieste, esasperando il malcontento. Intanto i Volsci si avvicinano pericolosamente alla capitale, capitanati da Tullo Aufidio (o Attio Tullio), fiero guerriero e nemico storico di Marzio.\nNella battaglia decisiva presso Corioli, per\u00f2, \u00e8 il secondo ad avere la meglio. Roma sta dunque per farlo console, per intercessione della madre e del suo mentore Menenio, ma le sue maniere poco diplomatiche, il rifiuto di ammansire la plebe con la retorica e le trame segrete dei tribuni della plebe, lo trasformano in men che non si dica da eroe in traditore e lo condannano all'esilio. Furioso, Caio Marzio Coriolano giura vendetta e si allea con Aufidio per marciare su Roma e raderla al suolo.\nProduzione.\nIl copione \u00e8 preso direttamente dalla tragedia di Shakespeare \"Coriolanus\", mantenendo persino gli arcaismi dell'Inglese cinquecentesco. La peculiarit\u00e0 del film sta nell'ambientazione attuale, con tanto di armi da fuoco, carri armati e telegiornali a sostituire a loro volta, quelli che nella tragedia originale sono i messaggeri. Riprese effettuate in Serbia e a Belgrado, con l'impiego di comparse locali.\nDistribuzione.\nLa pellicola \u00e8 stata presentata in anteprima al Festival internazionale del cinema di Berlino nel mese di febbraio 2011. La distribuzione nelle sale cinematografiche \u00e8 attesa per lo stesso anno.\nL'11 agosto 2011 \u00e8 stato distribuito su internet il primo trailer ufficiale del film.\nIn Italia \u00e8 uscito nel mercato direct-to-video il 24 settembre 2014 su distribuzione Eagle Pictures."}
{"id": "3426135", "revid": "767487", "url": "https://it.wikipedia.org/wiki?curid=3426135", "title": "Edipo re (film 1910)", "text": "Edipo re \u00e8 un cortometraggio muto italiano del 1910 diretto e interpretato da Giuseppe De Liguoro, tratto dall'omonima tragedia di Sofocle. La pellicola \u00e8 la prima a trattare del mito di Edipo. Nel 1967 Pier Paolo Pasolini ne far\u00e0 un'altra trasposizione cinematografica omonima.\nTrama.\nEdipo diventa re della citt\u00e0 di Tebe, ma ben presto si accorge di aver ucciso il padre e sposato la madre, dato che da piccolo egli era stato abbandonato, cos\u00ec si acceca per la disperazione e chiede di essere cacciato dalla citt\u00e0."}
{"id": "3426136", "revid": "767487", "url": "https://it.wikipedia.org/wiki?curid=3426136", "title": "Gioacchino Murat - Dalla locanda al trono", "text": "Gioacchino Murat - Dalla locanda al trono \u00e8 un cortometraggio muto italiano del 1910 diretto e interpretato da Giuseppe De Liguoro."}
{"id": "3426141", "revid": "1318658", "url": "https://it.wikipedia.org/wiki?curid=3426141", "title": "Screen Actors Guild Award per il miglior cast in una serie commedia", "text": "Lo Screen Actors Guild Award per il miglior cast in una serie commedia viene assegnato al miglior cast di una serie televisiva comica dalla \"SAG\" (Screen Actors Guild).\nVincitori e nominati.\nSerie Plurivincitrici.\n4 vittorie\n3 vittorie\n2 vittorie"}
{"id": "3426143", "revid": "767487", "url": "https://it.wikipedia.org/wiki?curid=3426143", "title": "Anton Kavale\u016dski", "text": "Carriera.\nNazionale.\nVanta 2 presenze nella partite di qualificazione all'Europeo 2009 di categoria con l'Under-21."}
{"id": "3426144", "revid": "767487", "url": "https://it.wikipedia.org/wiki?curid=3426144", "title": "L'odio (film 1910)", "text": "L'odio (titolo intero: L'odio - Scene della congiura dei Pazzi) \u00e8 un cortometraggio muto italiano del 1910 diretto e interpretato da Giuseppe De Liguoro."}
{"id": "3426145", "revid": "767487", "url": "https://it.wikipedia.org/wiki?curid=3426145", "title": "Re Lear (film 1910 De Liguoro)", "text": "Re Lear \u00e8 un cortometraggio muto italiano del 1910 diretto e interpretato da Giuseppe De Liguoro."}
{"id": "3426148", "revid": "767487", "url": "https://it.wikipedia.org/wiki?curid=3426148", "title": "San Paolo, dramma biblico", "text": "San Paolo, dramma biblico \u00e8 un cortometraggio muto italiano del 1910 diretto e interpretato da Giuseppe De Liguoro.\nTrama.\nLa pellicola narra la vita di San Paolo, il primo grande missionario di Ges\u00f9. Dalla sua conversione poco dopo la morte di Santo Stefano ai suoi numerosissimi viaggi in compagnia di persone illustri a Gerusalemme, a Corinto, in Arabia e a Damasco, San Paolo verr\u00e0 imprigionato a Roma, sua citt\u00e0 natale e decapitato."}
{"id": "3426150", "revid": "38120", "url": "https://it.wikipedia.org/wiki?curid=3426150", "title": "Gancio (personaggio)", "text": ""}
{"id": "3426151", "revid": "107098", "url": "https://it.wikipedia.org/wiki?curid=3426151", "title": "Lady Bossa Nova in Italy", "text": "Lady Bossa Nova in Italy \u00e8 un album della cantante brasiliana Marina Moran, realizzato con la collaborazione di Gianni Ferrio.\nIl disco.\nIl titolo dell'album deriva da \"Lady Bossa Nova\", la canzone con cui aveva debuttato Marina Moran e che era diventato il suo soprannome (e che \u00e8 il brano di apertura del disco).\nGli arrangiamenti sono curati dal Maestro Gianni Ferrio; il disco \u00e8 stato registrato in varie sessioni dal 9 febbraio all'11 aprile 1963.\nOltre alle canzoni cantate dalla Moran, sono presenti anche alcuni brani strumentali (come \"Alba\" e \"Linea del Ecuador\", scritte da Gianni Ferrio).\nL'album \u00e8 stato ristampato nel 2010 dalla Cinedelic in vinile (CNJZLP 87) ed in CD (CNJZ 87).\nTracce.\nLato A\nLato B"}
{"id": "3426156", "revid": "80598", "url": "https://it.wikipedia.org/wiki?curid=3426156", "title": "Roberto Batalha Menescal", "text": ""}
{"id": "3426157", "revid": "767487", "url": "https://it.wikipedia.org/wiki?curid=3426157", "title": "Burgos (film 1911)", "text": "Burgos \u00e8 un cortometraggio muto italiano del 1911 diretto e interpretato da Giuseppe De Liguoro."}
{"id": "3426163", "revid": "729019", "url": "https://it.wikipedia.org/wiki?curid=3426163", "title": "Landstreitkr\u00e4fte der NVA", "text": "Le Landstreitkr\u00e4fte der Nationalen Volksarmee o semplicemente Landstreitkr\u00e4fte der NVA (letteralmente \"Forze terrestri dell'Armata popolare nazionale\" in lingua tedesca) furono la componente terrestre della Nationale Volksarmee, l'insieme delle forze armate della Repubblica Democratica Tedesca (DDR).\nLe forze terrestri vennero create nel 1956 nel contesto della fondazione della Volksarmee e del Ministero della Difesa nazionale della DDR. Il ministero della Difesa nazionale inizialmente guidava le forze di terra attraverso le due amministrazioni territoriali subordinate, il Distretto militare Nord e il Distretto militare Sud; nel 1972 i distretti militari vennero subordinati ad una nuova struttura gerarchica superiore, il Kommando Landstreitkr\u00e4fte, che dirigeva le forze di terra in tempo di pace per i compiti di formazione e preparazione operativa.\nLe forze terrestri della Nationale Volksarmee erano ritenute l'esercito del Patto di Varsavia pi\u00f9 efficiente e meglio integrato con l'Esercito sovietico; equipaggiato con materiale moderno e bene addestrato, era collegato con il Gruppo di forze sovietiche in Germania e avrebbe dovuto svolgere un compito essenziale in caso di guerra globale in Europa con gli eserciti della NATO.\nStoria.\nCreazione.\nL'esercito della Repubblica Democratica Tedesca prese origine dalle prime organizzazioni armate costituite nella zona di occupazione della Germania assegnata all'Unione Sovietica. Nell'ottobre 1945 le autorit\u00e0 occupanti sovietiche formarono un corpo di polizia tedesco, la Volkspolizei (VOPO), traendo il suo personale principalmente dai prigionieri di guerra caduti in mano all'Armata Rossa durante la seconda guerra mondiale e sottoposti ai programmi di indottrinamento e persuasione attivati nei campi di prigionia. Nel 1948 la Volkspolizei contava gi\u00e0 60.000 uomini e aveva iniziato a costituire \"unit\u00e0 di allerta\" militarizzate per disporre di formazioni armate di reazione rapida. Gli effettivi furono integrati con l'arruolamento di tedeschi comunisti veterani della guerra civile spagnola e con reduci della Wehrmacht disposti ad aderire al nuovo stato socialista tedesco ancora in fase di organizzazione.\nDopo la proclamazione della Repubblica Democratica Tedesca (DDR) il 7 ottobre 1949, la VOPO conobbe un rapido periodo di militarizzazione e nel 1953 venne creata la Kasernierte Volkspolizei (KVP): a dispetto della qualifica di \"polizia\", si trattava a tutti gli effetti di una forza militare, addestrata secondo le linee dell'Armata Rossa ed equipaggiata con armamenti leggeri forniti dai sovietici; la KVP era organizzata in sette \"amministrazioni territoriali\", che erano di fatto delle divisioni di fanteria. Dopo che nel 1955 la Germania Ovest ebbe proclamato la sua intenzione di costituire proprie forze armate con cui concorrere alle operazioni della NATO, il 18 gennaio 1956 la DDR proclam\u00f2 ufficialmente l'istituzione di un Ministero della Difesa nazionale con responsabilit\u00e0 su una forza militare a tutti gli effetti (Nationale Volksarmee) suddivisa nelle tre classiche branche: forze di terra (Landstreitkr\u00e4fte der NVA), forze navali (Volksmarine) e forze aeree e di difesa aerea (Luftstreitkr\u00e4fte und Luftverteidigung der DDR). Quello stesso anno, la Germania Est ader\u00ec al Patto di Varsavia.\nEspansione e organizzazione.\nUna legge sulla coscrizione militare universale venne approvata nel gennaio 1962, stabilendo un periodo di leva militare obbligatoria per la popolazione maschile della durata di 18 mesi. Ultimo dei paesi del Patto di Varsavia a introdurre la coscrizione obbligatoria, la DDR fu anche l'unico degli stessi dove fosse legalmente possibile fare obiezione di coscienza al servizio militare; gli obiettori erano comunque forzati a unirsi alle unit\u00e0 di costruzione per svolgere lavori socialmente utili, ed erano generalmente discriminati quando dovevano accedere al mercato del lavoro. Un civile che avesse compiuto i 18 anni poteva inoltre offrirsi volontario per un periodo di ferma militare breve di tre anni, oppure uno di ferma militare lunga di 12 anni che gli apriva la possibilit\u00e0 di diventare sottufficiale; candidati ai ranghi di ufficiale e sottufficiale erano inoltre selezionati tra quanti avessero concluso l'istruzione superiore di secondo grado.\nLe originare cinque divisioni di fanteria furono riorganizzate ed espanse per andare a formare quattro divisioni di fucilieri motorizzati (\"motorisierte Sch\u00fctzendivision\") e due divisioni corazzate (\"Panzerdivision\"), con organici in linea con quelli delle corrispettive unit\u00e0 dell'Armata Rossa; in caso di guerra altre due divisioni di fucilieri motorizzati potevano essere mobilitate con il personale della riserva militare, oltre ad altre due \"divisioni di sicurezza\" per la protezione delle retrovie composte da truppe delle guardie di frontiera e della polizia. I sovietici concessero progressivamente un grado sempre pi\u00f9 alto di autonomia alle forze terrestri della DDR, che dal 1972 furono sottoposte a un proprio stato maggiore (Kommando Landstreitkr\u00e4fte) con sede a Geltow; primo capo di stato maggiore delle Landstreitkr\u00e4fte der NVA fu il generale Horst Stechbarth. Ad ogni modo, le forze terrestri della DDR mantennero stretti legami con il Gruppo di forze sovietiche in Germania, e in caso di guerra su vasta scala contro la NATO le divisioni tedesco-orientali sarebbero state subordinate direttamente ai comandi dell'Armata Rossa e integrate all'interno dei fronti sovietici.\nImpiego operativo e scioglimento.\nSalvo che per l'invio di consiglieri militari e ufficiali addestratori in paesi amici dell'Unione Sovietica, le unit\u00e0 del Landstreitkr\u00e4fte der NVA non furono mai impiegate in conflitti militari all'estero. Nel 1968 una divisione corazzata e una divisione fucilieri furono mobilitate per prendere parte all'invasione delle forze del Patto di Varsavia che mise fine alla primavera di Praga in corso in Cecoslovacchia; considerazioni di ordine politico (si voleva evitare di risvegliare nei cecoslovacchi il ricordo dell'occupazione tedesca durante la seconda guerra mondiale) portarono poi alla cancellazione della partecipazione della DDR all'operazione. Una divisione corazzata tedesca fu similmente messa in stato d'allerta nel 1981 per partecipare a un eventuale intervento del Patto di Varsavia in Polonia, dove una serie di dimostrazioni di piazza minacciava di provocare la caduta del locale governo comunista; la proclamazione della legge marziale in Polonia port\u00f2 poi alla cancellazione della minacciata invasione.\nAl loro picco negli anni 1980, le Landstreitkr\u00e4fte der NVA avevano un organico del tempo di pace di 108.000 effettivi in servizio attivo, di cui 67.000 coscritti di leva; bench\u00e9 fossero il terzo pi\u00f9 piccolo esercito tra quelli del Patto di Varsavia, le truppe della DDR avevano fama di essere la forza pi\u00f9 professionale e meglio addestrata dell'intera alleanza. I sovietici non permisero mai alla DDR di sviluppare su vasta scala una propria industria della difesa, che rimase confinata alla fabbricazione di armi leggere, equipaggiamenti tecnici e veicoli logistici; ci\u00f2 nondimeno, i sovietici conferirono alla DDR la pi\u00f9 alta priorit\u00e0 tra i paesi del Patto di Varsavia nella fornitura di equipaggiamenti pesanti di produzione sovietica: le Landstreitkr\u00e4fte der NVA furono cos\u00ec dotate di un parco di veicoli corazzati forte di 1.800 carri armati, per l'80% composto da mezzi tipo T-54/55 e per il 20% da pi\u00f9 moderni T-72.\nSenza mai aver combattuto contro i propri nemici designati, come il resto della Nationale Volksarmee le Landstreitkr\u00e4fte der NVA si dissolsero nell'ottobre 1990 all'indomani della pacifica riunificazione tedesca; a causa delle differenti dottrine militari delle due Germanie, solo una piccola parte degli effettivi tedesco-orientali transit\u00f2 nei ranghi dell'Heer della Germania riunificata.\nStruttura.\nSecondo l'organigramma in vigore negli anni 1980, in tempo di pace agli ordini del Kommando Landstreitkr\u00e4fte si trovavano due distretti militari (Milit\u00e4rbezirk), che a dispetto del nome non erano enti territoriali ma comandi amministrativi cui erano subordinate le divisioni. Alle dirette dipendenze del Kommando Landstreitkr\u00e4fte erano posti il Luftsturmregiment 40 \"Carl von Clausewitz\" (FJB/LStR-40, paracadutisti, unit\u00e0 per operazioni speciali), il NachrichtenBattaillon 40 (comunicazioni per lo stato maggiore) ed il Wach- und SicherstellungsBattaillon 40 (Guardia d'Onore e sicurezza delle installazioni, istituito nel 1963).\nI due distretti erano:\nLe divisioni di fucilieri motorizzati seguivano l'organigramma delle loro equivalenti sovietiche, con un organico quindi basato su tre reggimenti di fucilieri motorizzati (ovvero fanteria montata su veicoli trasporto truppe blindati), un reggimento di carri armati, un reggimento di artiglieria campale, un reggimento di artiglieria antiaerea e varie unit\u00e0 di supporto a livello di battaglione: ricognizione, anticarro, trasmissioni, genio, lanciarazzi, artiglieria missilistica, servizi sanitari, manutenzione e trasporti. Le divisioni corazzate avevano un organico identico, ma con una inversa proporzione tra truppe corazzate e di fanteria (tre reggimenti di carri armati e un reggimento di fucilieri motorizzati) e senza il battaglione anticarro.\nOltre alle divisioni, ciascun Milit\u00e4rbezirk aveva ai suoi ordini una serie di unit\u00e0 d'appoggio: una brigata di lanciatori di missili balistici a corto raggio SS-1 Scud, un reggimento di artiglieria pesante, un reggimento di artiglieria antiaerea missilistica, un reggimento del genio, un reggimento di pontieri, un reggimento trasmissioni, un battaglione anticarro e un battaglione di difesa chimica.\nDue unit\u00e0 delle Landstreitkr\u00e4fte der NVA disponevano di addestramento speciale. Il Luftsturmregiment 40 \"Willi S\u00e4nger\" era un'unit\u00e0 di paracadutisti, creata come battaglione nel 1973 e ampliata a livello di reggimento nel 1986; unit\u00e0 autonoma dai distretti militari e dipendente non dal Kommando Landstreitkr\u00e4fte ma dal quartier generale della Nationale Volksarmee, in tempo di guerra il reggimento avrebbe fatto parte della riserva generale e sarebbe stato impiegato in piccoli distaccamenti per compiere incursioni contro bersagli di alto valore nelle retrovie nemiche, utilizzando secondo la dottrina sovietica pi\u00f9 delle infiltrazioni eliportare, quindi da assalto aereo, che dei lanci per i quali l'unit\u00e0 era comunque qualificata. Il Mot.-Sch\u00fctzenregiment 29 \"Ernst Moritz Arndt\", parte dell'8\u00aa Divisione fucilieri motorizzati del MB-V, era invece un'unit\u00e0 anfibia, dotata di un addestramento supplementare per la conduzione di operazioni di sbarco in collaborazione con le unit\u00e0 della Volksmarine.\nIn aggiunta alle sei divisioni dell'esercito regolare la Landstreitkr\u00e4fte poteva contare su cinque divisioni della riserva da mobilitare in caso di necessit\u00e0 con la struttura delle Mobilmachungsdivisionen. Alla base della struttura di mobilitazione vi sarebbero stati gli Ausbildungszentren der Landstreitkr\u00e4fte, che avrebbero gestito con i loro quadri i riservisti; le unit\u00e0 formate sarebbero state:\nDirettamente dipendenti dal Kommandos Landstreitkr\u00e4fte erano anche le unit\u00e0 della riserva: \"Reserve-motorisierte Sch\u00fctzenregiment 13\" (fanteria motorizzata), \"Reserve-Panzerj\u00e4gerregimenter 13\" e \"15\" (due reggimenti di cacciacarri blindati) e i sei battaglioni di fanteria motorizzata indipendenti \"Reserve-motorisierten Sch\u00fctzenbataillone 13, 15, 23, 25, 33 e 43\"."}
{"id": "3426167", "revid": "767487", "url": "https://it.wikipedia.org/wiki?curid=3426167", "title": "Dawson Isla 10", "text": "Dawson Isla 10 \u00e8 un film del 2009 diretto da Miguel Litt\u00edn.\nTrama.\nSantiago, 1973. Dopo il colpo di Stato in Cile del 1973, tutti gli ex esponenti di spicco della classe dirigente cilena, i pi\u00f9 stretti collaboratori e ministri di Salvador Allende, vengono trasferiti nel campo di concentramento pi\u00f9 a meridionale del mondo nell'isola Dawson. Questa si trova nello stretto di Magellano ed \u00e8 inospitale, senza tracce di vita e con un clima estremamente rigido. I prigionieri vengono ribattezzati con un numero per cancellargli l'identit\u00e0, ma nonostante i mesi di reclusione, solitudine, isolamento, incertezza e condizioni estremi, questi uomini crescono insieme e ritrovano la forza per lottare contro i loro carcerieri.\nProduzione.\nIl film \u00e8 tratto da \"Isla 10\", libro autobiografico in cui Sergio Bitar racconta la sua esperienza di prigioniero politico ai tempi del golpe di Augusto Pinochet. In seguito al golpe cileno del 1973 infatti diversi membri del governo Allende vennero incarcerati in uno speciale campo di detenzione sull'Isola Dawson, nell'inospitale e gelida Terra del Fuoco.\nRiconoscimenti.\nIl film \u00e8 stato nominato come \"miglior film straniero in lingua spagnola\" alla 24\u00aa edizione del Premio Goya."}
{"id": "3426170", "revid": "57342", "url": "https://it.wikipedia.org/wiki?curid=3426170", "title": "Giro di Lombardia 1997", "text": "La Giro di Lombardia 1997, novantunesima edizione della corsa e valida come evento di chiusura della Coppa del mondo di ciclismo su strada 1997, fu disputata il 18 ottobre 1997, per un percorso totale di 250\u00a0km. Fu vinta dal francese Laurent Jalabert, al traguardo con il tempo di 5h48'44\" alla media di 43,013\u00a0km/h.\nPartenza a Varese con 173 ciclisti di cui 56 portarono a termine il percorso."}
{"id": "3426171", "revid": "125987229", "url": "https://it.wikipedia.org/wiki?curid=3426171", "title": "Screen Actors Guild Award per la migliore attrice in una serie commedia", "text": "Lo Screen Actors Guild Award per la migliore attrice in una serie comica viene assegnato all'attrice di una serie televisiva comica maggiormente votata dallo Screen Actors Guild.\nVincitrici e candidate.\nPlurivincitrici.\n5 vittorie\n4 vittorie\n3 vittorie\n2 vittorie"}
{"id": "3426174", "revid": "599013", "url": "https://it.wikipedia.org/wiki?curid=3426174", "title": "Kenny Green (cestista 1967)", "text": ""}
{"id": "3426177", "revid": "300067", "url": "https://it.wikipedia.org/wiki?curid=3426177", "title": "Kenny Green", "text": ""}
{"id": "3426184", "revid": "6923", "url": "https://it.wikipedia.org/wiki?curid=3426184", "title": "SEL (azienda)", "text": "La SEL AG-S.p.A. (acronimo di \"S\u00fcdtiroler Elektrizit\u00e4tsaktiengesellschaft\", ovvero \"societ\u00e0 elettrica altoatesina\") \u00e8 stata un'azienda italiana produttrice di energia elettrica, leader di mercato in Provincia autonoma di Bolzano.\nEra controllata al 93,88% dalla Provincia autonoma di Bolzano e al 6,12% da SELFIN Srl e deteneva compartecipazioni con Enel e Edison.\nNel 2011 \u00e8 coinvolta nel cosiddetto \"scandalo SEL\".\nNel 2015 si \u00e8 fusa con Azienda Energetica (AEW) andando a costituire una nuova societ\u00e0 denominata Alperia."}
{"id": "3426187", "revid": "287204", "url": "https://it.wikipedia.org/wiki?curid=3426187", "title": "Kenneth Green", "text": ""}
{"id": "3426188", "revid": "1543377", "url": "https://it.wikipedia.org/wiki?curid=3426188", "title": "Episodi di The Killing (serie televisiva 2011) (prima stagione)", "text": "La prima stagione della serie televisiva The Killing, composta da tredici episodi, \u00e8 stata trasmessa sul canale statunitense AMC dal 3 aprile al 19 giugno 2011.\nIn Italia la stagione \u00e8 andata in onda su Fox Crime dal 3 novembre 2011 al 26 gennaio 2012.\nIl primo giorno.\nTrama.\nA Seattle, la detective Sarah Linden sta per trasferirsi a Sonoma, in California, per iniziare una nuova vita con il figlio Jack e il fidanzato Rick Felder. Proprio durante il suo ultimo giorno nella citt\u00e0 a nord-ovest degli Stati Uniti, un piovoso luned\u00ec, \u00e8 chiamata ad indagare sulla scomparsa della diciassettenne Rosie Larsen, insieme al nuovo collega Stephen Holder, ex detective della narcotici appena arrivato a Seattle proprio per sostituirla. Secondo i genitori, Mitch e Stan Larsen, la ragazza aveva trascorso il weekend con l'amica Sterling, ma quest'ultima in realt\u00e0 non la vede da venerd\u00ec e indica alla polizia che probabilmente Rosie si trova in compagnia del suo ex ragazzo Jasper. Il padre Stan, che insieme alla moglie aveva passato il fine settimana in campeggio, si reca quindi presso l'abitazione del ragazzo, in cerca della propria figlia. Tuttavia, scopre che Jasper non \u00e8 in compagnia di Rosie, ma di un'altra ragazza, cos\u00ec si reca nel posto in cui la polizia sta conducendo le ricerche: un campo vicino ad un lago, dove erano stati ritrovati alcuni oggetti che sembravano appartenere alla ragazza. Dal lago i sommozzatori fanno emergere un'auto appartenente allo staff del consigliere comunale Darren Richmond, che nel frattempo \u00e8 impegnato a curare i dettagli della sua campagna elettorale per l'elezione a sindaco con il suo capo-staff Jamie e la sua consigliera e amante Gwen. Nel bagagliaio dell'auto verr\u00e0 ritrovato il corpo senza vita di Rosie Larsen.\nLa gabbia.\nTrama.\nVisto il triste epilogo delle ricerche di Rosie Larsen, il capitano Oakes chiede alla detective Linden di rimanere a Seattle ancora per un giorno. Dopo aver sentito i genitori, che non hanno dato indizi su chi pu\u00f2 avere ucciso Rosie, Sarah Linden e Stephen Holder interrogano Sterling, che conferma di non aver pi\u00f9 visto Rosie dopo la festa scolastica del venerd\u00ec sera, e Jasper, che al momento sembra essere l'unica pista emersa; anche se presto il facoltoso padre del ragazzo impedir\u00e0 alla polizia di fare domande al figlio senza la presenza di un avvocato. Intanto si scopre che il sabato mattina era stato denunciato il furto della macchina dentro cui \u00e8 stato trovato il corpo, ma ci\u00f2 non basta per tranquillizzare il consigliere Richmond, che nel frattempo \u00e8 colto da sospetti sulla fedelt\u00e0 delle persone a lui pi\u00f9 vicine, Jamie e Gwen, visto che i giornalisti sono riusciti ad avere accesso a informazioni strettamente riservate. Mentre i signori Larsen trovano il modo di dire agli altri due figli pi\u00f9 piccoli, Denny e Tom, che la loro sorella \u00e8 morta, l'autopsia conferma che Rosie \u00e8 morta per annegamento, e che quindi era ancora viva quando l'auto \u00e8 finita nel lago. Nel finale, la detective Linden decide di rimandare ulteriormente il suo trasferimento, mentre il detective Holder, dopo aver familiarizzato con alcuni studenti della scuola di Rosie, scopre un luogo segreto in cui si svolgono feste pi\u00f9 spinte, chiamato \"la gabbia\", dove trover\u00e0 molte tracce di sangue.\nEl Diablo.\nTrama.\nEsaminando \"la gabbia\", un edificio scolastico in cui gli studenti organizzavano feste a base di alcol, droghe e sesso, la polizia scopre che il tutto veniva spiato da una stanza adiacente dal custode Lyndon Johnson Rosales, con precedenti di molestie su minori. Quando i detective Linden e Holder si recano presso il suo appartamento, tenta la fuga buttandosi dal terzo piano del palazzo in cui abita e rimane gravemente ferito. Rosales, che ha un alibi per la morte di Rosie, conferma di aver visto Rosie alla festa del venerd\u00ec sera presso \"la gabbia\", in compagnia di Kris Echols, migliore amico Jasper. Kris tuttavia si rifiuta di rispondere alle domande dei detective. Nel frattempo, la notizia della morte di Rosie \u00e8 gi\u00e0 finita sulle prime pagine dei giornali, cos\u00ec Linden sar\u00e0 costretta a confermare ai signori Larsen le modalit\u00e0 in cui la loro figlia \u00e8 morta, accentuando il loro dolore. Anche tale notizia, secondo il consigliere Darren, \u00e8 stata data alla stampa da una talpa all'interno del suo staff per danneggiarlo. Un investigatore privato di fiducia conferma i suoi sospetti indicandogli in Jamie la fonte che ha anticipato via mail ai giornalisti i suoi rapporti con la Yitanes. Mentre la Yitanes quando scopre il coinvolgimento di Darren nell'omicidio di Rosie Larsen minaccia di ritarare il suo appoggio, Jamie tenta di negare le accuse, ma sar\u00e0 costretto ugualmente ad allontanarsi dallo staff. Nel finale, il professor Bennet Ahmed della scuola frequentata da Rosie, dopo aver requisito un cellulare ad un ragazzo, scopre un video che girava tra gli studenti in cui si vedono Rosie e Sterling in compagnia di Jasper e Kris.\nUno contro uno.\nTrama.\nMentre i signori Larsen sono impegnati ad organizzare il funerale di Rosie, i detective Linden e Holder continuano le indagini. Dopo la scoperta del video, Jasper e Kris vengono interrogati separatamente, ma entrambi negano di aver aggredito Rosie, che avrebbe lasciato presto la loro compagnia. Questa versione \u00e8 confermata pi\u00f9 tardi da Sterling, che nel video sembra subire un'aggressione sessuale, ma affermer\u00e0 di essere stata consenziente. La ragazza confermer\u00e0 anche che il sangue ritrovato nella gabbia \u00e8 tutto suo, perso a seguito di un'epistassi. Poich\u00e9 non ci sono quindi prove concrete a carico dei ragazzi, i due detective sono costretti a cercare anche altre piste. Sarah Linden, dopo aver ricevuto una visita del fidanzato Rick, trova delle lettere segrete da parte del professor Bennet Ahmed dirette a Rosie, mentre Stephen Holder scopre che lui e la ragazza si frequentavano di nascosto. Nel frattempo il consigliere Richmond prova a recuperare il terreno perso nei confronti dello sfidante alle prossime elezioni. Nel finale si scopre che il licenziamento di Jamie \u00e8 stata una messa in scena in modo che quest'ultimo possa avvicinarsi al sindaco Lesley Adams e scoprire l'identit\u00e0 della vera talpa.\nIl cerchio si stringe.\nTrama.\nIl professor Ahmed ammette di essersi scambiato delle lettere con Rosie, ma nega che avesse una relazione con lei. Dopo aver parlato con la preside Meyers, Linden e Holder scoprono che la moglie del professore era una sua studentessa. Interrogata quest'ultima, hanno la conferma che Ahmed non ha un alibi per il venerd\u00ec sera, quando lei si trovava fuori citt\u00e0, e anzi Ahmed aveva disdetto l'appuntamento con una ditta edile per la pavimentazione della sua casa previsto per quella stessa sera, il contrario di quanto lui aveva dichiarato. Inoltre, in seguito, delle analisi di laboratorio mettono in evidenza come il corpo di Rosie sia stato pulito utilizzando lo stesso prodotto chimico usato nelle pavimentazioni presente nell'abitazione di Ahmed. Nel frattempo, il consigliere Richmond, grazie all'aiuto di Jamie, scopre che Ruth Yitanes aveva infiltrato nel suo staff una talpa per tenerlo d'occhio e creare qualche situazione scomoda, in modo da aumentare il bisogno del suo supporto in vista delle elezioni.\nIl giorno dell'addio.\nTrama.\nAhmed \u00e8 il principale sospettato, ma le prove finora raccolte dai detective Linden e Holder sono solo circostanziali, e non sufficienti n\u00e9 per un arresto, n\u00e9 per un mandato di perquisizione. Nel corso del sesto giorno dall'inizio delle indagini, mentre viene celebrato il funerale di Rosie, vengono trovati anche dei testimoni che affermano di aver visto la vittima presso l'abitazione di Ahmed il venerd\u00ec sera in cui \u00e8 scomparsa. Inoltre, un vicino di casa afferma che nella tarda serata di quel venerd\u00ec, ha visto in Ahmed in compagnia di una donna trascinare un corpo. Parallelamente a queste scoperte, Holder viene a sapere che il padre della ragazza, Stan, era affiliato alla criminalit\u00e0 organizzata polacca; pertanto Linden decide di informare il professore di ci\u00f2, intuendo che il padre potrebbe tentare di farsi giustizia da solo. Ma sembra essere gi\u00e0 troppo tardi: Stan, quando viene a sapere che Ahmed potrebbe essere il colpevole, con la scusa di offrirgli un passaggio, lo fa salire nella sua auto e inizia a guidare presso una localit\u00e0 non precisata.\nLa notizia secondo cui Ahmed \u00e8 il principale indiziato, arriva anche al consigliere Richmond, che inizia a preoccuparsi in quanto il professore \u00e8 a capo di un progetto da lui supportato. Nonostante i suoi consiglieri Jamie e Gwen tentino di convincerlo a prendere le distanze dal sospettato, Richmond decide di non abbandonarlo, sostenendo la tesi che sia innocente fino a prova contraria. Il suo sfidante alle prossime elezioni, il sindaco Adams, cercher\u00e0 ovviamente di avvantaggiarsi sfruttando la situazione.\nIl secondo uomo.\nTrama.\nStan decide di lasciare andare Ahmed senza mettere in atto la vendetta a cui stava pensando. L'uomo, infatti, teme di ritornare ad essere la stessa persona che era prima della nascita dei suoi figli, uno scagnozzo della mafia, riprendendo abitudini che aveva deciso di lasciarsi definitivamente alle spalle. Per seguire la vicissitudine di Ahmed, Linden perde per l'ennesima volta l'aereo per Sonoma. Il giorno seguente, scopre che il capitano Oakes non concede un mandato di perquisizione per l'abitazione del professore somalo, in quanto i testimoni che avrebbero visto Rosie presso la sua abitazione la sera della sua scomparsa non si sono rivelati attendibili. Tuttavia Linden scopre dalla moglie di Ahmed il nome di un'altra persona che potrebbe aver accolto Rosie nella casa di Bennet quella sera: Mohammed, anche lui musulmano. Quando lei e Holder si recano nel retro di una moschea dove pensano di trovarlo, vengono sorpresi da un'irruzione di una squadra di agenti dell'FBI.\nIntanto, il sindaco Adams fa convocare una seduta speciale del consiglio comunale per bloccare i finanziamenti del programma in cui Ahmed \u00e8 coinvolto, supportato da Richmond, che ancora si rifiuta di prendere le distanze da lui chiedendo le sue dimissioni. Il consiglio comunale, nonostante la strenua difesa di Richmond, delibera favorevolmente in ordine alla proposta di Adams.\nUn gioco sporco.\nTrama.\nL'FBI stava gi\u00e0 indagando su Mohammed per terrorismo. Gli agenti federali non escludono che Rosie poteva essere coinvolta, cos\u00ec escludono la polizia locale dalle indagini. Holder, che non gode della fiducia della collega, nel frattempo viene sempre pi\u00f9 emarginato, ma trova il modo di rendersi utile piazzando una cimice nel telefono del professor Ahmed, che sta coprendo Mohammed. Dopo che Linden scopre cosa si nasconde nel passato di Holder, ovvero una dipendenza da droghe dalla quale \u00e8 uscito solo sei mesi prima, si riavvicina al collega. Nel finale la cimice nel telefono di Ahmed intercetta una chiamata tra il professore e Mohammed che indica la pianificazione di una possibile fuga.\nRichmond, intanto, per recuperare i punti persi per le ultime informazioni sull'omicidio Larsen divulgate dalla stampa, decide di giocare sporco, portando alla luce notizie compromettenti sul passato del sindaco uscente Adams.\nFantasmi del passato.\nTrama.\nLinden giunge al Casin\u00f2 Indiano, possibile meta di Rosie prima della scomparsa. La titolare si dimostra tuttavia scarsamente collaborativa di fronte alle richieste della detective, rilevando come le riprese delle videocamere di sorveglianza dei locali vengano cancellate dopo 24 ore, e opponendo la diversit\u00e0 di giurisdizione. Linden, appreso dal Procuratore dei tempi protratti necessari per ottenere un mandato per le stesse, decide di richiedere una autorizzazione per acquisire i filmati delle videocamere dei bancomat in uso presso il Casin\u00f2, procedura che si presenta assai pi\u00f9 rapida ed agevole della precedente.\nNel frattempo viene telefonicamente informata dell'assenza del figlio da scuola protrattasi da diversi giorni. Contatta quindi la madre di un amico di Jack, dalla quale riceve l'invito ad evitare ulteriori incontri fra i ragazzini, date le pessime abitudini e frequentazioni del figlio. Jack continua ad essere irriperibile, e vani si dimostrano i tentativi di trovarlo nella zona, nei sobborghi di Seattle, dove si ritrova abitualmente con gli amici. Parimenti, anche un avviso di ricerca diramato dalla polizia in base alle caratteristiche fisiche di Jack, si rivela senza esito. Questo conduce tuttavia la detective sul luogo in cui viene trovato il corpo di un ragazzo dell'et\u00e0 apparente di Jack, identificato tuttavia come altra persona. Infine, nel rientrare al Motel sua dimora provvisoria, Linden ritrova Jack ad attenderla. Il figlio la rende partecipe del fatto di essersi assentato per incontrare il padre. Nel frattempo, la Polizia acquisisce i filmati delle videocamere dei bancomat del Casin\u00f2 indiani. Questi immortalano la ragazza alle 12.37 del mattino, orario che convalida il racconto di Belko Royce."}
{"id": "3426189", "revid": "300067", "url": "https://it.wikipedia.org/wiki?curid=3426189", "title": "Ken Green", "text": ""}
{"id": "3426196", "revid": "767487", "url": "https://it.wikipedia.org/wiki?curid=3426196", "title": "I figli del secolo (film 1953)", "text": "I figli del secolo \u00e8 un film comico stereoscopico del 1953 diretto da George Marshall e interpretato da Dean Martin e Jerry Lewis.\nTrama.\nHerman, cantante ricattato da un gangster, deve fare in modo che un certo cavallo non partecipi a una certa corsa. Si affida pertanto a suo cugino Virgil, il quale dovr\u00e0 montare il cavallo in questione al posto del vero fantino. Il cavallo vince e l'allibratore, debitamente ravveduto, ne sposa la bella proprietaria."}
{"id": "3426197", "revid": "125987171", "url": "https://it.wikipedia.org/wiki?curid=3426197", "title": "Screen Actors Guild Award per il miglior attore in una serie commedia", "text": "Lo Screen Actors Guild Award per il miglior attore in una serie commedia viene assegnato al miglior attore di una serie televisiva commedia dalla \"SAG\" (Screen Actors Guild).\nVincitori e nominati.\nPlurivincitori.\n7 vittorie\n4 vittorie\n3 vittorie\n2 vittorie"}
{"id": "3426198", "revid": "767487", "url": "https://it.wikipedia.org/wiki?curid=3426198", "title": "Robyn Hitchcock", "text": "Biografia.\nCresciuto a Londra, inizia la carriera nel 1976 quando forma a Cambridge i Soft Boys, gruppo new wave/punk influenzato dalla psichedelia. L'avventura termina nel 1981. Pubblica in quest'anno il primo album solista \"Black Snake Diamond R\u00f6le\" dove viene accompagnato da alcuni componenti del gruppo. Il successivo, \"Groovy Decay\" del 1982, \u00e8 un mezzo fallimento soprattutto artistico con il suo tentativo di unire psichedelia e ritmi dance. Ci\u00f2 lo porta a ritirarsi nel suo eremo nel Sussex.. Si riaffaccia nel 1984 con l'album acustico \"I Often Dream of Trains\", debitore soprattutto dei dischi solisti di Syd Barrett, che \u00e8 considerato tra i migliori album di psichedelia degli anni 80.\nNel 1985 forma con 2 ex-componenti dei Soft Boys gli Egyptians, il gruppo cresce in popolarit\u00e0 grazie al rock surreale e nel 1987 firma con la A&amp;M Records, il loro brano \"Balloon Man\" tratto da \"Globe of Frogs\" diventa una college hit e viene trasmessa da MTV. In un paio di occasioni suona con Peter Buck dei R.E.M. e Peter Holsapple dei dB's con lo pseudonimo di Nigel and the Crosses.\nNel 1990 abbandona temporaneamente gli Egyptians per la realizzazione del disco da solista \"Eye\". Nel 1994 lascia definitivamente il gruppo per una breve riunione dei Soft Boys. Firma per la Warner per la quale pubblica 2 album negli anni 90 con ospiti Tim Keegan, Jon Brion e Grant-Lee Phillips.\nNel 1998 Jonathan Demme realizza un film su di lui, Storefront Hitchcock dove viene filmato in concerto, dal film \u00e8 stata tratta l\"'omonima\" colonna sonora.\nNel 2001 riforma i Soft Boys, la reunion porta alla pubblicazione del disco \"Nextdoorland\" nel 2002.\nPubblica da solista \"Robyn Sings\", album registrato dal vivo con brani di Bob Dylan e \"Luxor\"\nNel 2004 sempre Jonathan Demme lo chiama per una piccola parte in The Manchurian Candidate.\nForma i \"Venus 3\", sorta di supergruppo composto da Peter Buck, Scott McCaughey degli Young Fresh Fellows e Bill Rieflin dei Ministry.\nNel 2007 fu soggetto del documentario \"Robyn Hitchcock: Sex, Food, Death... and Insects\" di John Edginton trasmesso negli USA e nel Regno Unito sulla BBC. In contemporanea usc\u00ec l'EP live \"Sex, Food, Death... and Tarantulas\" dei Venus 3."}
{"id": "3426206", "revid": "1543377", "url": "https://it.wikipedia.org/wiki?curid=3426206", "title": "Episodi di Squadra antimafia - Palermo oggi (terza stagione)", "text": "La terza stagione di \"Squadra antimafia - Palermo oggi\" viene trasmessa su Canale 5 dall'8 aprile al 10 giugno 2011.\nIl relitto.\nTrama.\nAnche se momentaneamente sospesa dal servizio la vicequestore Claudia Mares non sembra intenzionata a desistere dal suo principale obiettivo: trovare ed arrestare la mafiosa Rosy Abate. Seguendo la soffiata di un suo informatore fidato la Mares, alla ricerca di indizi, decide di immergersi nelle cristalline acque siciliane. Scendendo in profondit\u00e0 Claudia scopre il relitto di una carretta affondata e carica di fusti contenenti rifiuti tossici e, controllando meglio, scopre anche il cadavere di Antonio Paglia, un fedele sicario di Rosy Abate. Dopo aver scattato qualche foto, la Mares decide di tornare in superficie e qui, una volta a bordo della sua barca, scopre di essere seguita da un motoscafo con a bordo due sicari armati di pistola. I sicari incominciano a fare fuoco su Claudia che riesce comunque a salvarsi. Una volta raggiunta la terra ferma la Mares racconta di ci\u00f2 che ha visto sott'acqua al procuratore Giorgio Antonucci, che \u00e8 proprio colui che coordina l'inchiesta processuale a carico di Rosy Abate. Nella penisola di Guajira, in Colombia, all'interno di una fortezza presidiata ventiquattro ore su ventiquattro da guardie armate, Rosy - oramai latitante internazionale - sta dando alla luce suo figlio Leonardo che, almeno apparentemente, sembra sia stato concepito assieme al suo nuovo amore: il pericolosissimo narcotrafficante internazionale Vincent Truebla. Intanto Claudia, ancora sospesa dal servizio, decide di ispezionare l'appartamento di Antonio Paglia e, perquisendo minuziosamente, trova un'agenda nella quale Antonio appuntava una serie di numeri telefonici stranieri. Claudia decide quindi di chiedere alla sua fidata squadra - formata da Fiamma, Luca e Sandro - di controllare quei numeri per lei ma, cosa importantissima, senza destare sospetti nel nuovo capo della Duomo: Domenico Calcaterra. In Colombia Rosy scopre che il suo amato Vincent trama pericolosamente alle sue spalle. Il narcotrafficante, infatti, ha scoperto che sulla sua donna pende un mandato di cattura internazionale e che la D.E.A (polizia federale) intuisca che la mafiosa si nasconde da lui. Per proteggere lui stesso e il piccolo Leonardo, che crede suo figlio, Vincent prende in considerazione l'idea di uccidere Rosy. Ma sfortunatamente per Vincent, Rosy, nascosta dietro una porta, ha sentito tutto e, quindi, decide di mettere a punto un piano per scappare dalla Colombia il prima possibile. Alla Duomo, intanto, arriva un'e-mail dalla D.E.A che dice di aver intravisto una donna corrispondente alla descrizione di Rosy Abate in una delle tante ville di Vincent Truebla, in Colombia. Il questore Licata, quindi, decide che a coordinare la missione d'arresto in Colombia sar\u00e0 proprio il procuratore Antonucci che, per supporto, decide di portare sul campo anche Domenico e Claudia, nonostante quest'ultima sia sospesa dal servizio. In Colombia Rosy stringe un'alleanza segreta con Antonio Garini, giardiniere di villa Truebla, promettendogli di pagarlo profumatamente con diamanti e soldi in quantit\u00e0 ma soltanto se l'aiuter\u00e0 a scappare. Antonio accetta l'offerta. Intanto Claudia, Antonucci e Calcaterra giungono in Colombia; a coordinare l'operazione \u00e8 una nostra vecchia conoscenza, Mickey Robson (il poliziotto infiltrato ferito nella prima stagione dagli uomini di Trapani). Mickey e il suo esercito di soldati si avviano verso la fortezza Truebla dove Rosy, con l'aiuto di Antonio, ha ucciso Vincent e, dopo aver trafugato soldi e diamanti dalla cassaforte segreta del narcotrafficante, i due si apprestano a continuare la loro fuga. Claudia decide di salire a bordo del furgone di rinforzi che la D.E.A ha deciso di inviare a Mickey. Calcaterra si accorge del gesto e, inutilmente, tenta di convincere Claudia a scendere. Ma la Mares, terribilmente testarda, \u00e8 irremovibile. Perci\u00f2 Calcaterra \u00e8 costretto a seguirla. Intanto Rosy, Antonio e il piccolo Leonardo proseguono la loro fuga e, dopo aver ucciso l'ennesima sentinella, si accorgono, grazie a una delle tante videocamere di sicurezza di cui \u00e8 infarcita l'intera fortezza, che gli uomini della D.E.A stanno penetrando nell'edificio. Rosy decide di far scattare l'allarme che, una volta attivato, scatena una pericolosa sparatoria tra i soldati della D.E.A e i sicari del narcotrafficante. Complice la sparatoria Rosy e Antonio proseguono indisturbati la loro fuga. Claudia e Calcaterra arrivano alla fortezza Truebla, dove si sta scatenando una vera e propria guerra. Claudia, intenta a trovare Rosy, decide di incominciare a perquisire la fortezza. Calcaterra la segue, ma l'unica cosa che troveranno sar\u00e0 il cadavere di Vincent che \u00e8 stato terribilmente strangolato. Rosy e Antonio, intanto, hanno attraversato dei claustrofobici cunicoli sotterranei che li hanno condotti in un piccolo eliporto privato. Ma Antonio, puntandole contro una pistola, intima a Rosy di consegnargli i diamanti e i soldi. Rosy, che non si lascia intimidire, uccide Antonio con un colpo di pistola e poi, sana e salva, prosegue da sola la sua fuga. Rosy riesce finalmente ad imbarcarsi sull'aeroplano che, dopo uno scalo intermedio in Africa, la condurr\u00e0 nella sua amata Sicilia. Se per la D.E.A la missione si \u00e8 rivelata un successone, per la Mares soltanto una delusione nel sapere che la sua acerrima nemica Rosy \u00e8, ancora una volta, riuscita a scapparle. Intanto Rosy torna a Palermo, dove viene dolcemente accolta fra le braccia di un vecchio amico di famiglia: Ruggero Geraci. Ruggero Geraci era un amico stretto del padre di Rosy che, per via del suo stretto legame con Cosa Nostra, ha passato met\u00e0 della sua vita in un carcere napoletano.\nRuggero si definisce un mafioso in pensione che, grazie a Rosy, torna in gioco pi\u00f9 agguerrito che mai. Anche se Don Ruggero fornisce protezione e sicari a volont\u00e0 per Rosy la sua alleanza non \u00e8 molto. La neo-mamma ha bisogno di un'altra e ultima alleanza prima di incominciare la sanguinosa guerra contro Rosario Manzella (il mafioso che, criminalmente parlando, governava Palermo). Per questo la donna decide di partire per Napoli, dove spera di poter stringere alleanza con il tosto camorrista Vito Portanova. Vito \u00e8 un camorrista allo sbando, visto che, per via di una disputa per il controllo del territorio, ha perso gran parte dei suoi uomini. Vito, quindi, decide di entrare in alleanza con Rosy e assieme a suo fratello Minzio parte per la Sicilia. Ora che famiglia \u00e8 formata Rosy si sente abbastanza pronta da iniziare la guerra contro Manzella. Per far intendere a tutti che, criminalmente parlando, le cose a Palermo stanno cambiando, Rosy ordina ai suoi sicari di uccidere i fratelli Bergadano, due, fra i tanti, imprenditori collusi con Manzella. Sfortunatamente per lei Claudia, Fiamma, Luca e Sandro si trovano, per fare delle intercettazioni ambientali, proprio fuori dagli uffici dei Bergadano. Claudia e la sua squadra, dopo aver assistito al tragico assassinio, entrano in azione causando una pericolosa sparatoria. Soltanto Luca, che intanto condivide un'intensa e segreta storia d'amore con Fiamma, viene ferito superficialmente. Claudia, che intanto \u00e8 tornata a capo della Duomo, crede che quelli siano proprio i nuovi sicari di Rosy, ma il rigido Calcaterra la contrasta dicendo che, probabilmente, neanche una tosta come Rosy oserebbe fare guerra ai Manzella. Intanto l'ex agente dei servizi segreti Filippo De Silva ha, grazie ad alcuni informatori, scoperto che Rosy \u00e8 tornata a Palermo. De Silva contatta Rosy per offrirle la sua collaborazione ma se all'inizio Rosy non sa che farsene dell'aiuto dell'uomo, di cui non si fida pienamente, alla fine si vedr\u00e0 costretta a stringere alleanza con lui visto che, come sempre, la vicequestore Claudia Mares incomincia a diventare una snervante spina nel fianco. Una sera, Claudia decide di uscire per una cena amichevole con Antonucci e, al suo rientro a casa, la donna avr\u00e0 una spiacevole sorpresa.\nRifiuti tossici.\nTrama.\nUna sorta di persecuzione contro Claudia \u00e8 iniziata, il suo informatore Stefano Santamaria misteriosamente trovato morto nel suo letto, ha aperto un altro grande mistero, soltanto Claudia crede che a muovere i fili ci sia Rosy Abate, ma a sostenerla ci sono soltanto i suoi uomini e la collaborazione con Antonucci si consolida sempre di pi\u00f9. Calcaterra cerca di risolvere al pi\u00f9 presto il mistero di Santamaria indagando di nascosto sull'uomo con l'aiuto della sua vecchia ragazza Veronica Paoli, che lo condurr\u00e0 in un vecchio ritrovo di Stefano dove verr\u00e0 rinvenuta una buona quantit\u00e0 di droga data dal fatto che Santamaria era un vecchio spacciatore ormai ripulito grazie alla Mares e diventato successivamente suo informatore. Ma il ritrovamento dell'eroina sar\u00e0 in contraddizione con la versione di Claudia che sostiene che Stefano non si facesse n\u00e9 spacciasse pi\u00f9, ma tutto ci\u00f2 aprir\u00e0 una nuova indagine disciplinare contro di lei. Intanto Rosy si concentra sul suo obiettivo; contando sull'aiuto di Portanova e del Puparo d\u00e0 ordine di uccidere alcuni pezzi grossi del clan Manzella scatenando una nuova guerra di mafia. La pax mafiosa si \u00e8 ormai rotta e Claudia sa bene che dietro a tutto ci\u00f2 c'\u00e8 la sua pi\u00f9 grande nemica (Rosy), ma Calcaterra continua a sostenere l'esatto contrario scatenando talvolta le ire di Claudia che con l'aiuto di Sandro, Luca e Fiamma risalir\u00e0 all'identit\u00e0 dell'uomo che ha fatto strage nel mandamento dei Manzella, cio\u00e8 Vito Portanova, che Calcaterra conosce bene e che ha affrontato quando operava nella Catturandi di Napoli, quando l'omonimo clan camorristico perdeva la guerra contro i Casalesi. Nella nuova mattanza scatenatasi a Palermo ci andr\u00e0 di mezzo anche un grosso affare edilizio che Rosy cercher\u00e0 di manomettere a suo favore corrompendo la commissione comunale che assegna gli appalti e piazzando l'impresa nelle mani di Francesca Diamante, un'imprenditrice pulita e inconsapevole del fatto che \u00e8 stata invischiata in una cosa molto pericolosa. Portanova non perde l'occasione per farci due chiacchiere e qui si scoprir\u00e0 che il vero obiettivo di Rosy \u00e8 manovrare le costruzioni dell'appalto per gestire il movimento dei rifiuti tossici, ma la Diamante da questo momento in poi metter\u00e0 a repentaglio la propria vita subendo il rapimento della figlia per mano di Rosy. Intanto la Duomo ha ormai identificato la Diamante e, nel tentativo di portarla in salvo, Claudia, Sandro e Luca fronteggeranno nuovamente Portanova portando in salvo la bambina e facendosi spiegare un paio di cose dalla Diamante, che sembra aver perso il senso della realt\u00e0 dopo quanto subito. Per organizzarsi meglio, Rosy ha ormai bisogno dell'aiuto di De Silva, e per servirsene deve per forza ricorrere a un'azione fin troppo diretta, organizzando un agguato e liberare il pericoloso agente corrotto. Per Rosy tutto va come previsto e Portanova comincia ad usare il terreno fertile dell'appalto per seppellire i rifiuti tossici. Claudia per chiarire meglio le cose cercher\u00e0 di raggiungere il luogo e scoprir\u00e0 per caso che hanno cominciato ad usare illegalmente il terreno. Nel disperato tentativo di avvertire i suoi uomini verr\u00e0 colta di sorpresa da Portanova che cercher\u00e0 di approfittarsene per uccidere Claudia con un'esecuzione in pieno stile; sotterrarla insieme ai rifiuti tossici.\nMinacce.\nTrama.\nPortanova avverte Rosy che l'occasione per togliere di mezzo la Mares gli si \u00e8 appena presentata davanti, ma De Silva insister\u00e0 incessantemente di lasciarla viva, almeno per adesso e Rosy titubante accetter\u00e0 chiedendo spiegazioni. De Silva le far\u00e0 capire con una sorta di discorso enigmistico che ci sono ben altri modi per sistemare la Mares, e non togliergli la vita ma pi\u00f9 che altro privarla della sua dignit\u00e0 morale e della sua onest\u00e0 ripulendo a sua volta Rosy dalle imputazioni ponendo fine alla sua latitanza. Intanto Manzella ha cominciato a muoversi e grazie all'uccisione del tecnico del comune che ha manovrato l'appalto scopre che a muovere i fili ci sia Don Ruggero, Rosy Abate e un misterioso napoletano (Portanova), e che oltretutto hanno dato il via a una guerra. Per Manzella averli identificati non basta, lui vuole la testa di Rosy Abate e pedinando il Puparo i suoi uomini sferrano il primo attacco diretto, senza successo, dato che Portanova se ne sbarazza velocemente portando Rosy, suo figlio e il Puparo in salvo, ma nella sparatoria perder\u00e0 la vita Imma, la primogenita di Don Ruggero. Rosy cercher\u00e0 di servirsi della disgrazia per convincere il Puparo a riunire la commissione regionale; in realt\u00e0 il vero scopo \u00e8 tramare contro Manzella per estrometterli dalla commissione e conquistare il monopolio.\nIntanto Claudia cerca di convincere l'ormai disperata Francesca Diamante a testimoniare su Portanova, ma la donna sostiene che al suo primo incontro con l'uomo ha riconosciuto vagamente anche Rosy Abate, che smentir\u00e0 finalmente ci\u00f2 che ha sempre sostenuto Claudia, il ritorno di Rosy a Palermo, e anche Calcaterra sar\u00e0 costretto a ricredersi. Il luogo dell'incontro \u00e8 fissato, le incomprensioni tra Manzella e Rosy sembrano mostrarsi subito e la determinazione di quest'ultima sembra attirare gli altri boss seduti al tavolo che favoriscono Rosy contro Manzella. Il monopolio dei rifiuti \u00e8 ormai nelle mani degli Abate e cominciano ad estendere il potere fino a Trapani da usare come punto di partenza. Calcaterra ha per\u00f2 scoperto con l'aiuto di Claudia il deposito di copertura dei rifiuti e messosi sulle tracce di Portanova incastrano il proprietario e sequestrano il deposito. Intanto Rosy \u00e8 anche impegnata a curare il figlio da una strana malattia che lo ha appena colpito, avvelenatosi da sostanze tossiche, ma durante le analisi scoprir\u00e0 misteriosamente che il gruppo sanguigno del piccolo Leonardo non combacia con quello di Vincent Truebla, bens\u00ec con Ivan Di Meo il poliziotto sotto copertura che tutti ricordiamo bene e che Claudia ha amato alla follia, quindi il piccolo non pu\u00f2 essere che dell'ormai defunto Di Meo, e vedremo Rosy da una parte sconvolta ma dall'altra anche divertita perch\u00e9 sa bene che tutto ci\u00f2 pu\u00f2 portare la Mares in un grande sconforto e umiliazione. Intanto Claudia Sandro Luca e Fiamma avvertono Calcaterra che Portanova ha raggiunto Rosy e il Puparo all'Italians'Hospital. Quando arriv\u00f2 il momento di mettere le mani su Rosy Abate, stranamente viene avvertita, permettendo a Portanova di organizzare un veloce piano di fuga dal retro dell'ospedale, ormai la squadra ha fatto un ennesimo buco nell'acqua e l'indagine disciplinare su Claudia si \u00e8 conclusa e il questore la dichiara nuovamente sospesa dal servizio dato che le sue dichiarazioni su Santamaria non reggono pi\u00f9. Rosy \u00e8 fuggita ancora, Claudia \u00e8 stata sospesa per l'ennesima volta e nemmeno l'aiuto di Antonucci regge, la squadra passa nelle mani di Calcaterra e le cose peggiorano sempre di pi\u00f9 permettendo a Rosy di eludere talvolta ogni mossa. Rimane ancora una speranza; il processo contro Rosy.\nA processo.\nTrama.\nI pesci piccoli nel territorio dei Manzella hanno cominciato a farne le spese, ma intanto il processo contro Rosy Abate \u00e8 finalmente iniziato, Claudia sar\u00e0 il testimone numero uno contro di lei e Antonucci far\u00e0 da pubblico ministero sostenendo di possedere le prove che confermano la reale colpevolezza di Rosy Abate nell'omicidio di Ivan Di Meo e chiariscono tutti i punti oscuri dei fatti di mafia di cui si \u00e8 resa responsabile negli ultimi anni. Con l'evolversi del processo scopriremo che quest'ultimo si trasforma in un capo d'imputazione non contro Rosy, ma contro Claudia visto che Rosy Abate si presenta misteriosamente al processo sotto gli occhi increduli di Claudia, sostenendosi estranea da ogni accusa. In realt\u00e0 il suo vero scopo, sotto consiglio di De Silva, \u00e8 quello di farsi sbattere dentro di proposito e, al momento giusto, presentare delle prove che incastrino la Mares con l'aiuto della difesa dell'avvocato Monreale. Come se non bastasse al processo arriva a testimoniare anche Veronica Paoli, per chiarire la vicenda di Santamaria gettando accuse inesistenti di ogni tipo contro Claudia, che cadr\u00e0 in una pi\u00f9 profonda disperazione quando Rosy dichiara che il piccolo Leonardo \u00e8 figlio di Ivan Di Meo. La scaltrezza di Antonucci a poco varr\u00e0, visto che il video che dimostra l'uccisione di Ivan \u00e8 stato misteriosamente manomesso e le prove sembrano scomparire a poco a poco. Intanto Calcaterra ha individuato il Puparo con l'aiuto di Sandro. Luca e Fiamma lo arrestano con il tentativo di farlo deporre, ma la fine del processo segna la scarcerazione di Rosy e del Puparo ed un ennesimo fallimento per Claudia e Antonucci. Portanova e De Silva cominciano a muoversi per sistemare l'unica testimone che pu\u00f2 incastrare Rosy all'ultimo momento: Francesca Diamante; per farlo organizzano un agguato in pieno stile militare. Claudia cercher\u00e0 di convincerla a testimoniare subito, prima della scarcerazione, senza l'autorizzazione del magistrato facendo tutto di nascosto, ma non c'e tempo. Portanova e De Silva attaccano con fucili di precisione uccidendo gli agenti della scorta e la Diamante non avr\u00e0 nemmeno il tempo di avere paura, Claudia non riuscir\u00e0 nemmeno a rispondere al fuoco e Fiamma nel disperato tentativo di chiedere i rinforzi di Luca e Sandro rimarr\u00e0 ferita gravemente, mentre la Mares sar\u00e0 colpita di striscio. Calcaterra e la squadra arrivano sul posto con Fiamma che viene portata via in ambulanza dove muore dopo una lunga agonia, gettando Luca in una profonda disperazione. Per aver condotto un'operazione senza autorizzazione ed essere uscita per l'ennesima volta dalle regole il giudice Pulvirenti ordina l'arresto di Claudia che, non sopportando il fatto di finire in questo modo, fugge sotto gli occhi increduli di Calcaterra, peggiorando ancora di pi\u00f9 la sua situazione e rendendosi paradossalmente latitante.\nNuove alleanze.\nTrama.\nCalcaterra e Sandro hanno ormai perso le tracce di Claudia che, cercando di sfuggire ad un terribile destino e pericolosi giochi di potere creati proprio da Rosy, aggirer\u00e0 pi\u00f9 volte i suoi colleghi, rifugiandosi tra stabilimenti balneari e nel pieno centro di Palermo. Non potendo resistere a lungo chiede aiuto all'ormai fidato collega Antonucci che la nasconder\u00e0 a malincuore a casa, cercando comunque di ingannarla avvertendo la Duomo per non mettere a rischio la sua posizione. Claudia fugge dalle mani di Luca e Sandro, che si convincono sempre di pi\u00f9 che all'interno della squadra c'\u00e8 una talpa che ha manomesso il processo e soffiato l'indirizzo della Diamante provocando l'agguato. Iniziano di nascosto ad indagare sul giudice Pulvirenti e su Calcaterra per vendicare Fiamma della sua inutile morte. Rosy per sua grande soddisfazione \u00e8 ormai libera ma forse dimentica che Blanca Truebla sta covando ancora vendetta e ha inviato alcuni dei suoi uomini pi\u00f9 pericolosi a Palermo per scovare Rosy e consegnargli la sua testa su un piatto d'argento, vendicando i suoi fratelli. Infatti, subito dopo la scarcerazione, subisce un agguato che si trasformer\u00e0 ancor di pi\u00f9 in una strage quando Portanova accorrer\u00e0 in suo aiuto sbarazzandosi dei colombiani e salvando per l'ennesima volta la vita a Rosy che, ispezionando i cadaveri riconosce volti del tutto familiari, conosciuti quando era in Sudamerica. Ora per riorganizzarsi riunir\u00e0 la commissione dove sieder\u00e0 anche Rosario Manzella chiedendo di allargarsi, estendendo la propria influenza a Messina dove Rosy, con la mediazione degli altri clan, far\u00e0 sterminare il clan Mannino. Portanova si render\u00e0 responsabile di un'altra terribile esecuzione. Calcaterra grazie ai testimoni identificher\u00e0 Portanova come responsabile dell'agguato su Mannino, riaprendo una nuova indagine su Rosy Abate che stringe un legame sempre pi\u00f9 forte con Portanova, diventando reciproci amanti. Intanto la Duomo ha identificato l'unico superstite colombiano dell'agguato contro Rosy cercando di affrontare quest'ennesimo problema. Le indagini di Luca e Sandro si rivelano un vero buco nell'acqua, dato che Pulvirenti risulta pulito e scopriranno che Calcaterra sta affrontando una terribile situazione privata causata dalla morte della moglie. Da questo momento in poi i rapporti con Calcaterra si ammorbidiscono cancellando le incomprensioni createsi tempo prima con la squadra. Intanto Claudia \u00e8 sotto il controllo di De Silva che con l'aiuto della sua talpa, che si riveler\u00e0 essere la stessa che ha incastrato Claudia, organizzer\u00e0 un agguato in pieno centro a Palermo contro la donna. Ma quest'ultima ne uscir\u00e0 viva, concentrandosi su Rosy Abate che, grazie all'aiuto di Don Sergio, ha identificato la sua nuova abitazione. Rosy ha fissato un incontro con il contatto di De Silva e Claudia, per chiarire al meglio le cose, la pediner\u00e0 di nascosto scoprendo con grande sorpresa e delusione che la talpa \u00e8 il procuratore Antonucci.\nIl gioco delle parti.\nTrama.\nClaudia sta partecipando ad un incontro segreto tra Rosy Abate e la talpa che l'ha aiutata in diverse situazioni, Giorgio Antonucci. Rosy chiede ad Antonucci di cominciare a lavorare direttamente per lei e di lasciare perdere De Silva. Antonucci risponde di non voler lavorare direttamente per lei, e che lui non vuole entrare nel giro. Rosy lo avverte, dicendogli che se si tirasse fuori potrebbe finire male. Giorgio Antonucci la prende come un ricatto e, per difendersi, avverte Rosy che lui ha ancora una copia del filmato originale in cui si vede chiaramente Rosy uccidere Ivan. L'incontro termina qui e Antonucci e Rosy se ne vanno. Intanto Claudia viene avvistata da un uomo della sicurezza del garage. Claudia lo immobilizza e poi corre via. L'uomo avverte subito la polizia e sul posto arrivano Luca, Sandro e Calcaterra. Luca va a controllare i nastri delle telecamere di sorveglianza, mentre Sandro e Calcaterra interrogano la guardia. La guardia riconosce Claudia e afferma di aver visto anche una donna che corrisponde alla descrizione di Rosy Abate. Claudia adesso ha in mente una sola cosa: riprendere il filmato originale da Antonucci. Rosy intanto si confida con Vito e i due decidono che \u00e8 arrivata ora che Antonucci esca di scena. Vito dice che provveder\u00e0. Claudia intanto \u00e8 arrivata a casa di Giorgio e, puntandogli una pistola alla tempia, gli intima di consegnarle il filmato originale. Giorgio dice che si sta mettendo in guai pi\u00f9 grossi di lei e che non tutto \u00e8 come sembra. Claudia non vuole sentire ragione e lo convince chiamare un notaio, amico di Giorgio, a cui quest'ultimo ha affidato il filmato. Nel frattempo due uomini di Rosy sono arrivati sotto casa di Antonucci ed eliminano la scorta. Poi prendono a salire le scale e sulle rampe incontrano Claudia e Giorgio. Claudia uccide i due uomini e riprende a scendere. Luca, Sandro e Calcaterra hanno capito che la talpa \u00e8 Giorgio Antonucci grazie ai nastri delle telecamere di sorveglianza e decidono di andare a casa sua per arrestarlo. Quando arrivano trovano del sangue nella macchina della scorta di Antonucci e due uomini dell'Abate nelle rampe di scale. Si chiedono cosa sia successo. Claudia intanto, assieme ad Antonucci, ha ritirato il filmato originale e lo tiene con s\u00e9. Poi decide di dirigersi dal giudice che aveva assolto l'Abate. Rosy intanto ha una forte discussione con De Silva, che sembra stia alzando un po' troppo la cresta. De Silva riferisce a Rosy che per le mani hanno un affarone: trasportare in America dei rifiuti nucleari. Rosy all'inizio non vuole accettare perch\u00e9 crede sia troppo rischioso ma De Silva la convince.\nCalcaterra, Sandro e Luca sono diretti a casa del giudice, Calcaterra ha intuito che Claudia possa essere l\u00ec. Arrivati a casa del giudice vedono perfettamente Claudia puntare una pistola contro di lui e intimargli di vedere il video. Il giudice si rifiuta. Alla fine Claudia decide di consegnare la pistola al giudice e di inserire lei stessa il DVD nel lettore cd. Il filmato parte e il giudice pu\u00f2 vedere con i suoi stessi occhi Rosy sparare a Ivan. Giorgio Antonucci viene arrestato e Claudia non \u00e8 pi\u00f9 latitante. Claudia convince il giudice a far partire un mandato di cattura nei confronti di Rosy in quanto adesso hanno una prova schiacciante della sua colpevolezza. Il giudice accetta. Claudia chiama la Duomo e dice di mandare alcune volanti a bloccare le strade ed altre ad appostarsi sotto la nuova casa di Rosy. La stanno andando a prendere.\nIntanto Rosy sta firmando dei documenti che dovrebbero legalizzare la sua nuova societ\u00e0 aperta, specializzata in smaltimento di rifiuti tossici. Purtroppo Vito arriva e dice che le cose non sono andate come previsto ed hanno arrestato Antonucci. Rosy \u00e8 presa dal panico, adesso ha di nuovo le ore contate. Insieme a il Puparo e De Silva decide di scappare e utilizzare i condotti fognari che si trovano sotto la sua nuova dimora. Preso il piccolo Leonardo e alcuni borsoni con delle armi, si affrettano tutti a scappare. Intanto la polizia fa irruzione nella casa. Calcaterra mette le manette all'avvocato di Rosy, che l'aveva difesa in tribunale, in quanto lo ritiene utile alle indagini. Troppo tardi scoprono i condotti.\nRosy e gli altri intanto sono in fuga su una stradina isolata, a bordo di un'auto. Purtroppo arrivano a dover percorrere un tratto di strada che \u00e8 bloccata da una volante, posizionata l\u00ec per fare un posto di blocco. De Silva e il fratello di Vito Portanova decidono di attaccare con l'effetto sorpresa, feriscono gli agenti che rispondono al fuoco ma non impediscono all'auto di continuare la fuga, che condurr\u00e0 il gruppo in un'altra cascina in rovina. Claudia viene ufficialmente ripresa in polizia ma il capo della procura la supplica di non fare pi\u00f9 errori, altrimenti la dovrebbe radiare dalla polizia. L'avvocato di Rosy, viene rilasciato per scarsit\u00e0 di prove. Ma viene subito agguantato dagli uomini di Blanca Truebla, che credono possa essere utile a trovare Rosy. Claudia, Sandro, Luca e Calcaterra seguono i Colombiani e li osservano mentre intimano all'avvocato Monreale di dirgli dove si trova Rosy. Alla fine i Colombiani dicono di dargli 48 ore di tempo, altrimenti lo uccideranno. Claudia prende l'avvocato Monreale e lo porta alla Duomo, ha in mente un piano astuto per arrivare a Rosy Abate.\nArrivata in Duomo dichiara a tutti il suo piano: la notizia del fatto che lei \u00e8 stata ufficialmente ripresa in polizia, non dovr\u00e0 circolare ma, anzi, dovranno dire che \u00e8 latitante e che ha letteralmente perso il controllo su se stessa. Claudia vuole, sotto copertura, allearsi con i Colombiani che come lei vogliono trovare Rosy. Il capo della procura le chiede cosa abbia in mente. Claudia risponde che, assieme ai Colombiani, potrebbe convincere i Manzella a rivelare dove si trova Rosy. Il piano \u00e8 stabilito e la Duomo si mette d'accordo con l'avvocato Monreale.\nIntanto Rosy \u00e8 disperata. A distanza di pochi giorni dal suo rilascio \u00e8 di nuovo latitante. Disperata dice anche che, fino a quando non riuscir\u00e0 a trovare veramente la giusta stabilit\u00e0, il piccolo Leonardo dovr\u00e0 crescere il pi\u00f9 lontano possibile da lei. Il Puparo, che all'inizio \u00e8 contrario all'idea, dice che provveder\u00e0 rivolgendosi a una casa famiglia. Rosario Manzella decide di approfittare di questa nuova latitanza di Rosy per sbatterla fuori, e definitivamente, dalla commissione mafiosa Siciliana. Claudia, assieme ai Colombiani, cattura uno spacciatore di Rosario Manzella. Lo portano in un'officina e Claudia gli intima di portare un messaggio a Manzella: vuole un incontro con lui. Il messaggio arriva a Rosario che per\u00f2 \u00e8 titubante ad accettare. Per\u00f2 ha in mente un'altra idea. Claudia alloggia in un hotel assieme ai Colombiani e per rimanere in contatto con Sandro, Luca e Calcaterra, che sono sempre appostati in caso d'aiuto, piazza una cimice nel bagno. Proprio quando Claudia sta per fare una doccia, qualcuno le mette un sacco in testa e la fa svenire.\n48 ore.\nTrama.\nClaudia \u00e8 stata imbavagliata, rapita e portata via da un gruppo di uomini; quando gli uomini le toglieranno il bavaglio, scoprir\u00e0 di trovarsi nel covo di Rosario Manzella. Questi le rivela di non fidarsi n\u00e9 di lei n\u00e9 della sua nuova alleanza con i Colombiani. Claudia, calatasi perfettamente nella parte di chi reclama vendetta, dice al mafioso di desiderare pi\u00f9 di ogni altra cosa la morte della \"Regina di Palermo\". Rosario, alla fine, creder\u00e0 a quello che gli verr\u00e0 raccontato: i due cominciano cos\u00ec ad organizzarsi per ordire una trappola ai danni di Rosy. Claudia suggerisce di adescare Rosy, in un luogo sicuro, con l'idea di proporle un affare: Rosario accetta e assicura di mettersi in contatto con Rosy il prima possibile. Intanto, De Silva e Russo (il suo scagnozzo) si incontrano con due loschi figuri: questi sono due esponenti di una cricca che si dovrebbe occupare di far sparire i rifiuti tossici nucleari, che Rosy aveva preso la responsabilit\u00e0 di smaltire a dovere. Uno dei due uomini, per\u00f2, si oppone in maniera rigida al fatto di dover lavorare con Rosy, e suggerisce di portare a termine il medesimo lavoro per Rosario Manzella. De Silva, per tutta risposta, gli spara. L'altro sgherro, impaurito, racconta di aver sentito delle voci che narrano di un piano fra un boss e una poliziotta latitante, per eliminare Rosy Abate. De Silva capisce che i nomi dietro a questa congiura non possono essere altri se non quelli di Rosario Manzella e di Claudia Mares. Rosy, dal canto suo, si sta organizzando nella nuova e inaspettata situazione di latitanza cui \u00e8 costretta. Nascosta insieme al Puparo e a Vito in una cascina, riflette pensando alla numerosa serie di problemi che le si pongono davanti. Per prima cosa ha deciso di mandare il piccolo Leonardo, tramite Don Sergio, in una casa famiglia al riparo da occhi indiscreti. Come se non bastasse, \u00e8 sempre pi\u00f9 preoccupata per l'ostacolo rappresentato dal nemico Manzella. Quindi decide di convocare una mini-riunione con parte della commissione, durante la quale esprime la sua intenzione di uccidere Rosario. La commissione accetta; non vede infatti di buon occhio le nuove alleanze che Rosario ha stretto con la Mares e, per il di lei tramite, con i colombiani.\nAlcuni giorni dopo, Claudia riceve una chiamata su un cellulare pulito, procuratole proprio da Rosario: all'altro capo del telefono \u00e8 il Manzella, che le conferma che il loro piano \u00e8 pronto. Una cosa sola non \u00e8 andata come previsto: \u00e8 stata Rosy ad essersi fatta avanti per prima, elemento che desta non pochi sospetti in Claudia. Tuttavia, chiede pi\u00f9 dettagli a Rosario sull'imboscata, posizionando il cellulare accanto alla ricetrasmittente con cui Luca, Sandro e Calcaterra l'ascoltano assiduamente dall'inizio dell'operazione. Il luogo dell'incontro ancora \u00e8 ignoto, e si tratter\u00e0 di un \"incontro accompagnato\". Alla confusione sorta in Claudia da questo termine, Manzella spiega che lui consegner\u00e0 un uomo della sua famiglia agli uomini di Rosy: l'uomo di Rosario, portato sul luogo dell'incontro, dovrebbe appurare che sia tutto tranquillo per procedere con la riunione. In cambio, Rosario prender\u00e0 un uomo di Rosy come ostaggio e garanzia. La telefonata \u00e8 ascoltata dalla Squadra, che decide di mettere in atto un piano per arrestare i boss una volta che saranno arrivati al luogo d'incontro. Quello che per\u00f2 tutti ignorano \u00e8 che Rosy ha in mente qualcosa di pi\u00f9 grande e astuto.\nRosy, infatti, non parteciper\u00e0 all'incontro. Il Puparo, mandato da Rosy come garanzia, avr\u00e0 sotto i tacchi delle sue scarpe un potente localizzatore satellitare, atto a rilevare la posizione precisa del covo di Manzella. Claudia, intanto, decide di sostare una notte a casa di Calcaterra, e fra i due sembra sempre esserci pi\u00f9 intesa. Arriva il giorno dell'incontro. Rosario decide di consegnare agli uomini di Rosy suo nipote Ignazio. Mentre avviene lo scambio degli uomini, Rosario -nel suo covo- si nasconde. Il Puparo arriva al covo: raggiunge il bagno con una scusa e attiva il localizzatore. Vito e Rosy, ricevuta la posizione esatta della tana di Rosario Manzella, vi guidano un commando mafioso. A questo punto, Rosy ordina ai suoi uomini nel luogo dell'incontro fittizio di uccidere Ignazio, l'uomo-garanzia di Rosario Manzella. Questi lo uccidono per poi fuggire via.\nPochi secondi dopo, sopraggiungono al medesimo luogo i Colombiani insieme a Claudia, senza per\u00f2 trovare nessuno. Nascosti sulla cresta di un burrone, ci sono anche Calcaterra, Luca, Sandro e altri uomini scelti per l'operazione. Il capo dei Colombiani si innervosisce e, nonostante i tentativi di Claudia, decide di scappare. Rosy, Vito e il Puparo, intanto, si trovano di fronte un piagnucolante Rosario, che sta per essere ucciso dal Puparo, intenzionato a vendicare sua figlia Imma (uccisa a suo tempo dagli uomini di Manzella). Il Puparo uccide Rosario Manzella con un colpo di fucile.\nIl questore Licata, a questo punto, dice alla Mares che non ha pi\u00f9 intenzione di assecondare la sua idea di permanere nella condizione di infiltrata. Le d\u00e0, infine, le ultime 48 ore di tempo per portare a termine la missione. De Silva, dal canto suo, aveva piazzato delle cimici segrete nella cascina di Rosy per poter sentire i dialoghi in sua assenza, intuendo una presa in giro nei suoi confronti da parte della mafiosa. I Colombiani, sempre pi\u00f9 disperati per la collera del loro capo -Blanca-, decidono di agire immediatamente e fare nuovamente visita all'avvocato Morreale, che assistette Rosy al suo processo. L'avvocato Morreale, costretto, rivela che il bambino di Rosy (l'oggetto della ricerca dei Colombiani) \u00e8 stato portato in una casa famiglia da Don Sergio. I Colombiani uccidono l'avvocato per recarsi da Don Sergio che, in seguito a minacce e violente percosse, decide di parlare: rivela, cos\u00ec, il posto in cui \u00e8 nascosto il bambino. Si chiude cos\u00ec, al limite tra connivenza e pentimento, l'esperienza terrena di Don Sergio, prete corrotto: i Colombiani lo uccidono nella sagrestia della chiesa dalla quale poi, con fare minaccioso e velatamente soddisfatto, ripartono alla volta di un nuovo obiettivo, forti delle informazioni strappate al sacerdote. Ma, inaspettatamente, dal buio di un armadio, si palesa un chierichetto: \u00e8 terrorizzato e sconvolto. Rimane l\u00e0, attonito, accanto al cadavere del suo parroco. Ha visto e sentito tutto.\nLa lista.\nTrama.\nClaudia Mares \u00e8 ancora sotto copertura tra i sicari di Blanca Truebla. Intanto Don Ruggero ordina agli altri due padrini suoi amici di consegnare la lista a Rosy prima che finisca a De Silva, invece di incendiarla. Claudia discute con la sua squadra su come catturare i Colombiani, infatti Calcaterra \u00e8 propenso a seguirla per poi attaccare i malavitosi, il cui capo, Juan, si fa sentire: ha bisogno della donna per rapire il piccolo Leonardo. Arrivata al punto di raduno con i criminali, la Mares viene privata della pistola e del cellulare e caricata in macchina. Juan fa scendere i suoi complici per controllare l'orfanotrofio mentre convince Claudia a fingere di voler adottare un bambino e quindi rapire il figlio della Abate, sua nemica giurata. Juan e la Mares scendono dall'auto e fingono di essere due coniugi in cerca di un figlio ma, dopo il rifiuto della direttrice dell'orfanotrofio di assegnargli un neonato, il sicario perde la pazienza e punta la pistola alla stessa direttrice. Intanto irrompe una squadra armata della Polizia di Stato, capeggiata da Calcaterra, Serino e Pietrangeli, che arresta gli uomini di Blanca, uccidendone uno per difendersi, e ferma Juan che, fuori dalla grazia di Dio, tiene in ostaggio Claudia, ma rimane ucciso per mano di un cecchino mascherato appostato sui tetti. Rosy ha finalmente il suo piccolo al sicuro, ma scopre che la sua ex amica \u00e8 rimasta sotto copertura, cercando di vendicarsi di lei. La madrina ci rimane male. Claudia scopre nel frattempo che i soldi mancanti alla Duomo sono stati sottratti da Sandro, allora la poliziotta si infuria e gli intima di uscire per sempre dagli uffici della squadra, perci\u00f2 Pietrangeli spiega che, prima che la vedova di Platania scoprisse il suo vero mestiere, lui le aveva regalato quei soldi in quanto rischiava di perdere la casa. Claudia gli dice quindi che ha solo cinque giorni di tempo per dimostrare di valere ancora qualcosa. Rosy viene convocata da Don Ruggero, che le parla del fatto di volerle consegnare la lista, non sapendo che De Silva, insieme ai suoi tirapiedi, ha ascoltato tutto quanto. De Silva infatti vuole pedinare e controllare Rosy poich\u00e9 si sente tradito o lasciato comunque da parte. C'\u00e8 un magistrato che, facendo affari con lui per mandare le scorie nucleari in Albania, rischia da un minuto all'altro di essere scoperto, licenziato e arrestato. Intanto la Duomo segue Rosy e il suo scagnozzo e fidanzato Vito Portanova, per poi scendere e arrestarli senza scontri a fuoco, per paura che il bambino della criminale possa rimanere ferito o ucciso; i due mafiosi fiutano la trappola della Mares e della sua squadra, allora la poliziotta scende mentre Rosy fugge col bambino, invece Portanova non si arrende e viene crivellato dai colpi della Polizia. Si tiene in seguito un incontro tra De Silva e Don Ruggero, oltre che il fratello di Portanova: De Silva e il fratello del mafioso appena morto si scagliano contro Don Ruggero criticando Rosy Abate, quindi Don Ruggero ribadisce che devono rispettarla e viene colpito alla fronte da un proiettile sparato dall'ex agente segreto. Intanto Luca e Sandro vengono inviati dalla Mares a stanare De Silva in un complesso siciliano dove lui e i suoi scagnozzi stanno conducendo la procedura per portare le scorie nucleari in Albania. Ma un paio di mafiosi vedono che i due agenti della Duomo sono l\u00ec; allora si scatena una sparatoria in cui due o tre sicari armati di mitra rimangono uccisi. Invece De Silva e il fratello di Vito rimangono vivi e fuggono. Il ragazzo si incammina quindi dalla Abate e le chiede informazioni su Vito, cos\u00ec, quando la Madrina gli spiega che \u00e8 morto in una sparatoria, il ragazzo impazzisce sul serio e la insulta fino all'arrivo della Mares, di Serino e di Pietrangeli, che gli intimano di arrendersi, ma lui tenta di sparare a Rosy, ormai suo ostaggio, e rimane ucciso. La Mares decide di chiamare un'ambulanza per la sua ex amica, ferita a una gamba dal mafioso. Il piccolo Leonardo \u00e8 salvo e viene portato via mentre la madre viene caricata nel furgone dei soccorritori. Ma proprio nel veicolo la donna trova De Silva, che addormenta la mafiosa con una siringa.\nDoppio pericolo.\nTrama.\nRosy Abate \u00e8 disperata. \u00c8 stata rapita da De Silva, che l'ha portata in un hotel, insieme ad un suo aiutante. Rosy capisce subito perch\u00e9 De Silva l'ha rapita e perch\u00e9 non l'ha ancora uccisa, vuole la lista. Dell'esistenza della lista vengono informati anche Claudia e Calcaterra, che si decidono a fidanzarsi dopo una notte d'amore. Ad informare i vicequestori sono Luca e Sandro che, seguendo un ordine della Mares riescono a mettere una cimice nella stanza di un alleato di De Silva. La gamba ferita di Rosy viene curata a sangue freddo e lei, in seguito, tenta la fuga, ma viene fermata da De Silva che si fa sempre pi\u00f9 nervoso con lei e sta per violentarla e torturarla, ma Rosy lo ferisce con una siringa e riesce a scappare con un'auto fuori dall'hotel. De Silva si salva lo stesso. Intanto Luca e Sandro arrestano l'alleato di De Silva. Rosy cerca aiuto da Cifal\u00e0, suo ex avvocato. Intanto Blanca Truebla va a Palermo. Un suo conoscente palermitano le fa incontrare il \"Catanese\", appena evaso di galera, che chiede a Blanca un milione di euro per portarle Rosy, lei accetta, ma ad una condizione: deve avere Rosy entro il giorno seguente. Il mattino dopo Rosy incontra Claudia e le chiede di aiutarla a vedere Leonardo portato dalla Mares e da Calcaterra in una specie di istituto. Claudia accetta, e poco dopo si vedono in una piazza, ma prima che la mafiosa, dopo aver salutato il figlio, se ne vada viene accerchiata dalla Duomo, ma Rosy \u00e8 furba e prevedendo questo fa vedere di avere addosso un esplosivo capace di far saltare in aria mezza piazza, cos\u00ec la Duomo si allontana e la Abate scappa. Cifal\u00e0 la nasconde, la porta in una struttura abbandonata. A casa di Cifal\u00e0 arrivano per\u00f2, armati, il Catanese con il suo amico, che lo ricattano dicendogli di dirgli dov'\u00e8 Rosy, senn\u00f2 uccideranno i suoi nipoti. Cifal\u00e0 rivela dov'\u00e8 la mafiosa e viene ferito. Intanto anche la Duomo riesce a farsi dire da Cifal\u00e0 il nascondiglio di Rosy, prima che muoia davanti ai loro occhi. Nella struttura dove \u00e8 nascosta Rosy il Catanese minaccia l'Abate, e lei sceglie di dargli la lista in cambio della sua vita, e il killer accetta. Dopo che la lista \u00e8 in mano al Catanese c'\u00e8 un conflitto a fuoco tra lui e il suo amico contro la Duomo, dove Rosy dice a Claudia di voler salvare il figlio rapito da De Silva sotto ordine del suo capo che si scopre essere un parlamentare che rivela all'ex agente dei servizi segreti che la magistratura ha accettato la richiesta di protezione di Rosy Abate, ma per far s\u00ec che non parli la deve trovare, pensa bene quindi di rapire Leonardo. Cos\u00ec la Abate e la Mares si alleano e Claudia, che tiene sotto tiro Rosy, finge di essere lei ad essere sotto tiro della mafiosa per scappare insieme all'Abate fingendosi rapita per salvare il bambino.\nScontro finale.\nTrama.\nRosy e Claudia fuggono dalla struttura abbandonata dove era stata nascosta la mafiosa mettendo in scena il rapimento della Mares per scappare e salvare Leonardo, rapito da De Silva, ma l'ex agente dei servizi segreti vuole la lista (che \u00e8 in possesso del Catanese) in cambio della vita del figlio della mafiosa. Rosy porta Claudia in un garage dove devono prendere una macchina diversa da quella della polizia con cui erano fuggite. Intanto il Catanese e Blanca Truebla hanno un appuntamento. L\u00ec il killer dice a Blanca che lui ha la lista, che pu\u00f2 farla diventare il boss pi\u00f9 forte di tutti. A dimostrarlo \u00e8 la foto dell'onorevole capo di De Silva, che Blanca aveva gi\u00e0 visto in Colombia e a cui telefona. Le due fissano un incontro a Roma. Claudia \u00e8 presente all'appuntamento tra il Catanese e Blanca e sente tutto, ma fa un passo falso e provoca la morte del killer. L'Abate e la Mares ripartono e il loro nuovo nascondiglio \u00e8 la baracca dove Carmine Abate era stato ucciso davanti agli occhi di Claudia, che non aveva potuto fare niente per salvarlo. L\u00ec Rosy dice a Claudia che fu nel momento in cui Carmine fu ucciso che l'Abate cap\u00ec chi era, ed \u00e8 da l\u00ec che \u00e8 contro Claudia che non le ha salvato il fratello. Intanto Domenico, Luca e Sandro scoprono il rapimento di Leonardo e le indagini li portano al posto dove \u00e8 stato ucciso il Catanese, e il ristoratore che ha ospitato il killer e Blanca dice di aver visto un'altra ragazza e la descrive. La descrizione corrisponde all'aspetto fisico e all'abbigliamento di Claudia e dice che era sola. Domenico capisce sempre pi\u00f9 il piano della Mares e della Abate, fino ad esserne certo. Calcaterra riesce a rintracciare Claudia alla baracca mentre Rosy dormiva. La Mares dice tutta la verit\u00e0, ma l'Abate si sveglia e li scopre. Minaccia cos\u00ec Claudia e Domenico con un fucile e dice di volerli uccidere entrambi. La Mares dice che senza lei non potr\u00e0 mai sapere il luogo dell'incontro tra Blanca e l'onorevole. Cos\u00ec incatena Domenico e continua la sua fuga con la Mares. Calcaterra si fa liberare e in seguito rivela a Luca e a Sandro del vero piano di Claudia e decidono tutti e tre di collaborare all'oscuro del questore. Partono cos\u00ec tutti per Roma dove si trover\u00e0 l'appuntamento tra la Truebla e l'onorevole. Intanto Claudia e Rosy fanno un patto: non litigheranno pi\u00f9 per evitare un eventuale spargimento di sangue e per trovare meglio Leonardo. Nel tragitto per Roma Rosy dice a Claudia che vuole dare un futuro migliore del suo al figlio e rivela perch\u00e9 ha ucciso Vincent Truebla. De Silva scopre dove si sono \"accampate\" per la notte la Mares e l'Abate grazie a un suo contatto e manda un suo uomo a uccidere Claudia. Rosy, nascosta, urla all'ex amica di stare attenta mentre l'uomo sta per ucciderla, distraendolo abbastanza da permettere al vicequestore di prendere la pistola, sparare e uccidere l'uomo. arrivati tutti a Roma c'\u00e8 l'incontro tra De Silva, l'onorevole Spagnardi e Blanca, che dice di voler essere aiutata ad espandere il proprio potere. Domenico, Luca e Sandro stanno nelle vicinanze e sono pronti ad agire, mentre Rosy e Claudia seguono l'autista di Blanca che li porta nell'hotel dove la Truebla alloggia, e precisamente alla cassaforte dove \u00e8 nascosta la lista. L\u00ec l'autista viene ucciso e Claudia ferita da Rosy che scappa a dare la lista a De Silva. Nel mentre Blanca e la Spagnardi vengono arrestate, ma De Silva riesce a fuggire. Calcaterra viene arrestato e, una volta scoperto che \u00e8 un vicequestore viene accusato di aver agito senza autorizzazione. Rosy e De Silva vanno al loro appuntamento e la mafiosa consegna la lista. Mentre per\u00f2 Rosy si sta avvicinando alla macchina dove c'\u00e8 Leonardo De Silva la fa esplodere grazie a un dispositivo messo vicino al figlio dell'Abate. In realt\u00e0 Claudia, che si era risvegliata e aveva seguito Rosy, salva Leonardo. La polizia, Domenico, Luca e Sandro giungono al luogo dell'appuntamento e mandano De Silva in ospedale perch\u00e9 ferito da Rosy, ma prossimo all'arresto, mettono all'ergastolo l'Abate e prendono la lista. Rosy e Claudia si rivedono e Rosy dice alla Mares che ha deciso di collaborare e che affida a lei Leonardo, per sempre. Claudia inizialmente rifiuta, ma poi insieme a Domenico vanno all'istituto, Calcaterra prende in braccio Leo e nell'ultima scena si vede Claudia che sorride, vuole tenere il figlio della sua miglior nemica."}
{"id": "3426207", "revid": "1065366", "url": "https://it.wikipedia.org/wiki?curid=3426207", "title": "Pietro Nolasco Perra", "text": "Venerato come beato dall'Ordine mercedario, il suo culto sopravvive in Sardegna, e in particolar modo a Gergei, suo paese natale, dove viene chiamato \"Sant'Impera\", e in Spagna.\nBiografia.\nLa prima data certa della vita di Perra \u00e8 il 15 febbraio 1574, quando venne battezzato a Gergei. Nacque in una famiglia di umili condizioni, in cui entrambi i genitori erano semplici contadini. Iscrittosi nella scuola laica di Bonaria di Cagliari, il 14 febbraio del 1598 entr\u00f2 nell'ordine mercedario, e l'anno successivo part\u00ec verso la Spagna per studiare a Valencia. Durante il viaggio, avrebbe avuto in apparizione dei demoni che lo tormentavano: \u00e8 in questa occasione che, dopo la preghiera per liberarlo da questi esseri, gli sarebbe apparso Ges\u00f9.\nNel 1603 venne ordinato sacerdote. Ammirato dai suoi superiori e dai laici per la sua innata vocazione, divenne padre spirituale di numerose famiglie nobili di Valencia. Il giovane sacerdote si cur\u00f2 spesso degli ammalati terminali, molti dei quali avrebbero ottenuto la guarigione per mezzo delle sue preghiere.\nMor\u00ec nel convento mercedario di San Domenico in Valencia il 15 giugno del 1606. Secondo il suo biografo De Guimeran, molte persone sarebbero guarite venendo in contatto con le sue reliquie. A causa di questo una folla immensa rese omaggio al padre durante l'esposizione della sua salma, cercando di prendere qualche reliquia o toccando il defunto per averne vantaggio. Venne sepolto nel convento dei Mercedari di Valencia. \nCulto.\nDopo due anni dalla morte l'arcivescovo di Cagliari Francisco Desquivel cominci\u00f2 a far raccogliere informazioni per poter avviare il processo di beatificazione: da questi dati si evince che anche nel suo paese natale, al contatto di oggetti a lui appartenuti, vi sarebbero state numerose e miracolose guarigioni. Venne cos\u00ec avviato il processo di beatificazione.\nNel 1652 venne inviata a Valencia una delegazione per ottenere alcune reliquie di \"santu Impera\": vengono cos\u00ec portati nell'isola frammenti delle sue vesti ed un braccio. Contemporaneamente si comincia a costruire una chiesa nel suo paese natale, in modo che, appena Pietro Nolasco Perra fosse stato dichiarato Santo, si potessero venerare pubblicamente in un luogo adatto il santo e le sue reliquie. Tuttavia all'inizio del XVIII secolo il processo di beatificazione si aren\u00f2 a causa della misteriosa scomparsa del fascicolo, e per motivi burocratici non viene ripreso.\nSecondo alcune fonti attualmente \u00e8 solo servo di Dio e Venerabile, ma viene ricordato dall'Ordine mercedario come beato, e lo festeggia il 15 giugno."}
{"id": "3426208", "revid": "536103", "url": "https://it.wikipedia.org/wiki?curid=3426208", "title": "Bruno Sanzin", "text": ""}
{"id": "3426214", "revid": "83531", "url": "https://it.wikipedia.org/wiki?curid=3426214", "title": "Classica di San Sebasti\u00e1n 1999", "text": "La Classica di San Sebasti\u00e1n 1999, diciannovesima edizione della corsa e valevole come prova della Coppa del mondo 1999, si svolse il 7 agosto 1999, per un percorso totale di 230\u00a0km. Fu vinta dall'italiano Francesco Casagrande, al traguardo con il tempo di 5h15'29\" alla media di 43,742\u00a0km/h.\nPartenza a San Sebasti\u00e1n con 194 corridori di cui 148 portarono a termine il percorso."}
{"id": "3426217", "revid": "729019", "url": "https://it.wikipedia.org/wiki?curid=3426217", "title": "Justin Tuveri", "text": "Biografia.\nNato sotto il nome di Giustino Tuveri, il 24 agosto 1917 venne incorporato al 45\u00ba Reggimento di fanteria a Ozieri. La sua formazione militare fu breve: dur\u00f2 circa due settimane. Il 23 novembre 1917 fu iscritto al 152\u00ba Reggimento fanteria, facente parte, con il 151\u00b0, della Brigata Sassari.\nFerito nel gennaio 1918, non fu pi\u00f9 impiegato in combattimento e venne congedato nel 1919.\nNel 1920, all'avvento del fascismo, Tuveri si trasfer\u00ec in Francia, a Saint-Tropez. Acquist\u00f2 poi, nel 1940, la cittadinanza francese, cambiando poi il proprio nome in \"Justin\".\nIl ministro della Difesa italiano, Arturo Parisi, cos\u00ec rese omaggio al Sig. Tuveri: \u00abOnoriamo la sua giovinezza e la sua vita, e, al tempo stesso, esprimiamo ancora una volta la nostra gratitudine per il coraggio dei sardi che, nelle file della Brigata Sassari, hanno combattuto nella Grande Guerra in nome dell'Italia\u00bb, disse. Per questo nel 2001 ha ricevuto la \"Medaglia dell'Ordine dei Cavalieri di Vittorio Veneto\".\nJustin Tuveri mor\u00ec a Saint-Tropez all'et\u00e0 di 109 anni."}
{"id": "3426223", "revid": "729019", "url": "https://it.wikipedia.org/wiki?curid=3426223", "title": "Type 89 (mitragliatrice aeronautica)", "text": "La Type 89 era una mitragliatrice aeronautica brandeggiabile da installazione fissa prodotta in Giappone negli anni trenta e quaranta, dotazione standard dei velivoli utilizzati sia dalla Dai-Nippon Teikoku Rikugun K\u014dk\u016b Hombu, la componente aerea dell'esercito imperiale giapponese, che dalla Dai-Nippon Teikoku Kaigun K\u014dk\u016b Hombu, la componente aerea della marina imperiale giapponese, nel periodo prebellico e durante la seconda guerra mondiale."}
{"id": "3426224", "revid": "706090", "url": "https://it.wikipedia.org/wiki?curid=3426224", "title": "Episodi di Camelot", "text": "La prima e unica stagione della serie televisiva Camelot, composta da 10 episodi, \u00e8 stata trasmessa dal 25 febbraio al 10 giugno 2011 sul canale statunitense Starz.\nIn Italia la stagione \u00e8 andata in onda su Joi dal 22 settembre 2011 al 24 novembre 2011."}
{"id": "3426229", "revid": "1793900", "url": "https://it.wikipedia.org/wiki?curid=3426229", "title": "Camp Greene", "text": "Camp Greene fu una struttura appartenente all'esercito americano situata nella Carolina del Nord costruita durante i primi del ventesimo (XX) secolo. Nel 1917 sia la 3rd Infantry Division che la 4th Infantry Division vennero organizzate e riunite in questo campo."}
{"id": "3426230", "revid": "1494169", "url": "https://it.wikipedia.org/wiki?curid=3426230", "title": "Type 89", "text": ""}
{"id": "3426234", "revid": "298229", "url": "https://it.wikipedia.org/wiki?curid=3426234", "title": "300 metri piani", "text": "I 300 metri piani sono una specialit\u00e0 sia maschile che femminile dell'atletica leggera, valida fino alla categoria cadetti/e. Dopo i 15 anni di et\u00e0 diventa una gara inconsueta (rimpiazzata dai 400 metri piani) non ratificata dalla World Athletics: non si corre n\u00e9 ai Mondiali n\u00e9 ai Giochi olimpici, ma solo in alcuni meeting. \u00c8 la gara pi\u00f9 corta in cui entra in gioco la resistenza e un'equa distribuzione dello sforzo.\nL'attuale detentore della migliore prestazione mondiale maschile \u00e8 il sudafricano Wayde van Niekerk (detentore del record mondiale dei 400 metri piani) con il tempo di 30\"81 ottenuto a Ostrava nel 2017. La detentrice della migliore prestazione femminile \u00e8 la bahamense Shaunae Miller-Uibo con il tempo di 34\"41, ottenuto a Ostrava nel 2019; tuttavia c'\u00e8 da tener conto che la tedesca orientale Marita Koch, quando ha battuto il record mondiale dei 400 m piani nel 1985, \u00e8 transitata ai 300 metri in un tempo inferiore (34\"14).\nMigliori atleti.\nMaschili.\nIn gara di 300 m.\n\"Statistiche aggiornate al 7 marzo 2021.\"\nIn gara di 400 m.\n\"Statistiche aggiornate all'8 febbraio 2020.\"\nFemminili.\nIn gara di 300 m.\n\"Statistiche aggiornate al 14 febbraio 2021.\"\nIn gara di 400 m.\n\"Statistiche aggiornate al 15 settembre 2019.\""}
{"id": "3426236", "revid": "1504506", "url": "https://it.wikipedia.org/wiki?curid=3426236", "title": "Isole Diapontie", "text": "Le isole Diapontie (, \"Diap\u00f3ndia n\u012bsi\u00e1\"), note anche come isole Othon\u00ec (, \"\u039d\u012b\u0301soi Oth\u014dno\u00ed\"), sono un arcipelago greco situato a nord-ovest di Corf\u00f9 nel mar Ionio. Parte a loro volta delle isole Ionie, soltanto tre di esse sono abitate su un totale di undici. Inoltre, alcuni geografi considerano parte delle Diapontie anche l'isola di Saseno, appartenente all'Albania, pur non essendoci accordo unanime in merito.\nL'isola pi\u00f9 grande \u00e8 Fan\u00f2, con un'area di , mentre la pi\u00f9 popolosa \u00e8 Merlera con 496 abitanti secondo il censimento del 2011. Le isole Diapontie costituiscono il punto pi\u00f9 occidentale della Grecia, nonch\u00e9 quello pi\u00f9 vicino all'Italia. Inoltre, oggi sono una meta ambita da turisti alla ricerca di tranquillit\u00e0.\nDa un punto di vista amministrativo, appartengono alla Periferia delle Isole Ionie, con capoluogo Corf\u00f9.\nGeografia.\nL'arcipelago \u00e8 costituito da 11 isole (o 12, se si considera anche l'isola albanese di Saseno).\nStoria.\nAll'inizio del II millennio, le isole furono conquistate alternativamente dai Franchi, nell'XI secolo, e dai veneziani, nel XII secolo, oltre che frequentemente attaccate da pirati e corsari barbareschi nei secoli successivi. Dal 1383 al 1386, il re Carlo III di Napoli concesse in feudo alcune delle Diapontie al cavaliere Theodore Skaliti. Nel 1537, la flotta ottomana massacr\u00f2 gli abitanti dell'isola di Fan\u00f2 sotto il comando dell'ammiraglio Khayr al-Din Barbarossa. Oggi questo tragico evento \u00e8 commemorato dalla presenza di una croce in pietra bianca nel distretto di Stavros. Dopo la battaglia di Lepanto del 1571 e la conseguente distruzione della flotta ottomana, l'isola di Fan\u00f2 torn\u00f2 a popolarsi, con alcuni abitanti che insediarono anche sulle isole pi\u00f9 piccole di Mathraki e Merlera.\nCon l'istituzione degli Stati Uniti delle Isole Ionie in seguito al Congresso di Vienna, le Diapontie divennero un protettorato britannico dal 1815 al 1864, anno in cui Regno Unito e Regno di Grecia siglarono il Trattato di Londra e stabilirono che i territori del protettorato sarebbero passati sotto la sovranit\u00e0 del re Giorgio I di Grecia. Fino al 1913 lo stato ellenico mantenne il controllo anche dell'isola di Saseno, ma decise di evacuarla in seguito alla seconda guerra balcanica per evitare il rischio di un conflitto con l'Italia, che infatti la occup\u00f2 l'anno successivo.\nStoria navale.\nGli abitanti delle isole Diapontie hanno sempre avuto un forte legame con il mare, e molte famiglie importanti dell'area hanno rivestito ruoli di prestigio nel settore della navigazione o all'interno della Marina militare greca. Le isole sono state anche la patria di armatori grandi e piccoli, proprietari di yacht o anche navi commerciali molto attive in tutto il mar Mediterraneo. Oggi, questo passato glorioso ha lasciato il posto a imbarcazioni da pesca e motoscafi, il cui possesso \u00e8 diffuso soprattutto tra gli abitanti pi\u00f9 ricchi delle isole.\nNaufragio del \"Protefs\".\nIl 29 dicembre 1940 il sottomarino greco \"Protefs\" affond\u00f2 nelle acque dell'arcipelago durante uno scontro con un convoglio italiano che trasportava munizioni a Valona. Dopo aver affondato il piroscafo \"Sardegna\", infatti, il sottomarino fu speronato dalla torpediniera italiana \"Antares\". Il bilancio totale parla di 25 morti e 237 superstiti. La perdita del sottomarino fu la prima per la marina greca nella seconda guerra mondiale.\nDialetto.\nSulle isole Diapotnie si parla un dialetto simile a quello di Corf\u00f9 e con una prosodia simile, con forti influenze dall'italiano.\nDiaspora.\nDal 1960 in poi molti abitanti delle Diapontie decisero di emigrare negli Stati Uniti d'America, in Canada e in Germania a causa della disoccupazione dilagante. Anche nei nuovi paesi gli immigrati dalle isole cercarono di mantenere una qualche forma di occupazione nella navigazione, anche fluviale e lacustre.\nTrasporti e servizi.\nLe isole Diapontie sono raggiungibili in nave con collegamenti dall'isola di Corf\u00f9. Dotate di una discreta rete stradale tra i vari insediamenti, le tre isole abitate dispongono anche di eliporti per le emergenze.\nSport.\nA.O. Othoni, A.O. Mathraki e A.O. Ereikoussa erano squadre di calcio dilettanti, ognuna con sede su ciascuna delle isole abitate. Negli anni 1970 e 1980 le squadre giocavano l'una contro l'altra. Nel 2001 alcuni abitanti di Merlera fondarono un club dilettantisico con base a Corf\u00f9, sciolto alcuni anni dopo."}
{"id": "3426242", "revid": "767487", "url": "https://it.wikipedia.org/wiki?curid=3426242", "title": "Parigi-Tours 1999", "text": "La Parigi-Tours 1999, novantatreesima edizione della corsa e valevole come prova della Coppa del mondo 1999, si svolse il 3 ottobre 1999, per un percorso totale di 254,5\u00a0km. Fu vinta dal belga Marc Wauters, al traguardo con il tempo di 6h09'54\" alla media di 41,281\u00a0km/h.\nPartenza a Saint Arnould les Yvelines con 187 ciclisti di cui 99 portarono a termine il percorso."}
{"id": "3426243", "revid": "319329", "url": "https://it.wikipedia.org/wiki?curid=3426243", "title": "Paris-Tours 1999", "text": ""}
{"id": "3426246", "revid": "287204", "url": "https://it.wikipedia.org/wiki?curid=3426246", "title": "26530 Lucferreira", "text": "26530 Lucferreira \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7887602\u00a0UA e da un'eccentricit\u00e0 di 0,1022868, inclinata di 4,62096\u00b0 rispetto all'eclittica."}
{"id": "3426247", "revid": "287204", "url": "https://it.wikipedia.org/wiki?curid=3426247", "title": "26532 Eduardoboff", "text": "26532 Eduardoboff \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7657627\u00a0UA e da un'eccentricit\u00e0 di 0,0754481, inclinata di 5,15904\u00b0 rispetto all'eclittica."}
{"id": "3426251", "revid": "287204", "url": "https://it.wikipedia.org/wiki?curid=3426251", "title": "26537 Shyamalbuch", "text": "26537 Shyamalbuch \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4400046\u00a0UA e da un'eccentricit\u00e0 di 0,1576590, inclinata di 5,06252\u00b0 rispetto all'eclittica."}
{"id": "3426257", "revid": "287204", "url": "https://it.wikipedia.org/wiki?curid=3426257", "title": "26544 Ajjarapu", "text": "26544 Ajjarapu \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6866806\u00a0UA e da un'eccentricit\u00e0 di 0,1056898, inclinata di 4,67415\u00b0 rispetto all'eclittica."}
{"id": "3426261", "revid": "287204", "url": "https://it.wikipedia.org/wiki?curid=3426261", "title": "26545 Meganperkins", "text": "26545 Meganperkins \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6227300\u00a0UA e da un'eccentricit\u00e0 di 0,1585405, inclinata di 4,08409\u00b0 rispetto all'eclittica."}
{"id": "3426263", "revid": "416538", "url": "https://it.wikipedia.org/wiki?curid=3426263", "title": "Wos Jan", "text": ""}
{"id": "3426265", "revid": "521302", "url": "https://it.wikipedia.org/wiki?curid=3426265", "title": "AS Gubbio", "text": ""}
{"id": "3426266", "revid": "287204", "url": "https://it.wikipedia.org/wiki?curid=3426266", "title": "26546 Arulmani", "text": "26546 Arulmani \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,9087530\u00a0UA e da un'eccentricit\u00e0 di 0,0172624, inclinata di 3,49357\u00b0 rispetto all'eclittica."}
{"id": "3426268", "revid": "414949", "url": "https://it.wikipedia.org/wiki?curid=3426268", "title": "Assorbimento intestinale", "text": ""}
{"id": "3426269", "revid": "287204", "url": "https://it.wikipedia.org/wiki?curid=3426269", "title": "26548 Joykutty", "text": "26548 Joykutty \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,0247103\u00a0UA e da un'eccentricit\u00e0 di 0,0215928, inclinata di 7,58551\u00b0 rispetto all'eclittica."}
{"id": "3426270", "revid": "287204", "url": "https://it.wikipedia.org/wiki?curid=3426270", "title": "Leuth (Paesi Bassi)", "text": "Leuth \u00e8 un villaggio dei Paesi Bassi di 1.810 abitanti situato nella provincia della Gheldria. Fa parte del comune di Ubbergen, 10\u00a0km ad est di Nimega. "}
{"id": "3426272", "revid": "287204", "url": "https://it.wikipedia.org/wiki?curid=3426272", "title": "26549 Tankanran", "text": "26549 Tankanran \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2818392\u00a0UA e da un'eccentricit\u00e0 di 0,1959451, inclinata di 5,42028\u00b0 rispetto all'eclittica."}
{"id": "3426273", "revid": "287204", "url": "https://it.wikipedia.org/wiki?curid=3426273", "title": "Parigi-Tours 1998", "text": "La Parigi-Tours 1998, novantaduesima edizione della corsa e valevole come prova della Coppa del mondo 1998, si svolse il 4 ottobre 1998, per un percorso totale di 254,5\u00a0km. Fu vinta dal francese Jacky Durand, al traguardo con il tempo di 5h45'14\" alla media di 44,231\u00a0km/h.\nPartenza a Saint-Arnoult-en-Yvelines con 179 ciclisti di cui 145 portarono a termine il percorso."}
{"id": "3426275", "revid": "287204", "url": "https://it.wikipedia.org/wiki?curid=3426275", "title": "26551 Shenliangbo", "text": "26551 Shenliangbo \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5642070\u00a0UA e da un'eccentricit\u00e0 di 0,0868843, inclinata di 2,78744\u00b0 rispetto all'eclittica."}
{"id": "3426277", "revid": "1318658", "url": "https://it.wikipedia.org/wiki?curid=3426277", "title": "Askia Mohammad I", "text": "Biografia.\nAskia si impose come successore di Sonni Ali, di cui era stato un generale, deponendo l'erede legittimo, Sonni Baru, poich\u00e9 questi si era rifiutato di convertirsi all'islam\nIl nuovo sovrano condusse una vasta campagna di espansione territoriale, soprattutto ai danni dell'impero del Mali e del popolo degli Hausa che abitava il basso corso del fiume Niger, rendendo il Songhai il pi\u00f9 esteso paese nella storia dell'Africa occidentale. Nel 1515 assoggett\u00f2 anche il sultanato di Agadez, rendendolo vassallo. L'unificazione della regione, la conquista di ricche citt\u00e0 come Timbuct\u00f9 e Djenn\u00e9, e l'istituzione di un efficiente sistema burocratico e fiscale diedero un forte impulso al commercio (anche con l'Europa e con l'Asia) e favorirono la rinascita culturale del Mali.\nSotto il suo regno, l'islam divenne religione di Stato, vennero istituite nuove scuole coraniche in tutto il paese e rafforzato - anche per garantire legittimit\u00e0 alla nuova linea dinastica - il legame con l'\u00e9lite culturale di Timbuctu che divenne il principale centro culturale dell'impero assieme alla capitale Gao.\nAskia, che era un fervente musulmano, \u00e8 ricordato anche per il suo pellegrinaggio (hajj) alla Mecca, compiuto tra il 1495 e il 1497, e si ritiene tradizionalmente che sia stato tumulato nella cosiddetta tomba di Askia, un complesso monumentale - dal 2004, patrimonio dell'Umanit\u00e0 dell'UNESCO - situato a Gao e costituito da una tomba piramidale, due moschee e un cimitero.\nL'organizzazione imperiale sotto Askia e l'et\u00e0 d'oro di Timbuctu.\nA livello politico-amministrativo, sotto il governo di Askia, furono introdotte le cariche di \"askiya\" (che avrebbe designato il sovrano imperiale fino all'occupazione marocchina), \"kurmina fari\" (governatore delle province occidentali, carica usualmente ricoperta dal fratello del sovrano che svolgeva anche il ruolo di vicer\u00e9), \"dendi fari\" (governatore del sud-est); altre figure di rilievo della complessa organizzazione statuale erano il \"fari mondio\", che supervisionava l'esazione delle imposte, e il \"karei farma\" che era preposto alla gestione delle relazioni commerciali con Arabi e Berberi. Anche l'esercito fu riorganizzato su base territoriale: il comando militare era affidato a comandanti regionali che erano affiancati dagli \"hi-koi\" (\"comandanti delle canoe\") che organizzavano il trasporto delle truppe lungo il fiume Niger. L'economia dell'impero poggiava sul commercio, l'agricoltura e l'utilizzo degli schiavi la cui gestione era affidata ai \"fanfa\" (gli ufficiali degli schiavi) che dirigevano le piantagioni reali.\nAll'epoca della conquista di Timbuctu da parte di Songhai, la madrassa di Sankor\u00e9 rivestiva da oltre un secolo un ruolo di assoluta preminenza sia come polo culturale che come centro di insegnamento e diffusione dell'islam nell'intera Africa: il complesso dell'universit\u00e0 di Timbuctu (che comprendeva, oltre a quella di Sankor\u00e9, anche le moschee di Djinguereber e di Sidi Yahya) poteva ospitare, infatti, fino a 25\u00a0000 studenti e possedeva una delle pi\u00f9 grandi librerie del mondo medievale (tra 400\u00a0000 e 700\u00a0000 manoscritti, una collezione superata nel continente solamente dalla biblioteca di Alessandria).\nDurante il periodo di pace e prosperit\u00e0 inaugurato dai successori di Askia, il complesso universitario maliano fu ulteriormente espanso e ne venne incentivata la produzione letteraria, in particolare in ambito giuridico e storiografico, una produzione che non sarebbe venuta meno neppure con il crollo dell'impero e la turbolenta occupazione marocchina (1591-1661): risalgono, infatti, a quest'epoca le opere di Ahmed Baba (1556-1627) sulla legge islamica e le cronache storiche di Muhammad Kati (\"Tarik al-Fattah\", \"Storia della conquista\") e di Abd al-Rahman al-Sadi (1595-1655 o 1656, autore del \"Tar\u012bkh al-S\u016bd\u0101n\", \"Storia del Paese dei Neri\" o \"Storia del Sudan\").\nNella cultura di massa.\nAskia \u00e8 il leader della civilt\u00e0 Songhai nel videogioco strategico a turni 4X \"Sid Meier's Civilization V\", uscito nel 2010."}
{"id": "3426278", "revid": "319329", "url": "https://it.wikipedia.org/wiki?curid=3426278", "title": "Paris-Tours 1998", "text": ""}
{"id": "3426279", "revid": "287204", "url": "https://it.wikipedia.org/wiki?curid=3426279", "title": "26557 Aakritijain", "text": "26557 Aakritijain \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7304667\u00a0UA e da un'eccentricit\u00e0 di 0,1061991, inclinata di 3,90176\u00b0 rispetto all'eclittica."}
{"id": "3426280", "revid": "287204", "url": "https://it.wikipedia.org/wiki?curid=3426280", "title": "26559 Chengcheng", "text": "26559 Chengcheng \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3578917\u00a0UA e da un'eccentricit\u00e0 di 0,1307824, inclinata di 7,51532\u00b0 rispetto all'eclittica."}
{"id": "3426285", "revid": "1573940", "url": "https://it.wikipedia.org/wiki?curid=3426285", "title": "Carthaea saturnioides", "text": "Carthaea saturnioides \u00e8 un lepidottero endemico dell'Australia, unico rappresentante del genere Carthaea , e della famiglia Carthaeidae .\nDescrizione.\nAdulto.\nLe ali presentano ciascuna una grande macchia ocellata, ma mentre quelle sulle ali posteriori sono sempre ben distinte, quelle sulle ali anteriori sono pi\u00f9 piccole e possono in taluni casi avere colori pi\u00f9 spenti. Queste macchie sono visibili su entrambe le pagine alari. Nell'ala anteriore, l'apice ed il margine esterno risultano pi\u00f9 scuri rispetto alla parte basale.\nLe nervature alari ricordano quelle delle Saturniidae, famiglia cui sono filogeneticamente affini.\nL'apertura alare va da 80 a 100\u00a0mm.\nLarva.\nIl bruco di questa specie \u00e8 grigiastro sul dorso e giallo ventralmente e sulle pseudozampe; esso presenta una fila di macchie chiare in posizione pseudodorsale, mentre lungo la linea spiracolare sono visibili macchie a forma di occhio.\nDistribuzione e habitat.\nL'areale di questa specie \u00e8 limitato alla parte sud-occidentale dello Stato dell'Australia Occidentale.\nBiologia.\nI bruchi hanno attivit\u00e0 diurna, mentre gli adulti volano esclusivamente di notte.\nQuando vengono disturbate, queste falene tendono ad abbassare il capo e l'addome, e portare in avanti le ali anteriori, cos\u00ec da esporre le grosse macchie sulle ali posteriori; queste ultime vengono fatte oscillare da una parte all'altra, dando all'aggressore la sensazione di essere osservato da un grosso uccello (ad es. un gufo), cos\u00ec da indurlo a desistere dall'aggressione.\nPeriodo di volo.\nGli adulti volano da ottobre a dicembre.\nAlimentazione.\nI bruchi si alimentano alle spese di foglie di alcuni generi della famiglia Proteaceae tra cui:\nTassonomia.\nSottospecie.\nNon sono state descritte sottospecie.\nSinonimi.\nNon sono stati riportati sinonimi."}
{"id": "3426286", "revid": "287204", "url": "https://it.wikipedia.org/wiki?curid=3426286", "title": "26575 Andreapugh", "text": "26575 Andreapugh \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4418575\u00a0UA e da un'eccentricit\u00e0 di 0,1911461, inclinata di 3,62061\u00b0 rispetto all'eclittica."}
{"id": "3426292", "revid": "606039", "url": "https://it.wikipedia.org/wiki?curid=3426292", "title": "Carthaeidae", "text": ""}
{"id": "3426294", "revid": "606039", "url": "https://it.wikipedia.org/wiki?curid=3426294", "title": "Carthaea", "text": ""}
{"id": "3426295", "revid": "287204", "url": "https://it.wikipedia.org/wiki?curid=3426295", "title": "26578 Cellinekim", "text": "26578 Cellinekim \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,9922960\u00a0UA e da un'eccentricit\u00e0 di 0,0986025, inclinata di 9,88059\u00b0 rispetto all'eclittica."}
{"id": "3426307", "revid": "599013", "url": "https://it.wikipedia.org/wiki?curid=3426307", "title": "Z'micer Ljanc\u0117vi\u010d", "text": "Biografia.\n\u00c8 il fratello minore di Aleksandr, anch'egli calciatore del Dnjapro Mahil\u00eb\u016d."}
{"id": "3426311", "revid": "339392", "url": "https://it.wikipedia.org/wiki?curid=3426311", "title": "Lipservice tour 2005/2006", "text": ""}
{"id": "3426315", "revid": "339392", "url": "https://it.wikipedia.org/wiki?curid=3426315", "title": "Aleksandr Lentsevich", "text": ""}
{"id": "3426322", "revid": "339392", "url": "https://it.wikipedia.org/wiki?curid=3426322", "title": "Provincia di Guip\u00fazcoa", "text": ""}
{"id": "3426331", "revid": "80339", "url": "https://it.wikipedia.org/wiki?curid=3426331", "title": "Alapayevsk", "text": ""}
{"id": "3426332", "revid": "80339", "url": "https://it.wikipedia.org/wiki?curid=3426332", "title": "Alapajevsk", "text": ""}
{"id": "3426333", "revid": "339392", "url": "https://it.wikipedia.org/wiki?curid=3426333", "title": "Dmitrij Lentsevic", "text": ""}
{"id": "3426334", "revid": "339392", "url": "https://it.wikipedia.org/wiki?curid=3426334", "title": "Dmitrij Lentsevich", "text": ""}
{"id": "3426336", "revid": "599013", "url": "https://it.wikipedia.org/wiki?curid=3426336", "title": "Aljaksandr Ljanc\u0117vi\u010d", "text": "Biografia.\n\u00c8 il fratello maggiore di Dmitrij, anch'egli calciatore che milita nel Bohemians Praga, squadra ceca."}
{"id": "3426342", "revid": "339392", "url": "https://it.wikipedia.org/wiki?curid=3426342", "title": "Aleksandr Lentsevic", "text": ""}
{"id": "3426343", "revid": "2074952", "url": "https://it.wikipedia.org/wiki?curid=3426343", "title": "Lotte Verbeek", "text": "Biografia.\n\u00c8 vincitrice del Pardo d'oro come migliore attrice al Festival del film Locarno del 2009 per il suo ruolo in \"Nothing Personal\", per lo stesso ruolo ha ricevuto il premio della European Film Promotion al Festival internazionale del cinema di Berlino del 2010.\nNello stesso anno \u00e8 una delle sorelle Lescano nella miniserie \"Le ragazze dello swing\" diretta da Maurizio Zaccaro.\nNel 2011 \u00e8 Giulia Farnese nella serie televisiva \"I Borgia\", in onda su Showtime. Ha raggiunto il successo con l'interpretazione di Lidewij Vliegenthart nel film \"Colpa delle stelle\", tratto dal best seller di John Green, al fianco di Shailene Woodley e Ansel Elgort. \nDal 2014 fa parte del cast di \"Outlander\", interpretando la misteriosa Geillis Duncan nella prima stagione e Jillian Edgars nella seconda.\nNel 2016 ha interpretato Ana, la moglie di Edwin Jarvis, nella serie televisiva \"Agent Carter\".\nDoppiatrici italiane.\nNelle versioni in italiano dei suoi lavori, Lotte Verbeek \u00e8 doppiata da:"}
{"id": "3426346", "revid": "1543377", "url": "https://it.wikipedia.org/wiki?curid=3426346", "title": "F\u00e9lix Dujardin", "text": "Biografia.\nDujardin fu un autodidatta, ma divenne presto celebre per le sue ricerche sugli invertebrati e in particolare sui protozoi, dei quali defin\u00ec per la prima volta il gruppo a partire dai suoi lavori sugli infusori. Chiam\u00f2 quest'insieme \"Rizhopoda\".\nStudi\u00f2 anche i foraminiferi, che identific\u00f2 per primo come esseri unicellulari. Dujardin not\u00f2 come tali organismi avessero in comune una determinata sostanza, sulla quale egli non indag\u00f2 a fondo, pur dandole il nome di \"Sarcode\", ma che in seguito fu chiamata protoplasma da Hugo von Mohl (1805-1872).\nCome botanico studi\u00f2 il vacuolo (componente principale delle cellule vegetali) e lo nomin\u00f2 \"Vacuum\" (vuoto).\nNel 1835 rigett\u00f2 la teoria di Christian Gottfried Ehrenberg (1795-1876) secondo la quale i microrganismi sono degli \"organismi completi\" simili agli animali superiori pluricellulari.\nSi applic\u00f2 altres\u00ec allo studio dei cnidari o celenterati, degli echinodermi e degli elminti: i suoi studi su questi ultimi costituirono le basi della parassitologia.\nNel 1850 fu il primo descrivere i \"corpi fungini\" (mushroom bodies), strutture chiave del sistema nervoso degli insetti.\nNel 1839 aveva ottenuto la cattedra di geologia e mineralogia all'Universit\u00e0 di Tolosa e, l'anno seguente, quella di zoologia all'Universit\u00e0 di Rennes."}
{"id": "3426351", "revid": "599013", "url": "https://it.wikipedia.org/wiki?curid=3426351", "title": "Martin Le\u0161tina", "text": "Caratteristiche tecniche.\n\u00c8 un terzino sinistro."}
{"id": "3426352", "revid": "287204", "url": "https://it.wikipedia.org/wiki?curid=3426352", "title": "Martin Lestina", "text": ""}
{"id": "3426363", "revid": "965226", "url": "https://it.wikipedia.org/wiki?curid=3426363", "title": "Mario Morcone", "text": "Biografia.\nNato a Caserta nel 1952, entra a far parte dell'amministrazione civile come consigliere di prefettura. Dopo vari incarichi, nel luglio 1992 \u00e8 capo Segreteria del ministro dell'Interno Nicola Mancino.\nNominato prefetto nel 1993, in questo ruolo \u00e8 stato prima a Rieti (dal 1993 al 1995), poi ad Arezzo (dal 1995 al 2000). Il 10 giugno 1999 viene nominato Prefetto di prima classe. Poi all'estero: dal settembre 1999 nell'ambito della missione delle Nazioni Unite in Kosovo (UNMIK) e a Kosovska Mitrovica citt\u00e0 al confine tra Serbia e Kosovo, dove ha lavorato per l'ONU amministrando il territorio in una situazione molto conflittuale tra le forze in campo, che il suo intervento ha contribuito a migliorare.\nNel 2000 il ritorno in Italia: nominato direttore generale dell'amministrazione civile al Ministero dell'Interno, dal 2001 al 2006, e, successivamente, capo dipartimento dei vigili del fuoco e nel 2006 capo Dipartimento per le libert\u00e0 civili e l'immigrazione: in questo ruolo Morcone ha portato avanti un programma di informatizzazione delle procedure per l'immigrazione regolare (\"click-day\").Dal 26 febbraio al 29 aprile 2008 \u00e8 commissario straordinario per la provvisoria gestione del Comune di Roma dopo le dimissioni di Walter Veltroni, col conferimento dei poteri spettanti al consiglio comunale, alla giunta e al sindaco.\nNel 2010 \u00e8 direttore dell'Agenzia nazionale per l'amministrazione e la destinazione dei beni sequestrati e confiscati alla criminalit\u00e0 organizzata. Fino al dicembre 2010 \u00e8 direttore responsabile della rivista \u201clibert\u00e0civili\u201d (FrancoAngeli).\nNel marzo 2011 \u00e8 candidato a sindaco della citt\u00e0 di Napoli, con una lista civica sostenuta da Partito Democratico e SEL, ma non accede al ballottaggio, superato da Luigi De Magistris (IdV) e da Gianni Lettieri (PdL). Nel giugno 2011 viene sostituito all'Agenzia beni confiscati e destinato all'incarico di ristrutturazione della rete delle prefetture italiane. Durante il governo di Mario Monti \u00e8 capo di gabinetto del ministro Andrea Riccardi.\nDal giugno 2014 \u00e8 di nuovo Capo del Dipartimento per le Libert\u00e0 Civili e l'Immigrazione presso il Ministero dell'Interno.\nNel gennaio 2017 viene nominato Capo di Gabinetto del Ministero dell'Interno, in sostituzione del Prefetto Luciana Lamorgese, destinata alla guida della Prefettura di Milano. \nIl 26 giugno 2018 viene nominato direttore del CIR, Consiglio Italiano per i Rifugiati."}
{"id": "3426369", "revid": "599013", "url": "https://it.wikipedia.org/wiki?curid=3426369", "title": "Lovre Vulin", "text": "Biografia.\nSecondo altre fonti il luogo di nascita di Vulin sarebbe Zara."}
{"id": "3426371", "revid": "126257", "url": "https://it.wikipedia.org/wiki?curid=3426371", "title": "Carburatore quadruplo corpo", "text": ""}
{"id": "3426372", "revid": "126257", "url": "https://it.wikipedia.org/wiki?curid=3426372", "title": "Carburatore a quadruplo corpo", "text": ""}
{"id": "3426373", "revid": "126257", "url": "https://it.wikipedia.org/wiki?curid=3426373", "title": "Carburatore a triplo corpo", "text": ""}
{"id": "3426374", "revid": "599013", "url": "https://it.wikipedia.org/wiki?curid=3426374", "title": "Michal \u017di\u017eka", "text": "Carriera.\nClub.\nNel 2011 \u00e8 stato acquistato dal Bohemians 1905 firmando un contratto con scadenza nel 2013."}
{"id": "3426375", "revid": "123324064", "url": "https://it.wikipedia.org/wiki?curid=3426375", "title": "Ferdynand Ossendowski", "text": "Biografia.\nI primi anni.\nFerdynand Antoni Ossendowski nacque il 27 maggio 1876, nella villa di famiglia vicino a Ludza nella voblasc' di Vicebsk. Studi\u00f2 presso il rinomato ginnasio di Kam\"janec'-Podil's'kyj, ma dovendosi trasferire con il padre, un medico di fama, si diplom\u00f2 a San Pietroburgo. Poi si iscrisse alla facolt\u00e0 matematico-fisica della locale universit\u00e0, dove studi\u00f2 chimica. In qualit\u00e0 di assistente del professor Aleksander Zalewski, viaggi\u00f2 in molte zone remote, tra cui la Siberia, il Caucaso e i Monti Altai. Durante l'estate, spesso lavor\u00f2 come scrittore sulla nave di linea Odessa-Vladivostok, un lavoro che gli permise di visitare molte parti dell'Asia, compreso il Giappone, Sumatra, Cina, Malaysia e Indonesia. Per la descrizione del suo viaggio in Crimea e a Costantinopoli ricevette le sue prime royalty. Grazie al suo viaggio in India (Chmura nad Gangesem: le nubi sul Gange) ottenne il prestigioso premio della Societ\u00e0 letteraria di San Pietroburgo.\nNel 1899, dopo la sommossa di studenti a San Pietroburgo, Ossendowski fu costretto a lasciare la Russia imperiale e trasferirsi a Parigi, dove continu\u00f2 i suoi studi alla Sorbona, i suoi professori furono Maria Curie-Sklodowska e Marcelin Berthelot. \u00c8 possibile che abbia ricevuto un dottorato di nuovo in Russia, ma nessun documento lo pu\u00f2 certificare. Nel 1901 gli fu permesso di ritornare in Russia, dove il professor Zalewski lo invit\u00f2 alla nuova fondazione del Institute of Technology dell'Universit\u00e0 di Tomsk. Ossendowski contribu\u00ec tenendo lezioni di chimica e fisica. Allo stesso tempo, tenne lezioni presso l'Accademia agraria pubblicando numerosi lavori scientifici in materia di idrologia, geologia, chimica fisica, geografia e fisica.\nDopo lo scoppio della guerra russo-giapponese (1904-1905) Ossendowski si trasfer\u00ec a Harbin in Manciuria, dove fond\u00f2 il Central Technical Research Laboratory, un istituto finanziato dai russi per lo sviluppo dei giacimenti della zona. Allo stesso tempo, diresse la sezione locale della Societ\u00e0 geografica russa a Vladivostok. Come tale fece numerosi viaggi in Corea, Sachalin, Ussuri e sulle rive dello stretto di Bering. In Manciuria divenne anche uno dei leader della diaspora polacca e pubblic\u00f2 il suo primo romanzo in lingua polacca, \"Noc\" (\"Notte\"). Fu anche coinvolto nel Comitato rivoluzionario centrale, un'organizzazione di sinistra che cerc\u00f2 di prendere il potere in Manciuria durante la rivoluzione del 1905. Dopo il fallimento della rivoluzione, Ossendowski organizz\u00f2 uno sciopero contro la brutale repressione del Regno di Polonia, per il quale fu arrestato. Un tribunale militare lo condann\u00f2 a morte per cospirazione contro lo zar, ma la sua pena fu poi commutata in diversi anni di lavori forzati.\nDa San Pietroburgo alla Cina.\nNel 1907 fu rilasciato dalla prigione con un cosiddetto \"Biglietto Lupo\", che gli impediva di trovare un lavoro o di lasciare la Russia. Si dedic\u00f2 alla scrittura del romanzo \"V ludskoi Pyli\", che raccontava il suo soggiorno nelle prigioni russe: con questo libro, che Lev Tolstoj cit\u00f2 come uno dei suoi preferiti, guadagn\u00f2 molta popolarit\u00e0 in Russia, popolarit\u00e0 che gli permise di tornare a San Pietroburgo nel 1908. In quel periodo continu\u00f2 a scrivere libri e fu al tempo stesso a capo della Societ\u00e0 del \"Settore oro e platino\" oltre a collaborare con diversi giornali e riviste, russi e polacchi. Dopo lo scoppio della prima guerra mondiale, Ossendowski continu\u00f2 a pubblicare libri, compreso un romanzo di fantascienza, un romanzo di propaganda sulle spie tedesche in Russia ed un opuscolo che descrive i crimini di guerra tedeschi ed austro-ungarici.\nDopo lo scoppio della rivoluzione di febbraio del 1917, Ossendowski si spost\u00f2 ancora una volta, in Siberia, questa volta a Omsk, dove cominci\u00f2 a dare lezioni presso la locale universit\u00e0. Dopo la Rivoluzione d'Ottobre e lo scoppio della guerra civile russa, fu coinvolto nel governo anti-rivoluzionario russo guidato dal governatore supremo ammiraglio Aleksandr Vasil'evi\u010d Kol\u010dak. Prestando servizi in varie mansioni, tra gli altri, come ufficiale dei servizi segreti, inviato al Corpo di intervento degli Stati Uniti e come assistente polacco alla quinta divisione del maggiore Walerian Czuma. Nel 1918 fu responsabile del trasferimento di molti documenti sia zaristi che dell'Armata Bianca per trovare un accordo, tra cui molte dimostrazioni di sostegno tedesco per Lenin ed i bolscevichi (i cosiddetti Documenti Sisson).\nDopo la sconfitta di Aleksandr Vasil'evi\u010d Kol\u010dak nel 1920, Ossendowski si un\u00ec a un gruppo di polacchi dell'armata bianca, cercando di fuggire al controllo comunista siberiano attraversando India, Mongolia, Cina e Tibet. Dopo un viaggio di parecchie migliaia di chilometri il gruppo raggiunse la Mongolia, dove ricevette il diritto di cittadinanza dal misterioso barone Roman von Ungern-Sternberg. Il barone era un mistico, era affascinato dalle credenze e le religioni dell'Estremo Oriente come il buddhismo e il lamaismo, credeva di essere la reincarnazione di Dayisun Tngri, il dio mongolo della guerra. La filosofia del Barone era una confusa miscela di nazionalismo russo e credenze cinesi e mongole. Tuttavia dimostr\u00f2 di essere un grande comandante militare e le sue forze crebbero rapidamente.\nOssendowski si arruol\u00f2 nell'esercito del barone von Ungern-Sternberg come un ufficiale comandante di una delle truppe di autodifesa. Divenne anche consigliere politico del barone e capo dei servizi segreti. Poco si sa del suo servizio in queste mansioni, ma grazie a questo gli vennero attribuite diverse leggende e la nomea di persona misteriosa. Alla fine del 1920 fu inviato in una missione diplomatica in Giappone e poi negli Stati Uniti, non torn\u00f2 mai pi\u00f9 in Mongolia. Alcuni autori ritengono che Ossendowski fu una delle persone che nascondevano il tesoro semi-leggendario del Barone Sanguinario.\nDopo il suo arrivo a New York, Ossendowski inizi\u00f2 a lavorare per il servizio diplomatico polacco e a volte come spia. Alla fine del 1921 pubblic\u00f2 il suo primo libro in lingua inglese: \"Bestie, Uomini e Dei\". Il romanzo descrive i suoi viaggi durante la guerra civile russa e le guerre guidate dal Barone Sanguinario, divenne un grande successo e un best seller. Nel 1923 \u00e8 stato tradotto in polacco e poi in diverse altre lingue.\nIl ritorno in Polonia.\nNel 1922 Ferdynand Ossendowski ritorn\u00f2 in Polonia e si stabil\u00ec a Varsavia. Immediatamente dopo il suo ritorno, cominci\u00f2 a dare lezioni nella Libera Universit\u00e0 polacca, nella Scuola Superiore di Guerra ed a scienze politiche presso l'Universit\u00e0 di Varsavia. Allo stesso tempo \u00e8 rimasto consigliere del governo polacco e un sovietologo esperto. Ha continuato a viaggiare in diverse parti del mondo e dopo ogni viaggio ha pubblicato un libro o due. Nel periodo tra le due guerre era considerato il creatore di un genere distinto chiamato il romanzo di viaggio. Con oltre 70 libri pubblicati in Polonia e tradotto quasi 150 volte in 20 altre lingue, Ossendowski \u00e8 stato anche il secondo autore pi\u00f9 popolare polacco all'estero, dopo Henryk Sienkiewicz. Ha ripetuto il successo del suo \"Bestie, Uomini e Dei\" con un libro su Lenin, in cui ha criticato apertamente i metodi comunisti e le politiche della Russia, cos\u00ec come la doppia faccia dei dirigenti comunisti. In Polonia, tre dei suoi libri furono vietati durante la seconda guerra mondiale.\nSeconda guerra mondiale.\nDopo la guerra difensiva polacca del 1939 e lo scoppio della seconda guerra mondiale, Ferdynand Ossendowski rimase a Varsavia, dove ha vissuto al 27 di via Grojecka. Nel 1942 si convert\u00ec dal luteranesimo al cattolicesimo e l'anno successivo entr\u00f2 a far parte del nascosto partito Narodowa Demokracja. Ha lavorato nelle strutture dei Servizi Segreti e hanno collaborato con la Delegazione del Governo Polacco alla formazione della resistenza polacca durante la seconda guerra mondiale.\nDopo la rivolta di Varsavia, Ossendowski, ormai gravemente ammalato, si trasfer\u00ec al villaggio di \u017b\u00f3\u0142win, nei pressi del sobborgo di Varsavia del Milan\u00f3wek, dove mor\u00ec il 3 gennaio 1945. Fu sepolto il giorno dopo nel cimitero locale in Milan\u00f3wek.\nDopo la morte.\nDue settimane dopo la morte di Ossendowski, il 18 gennaio, l'area fu sequestrata dall'Armata Rossa. Si \u00e8 scoperto che Ossendowski era ricercato dalla NKVD e veniva considerato un nemico del popolo per il suo libro su Lenin e il sistema sovietico. Gli agenti sovietici riesumarono il suo corpo per confermare la sua identit\u00e0 e confermare il decesso.\nDopo la guerra, le autorit\u00e0 comuniste sovietiche a guida della Polonia vietarono tutti i libri di Ossendowski. Il suo nome non fu citato nelle enciclopedie e tutti i suoi libri furono confiscati dalle librerie e bruciati. La loro diffusione riprese solo dopo la caduta del Muro di Berlino nel 1989."}
{"id": "3426378", "revid": "767487", "url": "https://it.wikipedia.org/wiki?curid=3426378", "title": "Petr Ben\u00e1t", "text": ""}
{"id": "3426379", "revid": "123527685", "url": "https://it.wikipedia.org/wiki?curid=3426379", "title": "Crysis (serie)", "text": "Crysis \u00e8 una serie di videogiochi di tipo sparatutto in prima persona, sviluppata da Crytek e pubblicata da Electronic Arts, attualmente composta da 3 titoli e 2 espansioni.\nNel 2009 \u00e8 stato messo in commercio il \"Crysis Maximum Edition\", un pacchetto contenente il primo capitolo della serie con le sue due espansioni Crysis Warhead e Crysis Wars.\nModalit\u00e0 di gioco.\nLa particolarit\u00e0 della serie sta nella dotazione del personaggio interpretato dal giocatore: in ogni titolo il protagonista ha a disposizione un'avanzatissima nanotuta militare, sviluppata come esperimento bellico, capace di esaltare le sue abilit\u00e0 e di conferirgli poteri speciali. Questi poteri consistono in alcune \"modalit\u00e0\" (attive o passive) possedute dalla tuta: la \"corazza massima\" accresce la resistenza a proiettili, esplosioni e cadute; la \"forza massima\" aumenta la forza fisica, consentendo di spostare e lanciare oggetti molto pesanti e saltare molto in alto, oltre che ferire mortalmente senza armi; la \"velocit\u00e0 massima\" conferisce la capacit\u00e0 di correre, spostarsi ed agire a velocit\u00e0 sovraumane; l'\"occultamento\", infine, fornisce una quasi totale invisibilit\u00e0. L'utilizzo di tali modalit\u00e0 \u00e8 vincolato al consumo di una certa quantit\u00e0 di energia della nanotuta: quando questa si scarica, \u00e8 necessario disattivare tutte le modalit\u00e0 per qualche istante per permetterle di ricaricarsi.\nPer altri versi tutti i titoli della saga possiedono le normali caratteristiche di un FPS, con armi convenzionali e futuristiche, esplosivi ed attacchi corpo a corpo. Le caratteristiche dei titoli fanno s\u00ec che in alcune circostanze il giocatore possa scegliere se assumerne un basso profilo temporaneo (come per un videogioco stealth) o agire in modo frenetico tenendo un alto profilo.\nSerie principale.\nPrologo.\nNel 1939, a Tunguska, una navetta di supporto dei Ceph(il nome della razza aliena antagonista nella Serie), inviata per soccorrere una nave aliena sepolta nelle isole Lingshan(un arcipelago fittizio, su cui \u00e8 ambientato il primo capitolo della saga), venne colpita da una pioggia di meteoriti. L\u2019impatto fece schiantare al suolo la navetta uccidendo i quattro Ceph all\u2019interno e lasciando il Nano Tessuto che stavano trasportando allo scoperto. \nNel 1960, due scienziati di nome Jacob Hargreave e Karl Ernst Rasch, durante una spedizione in Russia, entrarono in contatto con questi resti. Scesi dall\u2019aereo, Rasch e Hargreave andarono a controllare questi resti. Rimasero sorpresi da ci\u00f2 che trovarono: quattro corpi di colore azzurro morti e viscidi simili a calamari, ed uno strano materiale. Decisero di prelevarlo e di tornare in America per studiarlo. Arrivati a New York, portarono il tessuto e i corpi alieni in un edificio, situato vicino al distretto finanziario, ed iniziarono a lavorarci. Dopo alcuni test scoprirono il vero potere del Nano Tessuto: mentre era collegato a dei computer, inizio a sovraccaricarsi fino a diventare invisibile. Rasch poi lo colp\u00ec con un coltello, che si spezz\u00f2. Gli scienziati decisero quindi di dare luce ad un progetto che avrebbe potuto cambiare il futuro, il corso delle guerre e avrebbe potuto dare grandi risvolti all\u2019America. Fondarono una societ\u00e0 chiamata Hargreave-Rasch biochemical e denominarono il loro progetto \"Nanotuta\", una tuta militare creata col tessuto alieno, in grado di potenziare le doti fisiche di chi la indossa. \nQuando il primo prototipo venne completato, si scopr\u00ec che mandava un segnale che rimbalzava in una montagna situata nelle isole Lingshan, al largo delle Filippine. Decisero quindi di organizzare una missione in queste isole e Hargreave part\u00ec. Entrato, durante il cammino ebbe un attacco cerebrale seguito da una voce sussurrante nella sua testa ; la voce chiese ad Hargreave il motivo per cui era in quel posto, e del perch\u00e9 avesse con se il nanotuessuto. Hargreave disse quindi che aveva trovato questo materiale per caso e che voleva creare un progetto con il quale avrebbe potuto conquistare il mondo. Allora questa voce si manifest\u00f2, disse che era la mente alveare dei Ceph e mostr\u00f2 lui chi e cos\u2019erano realmente: creature provenienti dalla galassia M33, stabilizzate sul Pianeta da milioni di anni, ma ormai quasi tutte \"addormentate\". La mente alveare poi mostr\u00f2 ad Hargreave il futuro, con la Terra conquistata dai Ceph. Hargreave, volendo contrastare gli alieni, pens\u00f2 di costruire una Nanotuta molto pi\u00f9 potente, ma fu allora che la mente alveare gli lesse nel pensiero, e stabil\u00ec un patto con lui. Stabilirono che l'uomo avrebbe dovuto creare una Nanotuta che sarebbe stata in grado di evolversi e di poter diventare indistruttibile, che avrebbe facilitato la colonizzazione degli alieni, e in cambio la mente alveare gli avrebbe permesso di tornare in vita durante l\u2019invasione che sarebbe avvenuta nel 2023 e di dargli un ruolo di spicco nella loro societ\u00e0. \nHargreave accett\u00f2, e torn\u00f3 in America. Trov\u00f2 Rasch che aveva intenzione di allungare la sua vita, inserendosi materiali ceph all'interno del corpo, per prevenire la morte. Rasch non sembrava interessato alla progettazione delle Nanotute, ma durante un sogno venne contattato dalla mente alveare, la quale disse che per vivere con quel materiale ceph all\u2019interno del suo corpo avrebbe avuto bisogno della sua energia o sarebbe morto in 2 giorni. Rasch accett\u00f2 e gli fu detto di entrare nella base sotto New York, dove si colleg\u00f2 alla fonte energetica Ceph, la quale inizi\u00f2 ad attivarsi mettendo in funzione le macchine che sarebbero servite per la creazione dei \"Ceph fase due\", evoluti per combattere a terra. \nHargreave poi, dopo essersi separato da Rasch, costru\u00ec un nuovo laboratorio, e diede l\u2019ordine di costruire un laboratorio a Roosevelt Island, grazie al quale sarebbe stato protetto dalle spore del virus alieno che avrebbe favorito l\u2019invasione, come rivelato dalla mente alveare. In questa struttura chiamata Prisma, poi denominata da Hargreave CryNet, vennero trasportati macchinari avanzatissimi ed ogni materiale non umano e di Nano Tessuto, e venne inoltre creata una vasca di stasi che sarebbe poi servita ad Hargreave per tenere il cervello vivo e il corpo non danneggiato una volta morto. Trasferitosi a Roosevelt Island cre\u00f2 molti altri prototipi, tra cui le versioni per marines. Dove poi si fece mettere nella vasca di stasi per poi morire fisicamente, ma con la possibilit\u00e0 di poter seguire gli eventi del mondo grazie ad un macchinario collegato al cervello. \nI C.E.L.L. Organizzazione paramilitare che prese parte agli eventi ceph, iniziarono la conquista del mondo proponendosi come esercito privato, grazie al potere di hargreave, che, con i soldi e le armi finanzi\u00f2 la loro avanzata. Grazie al loro potere, la compagnia divenne un vero e proprio esercito, si infilarono all\u2019interno dei governi mondiali attraverso corruzione e finanziamenti, prendendo sempre pi\u00f9 potere decisionale in ogni azione militare e non. Cos\u00ec facendo, governo dopo governo, arrivarono ad essere presenti in tutto il mondo, eliminando chi si opponeva all\u2019interno dei governi al loro volere.\nNel 2020, fu organizzata una guerra fra USA e Corea del Nord, combattuta con un pretesto sulle Lingshan, conflitto creato con lo scopo di testare le Nanotute appena ultimate, e allo stesso tempo permettere alla nave Ceph, sepolta all'interno della montagna principale dell'Isola, di attivarsi e risvegliare gli alieni invasori, grazie al segnale energetico che le tute inviano alla nave(caratteristica ignota ai soldati a cui le tute sono state sottoposte). Con l'atterraggio dei soldati Statiunitense sull'isola, inizia il primo capitolo della serie.\nCrysis (2007).\nIl primo capitolo della saga \u00e8 ambientato nel 2020 su un'isola tropicale dell'arcipelago delle Lingshan. Dopo l'invio di una richiesta d'aiuto di alcuni scienziati americani, rimasti prigionieri dell'esercito nordcoreano, il governo statunitense manda in loro soccorso una squadra speciale chiamata Raptor e incontrando delle creature gi\u00e0 li in precedenza che ghiacciano qualsiasi cosa e vogliono riprendersi l'isola.\nCrysis 2 (2011).\nIl secondo capitolo \u00e8 ambientato nel 2023 nella grande metropoli di New York, devastata da un nuovo attacco alieno. Prophet, un membro del Raptor team gi\u00e0 incontrato in Crysis, combattendo gli alieni viene contaminato dalle loro spore ed \u00e8 costretto a suicidarsi; ma prima di morire lascia la sua tuta ad Alcatraz, un marine americano che si trova cos\u00ec a dover fronteggiare l'avanzata aliena nella Grande Mela.\nCrysis 3 (2013).\nIl terzo capitolo, svelato per errore l'11 aprile 2012, \u00e8 stato annunciato ufficialmente cinque giorni dopo, il 16 aprile: il gioco \u00e8 ambientato nuovamente a New York ma nell'anno 2047, con la citt\u00e0 ormai in rovina, ed \u00e8 uscito in Europa il 22 febbraio del 2013 su PC, PlayStation 3 ed Xbox 360.\nNel nuovo gioco si potr\u00e0 utilizzare, tra le varie armi, un avanzatissimo arco compound per uccidere i nemici in modalit\u00e0 stealth; inoltre New York sar\u00e0 situata sotto una speciale nanocupola, la Liberty Dome, costruita per contenere l'invasione Ceph, e che la citt\u00e0 sar\u00e0 suddivisa in vari ambienti: alcuni tipicamente cittadini, altri trasformati dal tempo in una vera e propria giungla. Il protagonista sar\u00e0 Prophet, supportato dal sergente Psycho (gi\u00e0 comparso nel primo capitolo).\nMultiplayer.\nAl Gamescom 2012 \u00e8 stata poi svelata una nuova modalit\u00e0 multigiocatore vfgc chiamata \"Hunter\": 2 predatori con la nanotuta e l'arco compound dovranno uccidere 14 C.E.L.L. entro 2 minuti. Ogni volta che un C.E.L.L. verr\u00e0 ucciso, rinascer\u00e0 tra le file degli Hunters (player con la nanotuta).\nEspansioni.\nCrysis Warhead (2008).\n\"Crysis Warhead\" \u00e8 un'espansione del primo titolo che porta avanti una storia parallela alla vicenda principale. Ne \u00e8 protagonista Psycho, un membro del Raptor team.\nCrysis Wars (2008).\n\"Crysis Wars\" \u00e8 un'espansione del primo titolo venduta insieme a Crysis Warhead per migliorare il comparto multiplayer. Contiene 21 mappe e 3 modalit\u00e0 di gioco."}
{"id": "3426382", "revid": "39631302", "url": "https://it.wikipedia.org/wiki?curid=3426382", "title": "La bella e la bestia 3 - Il mondo incantato di Belle", "text": ""}
{"id": "3426383", "revid": "559014", "url": "https://it.wikipedia.org/wiki?curid=3426383", "title": "Marvel Entertainment Television", "text": ""}
{"id": "3426384", "revid": "298055", "url": "https://it.wikipedia.org/wiki?curid=3426384", "title": "Mr. Yin &amp; Mr. Yang", "text": ""}
{"id": "3426385", "revid": "125621457", "url": "https://it.wikipedia.org/wiki?curid=3426385", "title": "Peter \u010cern\u00e1k", "text": ""}
{"id": "3426392", "revid": "1971044", "url": "https://it.wikipedia.org/wiki?curid=3426392", "title": "Ka\u00e9di", "text": "Kaedi, (\u0643\u064a\u0647\u064a\u062f\u064a in Arabo), \u00e8 una citt\u00e0 della Mauritania capoluogo della regione di Gorgol.\nLa citt\u00e0 si trova vicino al confine con il Senegal e sulla riva destra del fiume Senegal. Grazie al terreno reso fertile dalle inondazioni stagionale del Senegal e dei suoi affluenti si sono sviluppate in modo considerevole le culture di cereali e gomma arabica. Buona la pesca. La citt\u00e0 possiede inoltre l'unico ospedale della regione, progettato e costruito esclusivamente con biomateriali dall'architetto italiano Fabrizio Carola ed un aeroporto."}
{"id": "3426393", "revid": "287204", "url": "https://it.wikipedia.org/wiki?curid=3426393", "title": "Andre Frossard", "text": ""}
{"id": "3426394", "revid": "287204", "url": "https://it.wikipedia.org/wiki?curid=3426394", "title": "Andr\u00e8 Frossard", "text": ""}
{"id": "3426396", "revid": "1310927", "url": "https://it.wikipedia.org/wiki?curid=3426396", "title": "Grigorij \u010cirkin", "text": ""}
{"id": "3426397", "revid": "521302", "url": "https://it.wikipedia.org/wiki?curid=3426397", "title": "Grigorii Cirkin", "text": ""}
{"id": "3426398", "revid": "643662", "url": "https://it.wikipedia.org/wiki?curid=3426398", "title": "Grigori Chirkin", "text": ""}
{"id": "3426399", "revid": "521302", "url": "https://it.wikipedia.org/wiki?curid=3426399", "title": "Grigori Tchirkin", "text": ""}
{"id": "3426402", "revid": "767487", "url": "https://it.wikipedia.org/wiki?curid=3426402", "title": "Scipione Bellabona", "text": "Biografia.\nNacque ad Avellino e divenne baccelliere dopo esser entrato nell'Ordine dei Frati Minori Conventuali. Trascorse in Irpinia tutta la sua vita, prevalentemente ad Avellino ma anche in molti conventi della provincia di cui assunse la carica di superiore. Dedic\u00f2 la sua intera vita alla ricerca storica, specie alle notizie relative alla storia di Avellino e provincia. Ha ricevuto molte critiche dagli storici pi\u00f9 recenti, che hanno respinto molte sue tesi ritenute fantasiose e superficiali per quanto concerne l'uso delle fonti."}
{"id": "3426403", "revid": "599013", "url": "https://it.wikipedia.org/wiki?curid=3426403", "title": "Pavel Mezl\u00edk", "text": ""}
{"id": "3426404", "revid": "292162", "url": "https://it.wikipedia.org/wiki?curid=3426404", "title": "Statue e monumenti dei patrioti sul Gianicolo", "text": ""}
{"id": "3426406", "revid": "287204", "url": "https://it.wikipedia.org/wiki?curid=3426406", "title": "Pavel Mezlik", "text": ""}
{"id": "3426408", "revid": "287204", "url": "https://it.wikipedia.org/wiki?curid=3426408", "title": "Michal Zizka", "text": ""}
{"id": "3426409", "revid": "11266", "url": "https://it.wikipedia.org/wiki?curid=3426409", "title": "Ferdinand Ossendowski", "text": ""}
{"id": "3426410", "revid": "287204", "url": "https://it.wikipedia.org/wiki?curid=3426410", "title": "Petr Benat", "text": ""}
{"id": "3426411", "revid": "287204", "url": "https://it.wikipedia.org/wiki?curid=3426411", "title": "Peter Cernak", "text": ""}
{"id": "3426413", "revid": "648716", "url": "https://it.wikipedia.org/wiki?curid=3426413", "title": "Atar", "text": "Atar, (\u0623\u0637\u0627\u0631 in Arabo), \u00e8 una citt\u00e0 della Mauritania capoluogo della Regione di Adrar.\nLa citt\u00e0 si trova nella zona montana dell'Adrar, sulla strada carovaniera per il Marocco. Atar possiede l'aeroporto e vanta una delle moschee pi\u00f9 antiche di tutta la nazione (datata 1674) inoltre alcuni anni fa \u00e8 stato aperto anche un museo con reperti archeologici rinvenuti nel vicino deserto del Sahara. Recentemente \u00e8 stato scoperto un fiume sotterraneo, grazie ad un satellite russo lanciato per studiare la topografia dei deserti, la cui acqua \u201cdisseter\u00e0\u201d tutta la citt\u00e0."}
{"id": "3426414", "revid": "76963", "url": "https://it.wikipedia.org/wiki?curid=3426414", "title": "Hazel Brooks", "text": "Biografia.\nNata in Sudafrica, crebbe negli Stati Uniti d'America. Nel 1943, a 18 anni, fu messa sotto contratto dalla MGM per cui gir\u00f2 una serie di film negli anni quaranta. Tocc\u00f2 l'acme della carriera come protagonista a fianco di John Garfield in \"Anima e corpo\".\nSuscit\u00f2 pettegolezzi nel 1944 il suo matrimonio con lo scenografo Cedric Gibbons: lei diciannovenne, lui 51enne. Il matrimonio dur\u00f2 fino al 1960, quando lo scenografo mor\u00ec. In seguito Hazel Brooks spos\u00f2 Rex Ross, un medico chirurgo, fondatore del Non-invasive Vascular Clinic all'ospedale di Hollywood, che mor\u00ec nel 1999.\nHazel Brooks mor\u00ec a Bel Air nel 2002 a 78 anni."}
{"id": "3426415", "revid": "1310927", "url": "https://it.wikipedia.org/wiki?curid=3426415", "title": "Milan Nitriansk\u00fd", "text": "Caratteristiche tecniche.\n\u00c8 un difensore centrale di piede destro dotato di un tiro molto potente che pu\u00f2 giocare anche come terzino destro o come mediano basso.\nCarriera.\nClub.\nRepubblica Ceca.\nInizia nelle giovanili della squadra del suo paese, il Tatran Prachatice da cui passa alle giovanili della Dynamo \u010cesk\u00e9 Bud\u011bjovice con cui esordisce nei professionisti.\nDopo aver difeso le maglie della squadra della citt\u00e0 di \u010cesk\u00e9 Bud\u011bjovice e dello Zenit \u010c\u00e1slav, il 1\u00ba agosto 2011 \u00e8 passato allo Slavia Praga per 400.000 euro.\nNel febbraio 2015, dopo aver firmato una sorta di pre-contratto con l' che lo vedrebbe passare alla societ\u00e0 irpina al termine della stagione a parametro zero, lo Slavia Praga lo mette dapprima fuori rosa, per poi cederlo in prestito al P\u0159\u00edbram, militante sempre nella massima serie ceca, fino a fine stagione.\nAvellino.\nIl 9 giugno 2015 viene ufficializzato il passaggio all', con cui firma un contratto triennale.\nL'esordio coi biancoverdi in gare ufficiali avviene il 9 agosto, in Coppa Italia contro la Casertana. Chiude la sua esperienza irpina in Coppa Italia il 15 agosto al Renzo Barbera di Palermo dopo che i biancoverdi vengono eliminati per 2-1 dai padroni di casa.\nIl 6 settembre esordisce anche in campionato nel derby contro la . Il 19 dicembre, in occasione della trasferta contro il terminata 0-1, realizza la sua unica rete con la maglia dell'Avellino grazie ad una punizione tirata di potenza all'incrocio dei pali dai 30 metri. Il 2 marzo 2016 rescinde consensualmente il contratto che lo legava al club campano.\nRitorno in patria.\nNel luglio 2016 firma un contratto con lo Slovan Liberec facendo cos\u00ec ritorno in 1. liga. Il 28 luglio esordisce con la nuova maglia in occasione della vittoriosa trasferta di Europa League contro gli austriaci dell'Admira Wacker M\u00f6dling subentrando al 78' a Daniel Bartl. Esordisce anche in campionato con la nuova maglia il 31 luglio, nella sconfitta esterna contro il Mlad\u00e1 Boleslav.\nA met\u00e0 stagione, nel gennaio 2017, cambia nuovamente societ\u00e0 e si trasferisce alla squadra praghese del Bohemians 1905 con cui esordisce il 15 marzo contro il Viktoria Plzen.\nPartick Thistle.\nIl 4 agosto 2017 lascia nuovamente la Repubblica Ceca e si trasferisce in Scozia per difendere i colori del Partick Thistle, squadra militante in Scottish Premiership.\nIl giorno seguente, in occasione della trasferta di Edimburgo contro l'Hibernian, fa il suo debutto in campionato subentrando al 70' a Steven Lawless. Il 31 gennaio 2018 il club di Glasgow comunica la rescissione consensuale del contratto in essere.\nSecondo ritorno in patria.\nConclusa nuovamente un'esperienza all'estero senza portare a termine l'intera stagione, il 22 febbraio 2018 decide di firmare con la Dynamo \u010cesk\u00e9 Bud\u011bjovice, squadra militante in seconda divisione che lo aveva lanciato nel professionismo con cui esordisce in stagione il 9 marzo, subentrando a Ivo T\u00e1borsk\u00fd, nella sconfitta sul campo del Hradec Kr\u00e1lov\u00e9. Nel luglio dello stesso anno si accasa al P\u0159\u00edbram, sua ex squadra militante in massima serie.\nDalla stagione 2018-19 gioca per lo Slavoj Vy\u0161ehrad.\nDilettantismo in Austria.\nAL termine del contratto che lo legava allo Slavoj Vy\u0161ehrad non riesce a trovare squadra tra i professionisti e decide di unirsi quindi alla compagine dilettantistica austriaca del SU Bad Leonfelden, rappresentativa dell' omonima cittadina, militante nella Landesliga Ost del Ober\u00f6sterreichischer Fu\u00dfballverband, la quinta serie austriaca.\nNazionale.\nHa militato in tutte le Nazionali giovanili, a partire dalla Under-18.\nPresenze e reti nei club.\n\"Statistiche aggiornate al 24 settembre 2021\""}
{"id": "3426416", "revid": "287204", "url": "https://it.wikipedia.org/wiki?curid=3426416", "title": "Milan Nitriansky", "text": ""}
{"id": "3426417", "revid": "767487", "url": "https://it.wikipedia.org/wiki?curid=3426417", "title": "Creature del terrore", "text": "Creature del terrore (\"Snakehead Terror\") \u00e8 un film horror fantascientifico del 2004 diretto da Paul Ziller e interpretato da Bruce Boxleitner e Carol Alt.\nTrama.\nIn un lago una sconvolgente invasione di pesci testa di serpente \u00e8 stata sterminata; due anni dopo la terribile calamit\u00e0 si ripresenta.\nLo sceriffo James dovr\u00e0 affidarsi alla biologa Lori Dale per impedire l'attacco; tra loro c'\u00e8 anche la figlia dello sceriffo che con un gruppo di amici vuole vendicarsi contro i pesci mutanti per l'uccisione del fidanzato.\nMa i pesci subiscono mutazioni crescendo a dismisura, arrivando persino a camminare sulla terraferma."}
{"id": "3426424", "revid": "767487", "url": "https://it.wikipedia.org/wiki?curid=3426424", "title": "Tom\u00e1\u0161 Str\u00e1sk\u00fd", "text": ""}
{"id": "3426425", "revid": "729019", "url": "https://it.wikipedia.org/wiki?curid=3426425", "title": "Claudia Sessa", "text": "Biografia.\nClaudia Sessa, detta \"la Monaca dell'Annunciata\", nacque a Milano intorno al 1570 da famiglia aristocratica, i Sessa di Daverio. Suora delle Canoniche di S. Maria Annunciata a Milano, fu rinomata come abilissima cantante, strumentista e musicista, nonch\u00e9 monaca virtuosa, come si legge ne \"Il supplimento della nobilt\u00e0 di Milano\" di Girolamo Borsieri.\nDi lei si conoscono due composizioni sacre: \"Vattene pur, lasciva orechia humana\" e \"Occhi io vissi di voi\" (per soprano e basso continuo) incluse nell'antologia del 1613 \"Canoro pianto di Maria Vergine\", una raccolta di madrigali \u00aba una voce da cantar nel chitarone o altri instromenti simili\u00bb composti da vari autori su poesie di argomento spirituale. La Sessa \u00e8 l'unica donna compositrice del libro.\nSempre secondo il Borsieri, mor\u00ec probabilmente giovane, nel fiore delle capacit\u00e0 creative.\nIl ritratto tracciato da Girolamo Borsieri.\nGran parte delle notizie pervenute sulla Sessa provengono dalla suddetta opera di Borsieri, nella quale si legge:"}
{"id": "3426427", "revid": "287204", "url": "https://it.wikipedia.org/wiki?curid=3426427", "title": "Tomas Strasky", "text": ""}
{"id": "3426435", "revid": "91533", "url": "https://it.wikipedia.org/wiki?curid=3426435", "title": "Scipione Bella Bona", "text": ""}
{"id": "3426436", "revid": "91533", "url": "https://it.wikipedia.org/wiki?curid=3426436", "title": "Scipione Bonabella", "text": ""}
{"id": "3426437", "revid": "290948", "url": "https://it.wikipedia.org/wiki?curid=3426437", "title": "Corrente di scambio", "text": ""}
{"id": "3426447", "revid": "1543377", "url": "https://it.wikipedia.org/wiki?curid=3426447", "title": "Delfi", "text": "Delfi o Delphi () \u00e8 un importante sito archeologico, nonch\u00e9 una storica citt\u00e0 dell'antica Grecia, sede del pi\u00f9 importante e venerato oracolo del dio Apollo, assieme a Didima.\nSituata nella Focide sulle pendici del monte Parnaso, a circa a nord-ovest da Atene e a s.l.m. all'incrocio di antiche vie di comunicazione. Nei tempi antichi si pensava che Delfi fosse il centro del mondo, quindi era sede dell\"omphal\u00f2s\" o ombelico del mondo.\nStoria del santuario.\nCentro abitato gi\u00e0 in et\u00e0 micenea (XI-X secolo a.C.), Delfi mostra le prime tracce di un culto legato alla dea Terra (Gea) e al serpente Pitone a partire dall'VIII secolo a.C.. Successivamente subentra al culto di Gea quello del dio Apollo, detto Pizio, ossia vincitore di Pitone. Il culto si caratterizza per la richiesta di vaticini alla sacerdotessa di Apollo, la Pizia, che emetteva i responsi al centro del santuario, seduta su un tripode, dopo essere entrata in trance respirando il vapore che fuoriusciva da una fessura della terra. La tradizione vuole che Zeus avesse indicato il luogo di fondazione del santuario nel punto in cui due aquile, fatte volare da lui, fossero atterrate insieme. Questo punto identificava Delfi come il centro del mondo. I vaticini della Pizia erano spesso ambigui e oscuri, come quello dato al re di Lidia Creso.\nIl nucleo pi\u00f9 primitivo del santuario risale al VII secolo a.C. e fu pi\u00f9 volte ricostruito a seguito di incendi e fenomeni naturali, come i terremoti. I Giochi pitici cominciarono ad avere luogo tra il 591 e il 586 a.C., ma gi\u00e0 poco dopo la sua fondazione il santuario era stato sede di competizioni poetiche.\nFin dalla sua fondazione l'oracolo divenne centrale nella vita sociale e politica dei Greci, come nel caso della \"Grande Colonizzazione\" dell'VIII-VII secolo a.C., durante la quale i responsi oracolari facevano da guida per i coloni. Rivestendo una cos\u00ec grande importanza venne fondato un ente per la salvaguardia della neutralit\u00e0 dell'oracolo, chiamato \"Anfizionia di Delfi\". Nonostante questa precauzione, molte famiglie aristocratiche greche tentarono di accaparrarsene i favori, come nel caso dell'incendio del 548 a.C. che distrusse il santuario, ricostruito a spese della famiglia ateniese degli Alcmeonidi. La stessa Anfizionia di Delfi fu spesso al centro di eventi bellici chiamati \"guerre sacre\" (in totale quattro), la prima delle quali, di dubbia storicit\u00e0, ebbe luogo all'inizio del VI secolo a.C.\nA partire dalla fine del VII secolo a.C. le citt\u00e0 greche cominciarono a depositare presso il santuario i propri tesori votivi, ospitati in apposite \"cappelle\" chiamate \u03b8\u03b7\u03c3\u03b1\u03c5\u03c1\u03cc\u03b9 \"th\u0113saur\u00f2i\", costruite a spese della citt\u00e0 depositante, spesso non senza un valore propagandistico.\nPer tutta la durata del secondo grande conflitto della storia greca, la guerra del Peloponneso, il santuario fu sotto il controllo della citt\u00e0 di Sparta.\nDal 357 al 346 a.C. si combatt\u00e9 la terza guerra sacra, che vide emergere la Macedonia come potenza dominante dell'Anfizionia di Delfi, egemonia confermata durante l'ultima guerra Sacra, la quarta (340-338 a.C.), che segn\u00f2 inoltre, con la battaglia di Cheronea del 338 a.C., la definitiva egemonia della Macedonia sulle citt\u00e0 greche.\nCon la battaglia di Pidna del 168 a.C., e la conseguente caduta della Grecia nel gruppo delle province romane nel 145 a.C., Roma impiant\u00f2 stabilmente la propria influenza sul santuario, che venne ripetutamente restaurato dagli imperatori Augusto, Domiziano e Adriano.\nLa diffusione del Cristianesimo min\u00f2 all'origine il prestigio del santuario apollineo, fino alla sua definitiva chiusura da parte dell'imperatore Teodosio I nel 394 (gi\u00e0 nel 391 erano stati aboliti i culti pagani).\nRiscoperta di Delfi.\nNonostante le sue vicende fossero scritte in tutte le opere degli antichi scrittori greci per molti secoli Delfi venne dimenticata, persino nella sua ubicazione. Solo nel 1436, in et\u00e0 umanistica, Ciriaco d'Ancona la ritrov\u00f2, nel corso dei suoi viaggi alla ricerca delle testimonianze dell'epoca classica.\nMitologia.\nIl fondatore di Delfi \u00e8 il mitico re Delfo figlio di Poseidone e Melanto, per giacere con lei il dio dei mari si trasform\u00f2 in un delfino il cui nome ha un evidente richiamo. Tuttavia il mito proprio di Delfi e dell'oracolo proviene dall'intervento di Apollo contro il drago-serpente Pitone figlio di Gea. Apollo decise di ucciderlo in quanto aveva insidiato sua madre Latona mentre era incinta di lui. Egli viveva nel monte Parnaso e Apollo con le sue frecce lo fece fuggire a Delfi che prendeva il nome da Delfine il drago-compagna di Pitone. Apollo lo insegu\u00ec anche nel tempio. La Madre Terra, oltraggiata, chiese l'intervento di Zeus che non soltanto ordin\u00f2 ad Apollo di farsi purificare a Tempe, ma istitu\u00ec i giochi pitici in onore di Pitone, costringendo Apollo a presiederli per penitenza. Apollo, dopo essersi purificato and\u00f2 a cercare il dio Pan,da cui ottenne i segreti dell'arte divinatoria, divenendo il protettore e creatore dell'oracolo delfico costringendo la sacerdotessa, detta pitonessa o Pitia, a servirlo. L'impresa di Apollo poi gli merit\u00f2 l'appellativo di \"Pizio\" o \"Pitico\". Secondo un'altra versione Apollo salt\u00f2 su una nave sotto forma di delfino e la condusse a Crisa, porto di Delfi. Qui salt\u00f2 dritto al tempio in forma di giovane consacrando i Cretesi che facevano parte dell'equipaggio come sacerdoti.\nSempre da Apollo proviene il mito della fonte Castalia che era una ninfa degli alberi e viveva nel monte Parnaso, Apollo la insidi\u00f2 e lei si gett\u00f2 dal Parnaso venendo trasformata in fonte. La suddetta fonte poi divenne celebre come luogo di ispirazione dei poeti.\nDelfi \u00e8 anche il luogo in cui vennero seppelliti i resti di Zagreo, divinit\u00e0 figlia di Persefone e Zeus fatta a pezzi dall'invidia dei Titani. Qui \u00e8 presente anche l'omphalos sia come che come concetto legato al mito, perch\u00e9 la citt\u00e0 era considerata l'ombelico del mondo. L'omphalos era la pietra fatta ingoiare da Rea a Crono nascondendo cos\u00ec Zeus che divenuto adulto nell'intento di liberare i fratelli ingoiati dal padre fece bere una bevanda che lo fece vomitare. Oltre ai titani Crono sput\u00f2 l'omphalos che cadde a Delfi.\nFlegias, la cui figlia Coronide fu sedotta e messa incinta da Apollo, per vendicarne poi la successiva morte tent\u00f2 di incendiare il tempio di Apollo. Questo gesto non venne per\u00f2 perdonato tanto che il dio, dopo averlo crivellato di frecce, lo scaravent\u00f2 nel Tartaro.\nIl significato religioso.\nIl nome \"Delphoi\" deriva dalla stessa radice di \u03b4\u03b5\u03bb\u03c6\u03cd\u03c2 \"delph\u00fds\", \"utero\" e potrebbe indicare la venerazione arcaica di Gaia nel sito. Apollo \u00e8 collegato al sito dal suo epiteto \u0394\u03b5\u03bb\u03c6\u03af\u03bd\u03b9\u03bf\u03c2 \"Delph\u00ecnios\", \"il delfico\". L'epiteto \u00e8 collegato ai delfini (greco \u03b4\u03b5\u03bb\u03c6\u03af\u03c2, -\u1fd6\u03bd\u03bf\u03c2) nell'Inno omerico ad Apollo (linea 400), che narra la leggenda di come Apollo venne per la prima volta a Delfi sotto forma di un delfino, portando sulla schiena i sacerdoti di Creta. Il nome omerico dell'oracolo \u00e8 \u03a0\u03c5\u03b8\u03ce \"Pyth\u1e51\". Un'altra leggenda sostenne che Apollo si rec\u00f2 a Delfi da nord e si ferm\u00f2 a Tempe, una citt\u00e0 della Tessaglia, per raccogliere il lauro (noto anche come albero della baia) considerata una pianta sacra. Per commemorare questa leggenda, i vincitori dei Giochi pitici ricevevano una corona di alloro colta nel Tempio stesso.\nDelfi divenne il sito di un importante tempio di Apollo di Febo, cos\u00ec come i giochi pitici e il famoso oracolo preistorico. Anche dell'epoca romana rimangono centinaia di statue votive, descritte da Plinio il Giovane e viste da Pausania. Scolpite nel tempio c'erano tre frasi: \u03b3\u03bd\u1ff6\u03b8\u03b9 \u03c3\u03b5\u03b1\u03c5\u03c4\u03cc\u03bd (\"gn\u1e51thi seaut\u00f3n\" = \"conosci te stesso\") e \u03bc\u03b7\u03b4\u1f72\u03bd \u1f04\u03b3\u03b1\u03bd (\"m\u0113d\u00e9n \u00e1gan\" = \"nulla in eccesso\"), e \u1f19\u03b3\u03b3\u03cd\u03b1 \u03c0\u03ac\u03c1\u03b1 \u03b4'\u1f04\u03c4\u03b7 (\"eng\u00fda p\u00e1ra d'at\u0113\" = \"impegnati e il male ti sar\u00e0 vicino\"), Nell'antichit\u00e0, l'origine di queste frasi fu attribuita a uno o pi\u00f9 dei Sette Saggi della Grecia da autori come Platone e Pausania. Inoltre, secondo il saggio di Plutarco sul significato della \"E di Delfi\" - l'unica fonte letteraria per l'iscrizione - c'era anche un'iscrizione (nel tempio) di una grande lettera E. Tra le altre cose, epsilon corrisponde al numero 5. Tuttavia, studiosi antichi e moderni hanno dubitato della legittimit\u00e0 di tali iscrizioni. Secondo una coppia di studiosi: \nSecondo l\"'inno omerico\" all'Apollo Pitico, Apollo lanci\u00f2 la sua prima freccia come fanciullo che effettivamente uccide il serpente Pitone, il figlio di Gaia, che custodiva il luogo. Per espiare l'omicidio del figlio di Gea, Apollo fu costretto a volare e spendendo otto anni in servit\u00f9 prima che potesse tornare espiato. Ogni anno veniva organizzato un festival, il \"Septeria\", in cui veniva rappresentata l'intera storia: l'uccisione del serpente, il volo, l'espiazione e il ritorno del dio.\nI Giochi Pitici avevano luogo ogni quattro anni per commemorare la vittoria di Apollo. Un altro festival di Delfi era la \"Teofania\" (\u0398\u03b5\u03bf\u03c6\u03ac\u03bd\u03b5\u03b9\u03b1), un festival annuale in primavera che celebrava il ritorno di Apollo dai suoi luoghi invernali a Iperborea. Il culmine del festival era un'esibizione di un'immagine degli dei, di solito nascosta ai fedeli presso il santuario.\nLa \"Theoxenia\" si teneva ogni estate ed era incentrata su una festa per \"d\u00e8i e ambasciatori di altri Stati\". I miti indicano che Apollo uccise il serpente ctonio Pitone, \"Pythia\" nei miti pi\u00f9 antichi, ma secondo alcuni conti successivi sua moglie, Pizia, che viveva accanto alla sorgente Castalia. Alcune fonti dicono che egli uccise Pitone perch\u00e9 aveva tentato di violentare Leto mentre era incinta di Apollo e Artemide.\nQuesta sorgente scorreva verso il tempio ma scompariva di sotto, creando una fessura che emetteva vapori chimici che favorivano l'oracolo a Delfi in grado di rivelare le sue profezie. Apollo uccise Pitone ma dovette essere punito per questo, in quanto figlio di Gea. Il santuario dedicato ad Apollo era originariamente dedicato a Gea e condiviso con Poseidone. Il nome Pizia rimase come titolo dell'Oracolo di Delfi.\nErwin Rohde scrisse che il Pitone era uno spirito terrestre, che fu conquistato da Apollo e sepolto sotto l\"'Omphalos\", e che si tratta di una divinit\u00e0 che erige un tempio sulla tomba di un altro.\nIl sito archeologico superiore.\nIl complesso degli scavi si snoda lungo una via principale lastricata detta \"Via Sacra\", che sale dalla fonte Castalia lungo il pendio del monte Parnaso.\nAl principio della Via Sacra sono ancora visibili i resti di tombe e simulacri d'et\u00e0 romana, testimonianza degli interventi che il santuario sub\u00ec da parte degli imperatori romani dal I secolo a.C. al II secolo d.C.\nSalendo si incontrano le prime importanti vestigia di fattura greca, in particolare i resti dei \"thesauroi\" votivi delle citt\u00e0 greche. Sebbene per la maggior parte non restino altro che le fondazioni, sono da segnalare due eccezioni: il Tesoro dei Sifni, ricostruito con copie dei materiali originali (i materiali autentici si trovano all'interno del Museo), e il Tesoro degli Ateniesi, ricostruito quasi completamente con i materiali originali.\nIl Tesoro dei Sifni (proveniente appunto dalla citt\u00e0 di Sifno), costruito nel 530-525 a.C., era un tempietto ionico distilo in antis con due cariatidi in sostituzione delle colonne tra i muri laterali del pronao; offre sul lato nord (quello rivolto alla Via Sacra percorsa dal pellegrino che andava in cerca del responso dal dio della sapienza e delle arti) un importante fregio con la rappresentazione di una drammatica battaglia fra gli dei e i Giganti.\nNella parte pi\u00f9 alta del sito si trova lo Stadio di Delfi, uno degli stadi meglio conservati della Grecia.\nIl tempio di Apollo.\nSalendo ancora lungo la Via Sacra si incontra il vero e proprio cuore del santuario, il Tempio di Apollo.\nI resti del tempio dedicato all'Apollo Delfico (\u1f08\u03c0\u03cc\u03bb\u03bb\u03c9\u03bd \u0394\u03b5\u03bb\u03c6\u03af\u03bd\u03b9\u03bf\u03c2 \"Ap\u00f2ll\u014dn Delph\u00ecnios\") della mitologia greca fanno parte, con il famoso teatro e lo stadio (in cui ogni quattro anni si svolgevano i giochi pitici che seguivano di tre anni l'Olimpiade e prendono il nome dalla Pizia, la sacerdotessa che pronunciava gli oracoli in nome di Apollo), del famoso sito archeologico visitato annualmente da migliaia di turisti.\nSull'architrave del portale al santuario (all'interno del quale ardeva l'\u1f04\u03c3\u03b2\u03b5\u03c3\u03c4\u03bf\u03c2 \u03c6\u03bb\u03cc\u03be \"\u00e0sbestos phlox\", fiamma eterna) erano riportate delle massime di sapienza, tra cui il celebre motto \u0393\u039d\u03a9\u0398\u0399 \u03a3\u0395\u0391\u03a5\u03a4\u039f\u039d (\"gn\u014dthi seaut\u00f3n\") che significa \"conosci te stesso\" e che sar\u00e0 poi fatto proprio da Socrate. All'interno del recinto erano presenti delle statue, tra le quali due scolpite da Patrocle di Crotone\nPer costruirlo venne riportata della terra dalla valle del Parnaso, che venne impiegata per costruire un terrapieno in cui il tempio potesse affondare le fondazioni. La Via Sacra costeggia il terrapieno e lungo il tratto di passaggio venne eretto il \"Muro Poligonale\", sul quale molti pellegrini del santuario hanno lasciato iscritte nella pietra le loro intenzioni votive o i loro ringraziamenti al dio Apollo. Tra queste iscrizioni se ne \u00e8 conservata una di grande valore storico e letterario. Si tratta dell'iscrizione di Gerone I, tiranno di Siracusa della famiglia dei Dinomenidi, che si rec\u00f2 a Delfi per ringraziare il dio per la sua vittoria nella corsa dei cavalli ai Giochi olimpici. Di questa vittoria parla anche il poeta Pindaro, in una delle sue odi \"Olimpiche\".\nDi fronte al tempio si trova il teatro, scavato alle pendici della montagna, e proseguendo lungo la Via Sacra si arriva ai resti dello stadio.\nIl Santuario di Atena Pronaia.\nAl di l\u00e0 della gola Castalia, ai confini orientali della citt\u00e0, Atena Pronaia, cio\u00e8 \u201ccolei davanti al tempio\u201d, aveva il suo santuario. Su una terrazza lunga 150 m ma profonda soltanto 40 si allineavano cinque edifici tutti raggruppati verso Sud in maniera casuale e arbitraria, orientati verso il pendio: anzitutto il tempio pi\u00f9 antico verso l'ingresso orientale nel peribolo circondato dalle mura di sostegno, due tesori, un edificio rotondo (la \u201ctholos\u201d) e infine il tempio pi\u00f9 recente che sostitu\u00ec un doppio edificio di non chiara destinazione, la cosiddetta \u201cabitazione dei sacerdoti\u201d. Anche questo santuario \u00e8 venuto crescendo a poco a poco. Sotto il tempio pi\u00f9 antico \u00e8 stato trovato uno strato di doni votivi del secondo millennio che conteneva circa 200 idoli di creta di una divinit\u00e0 dalle braccia spalancate, la prima signora del luogo. Nell'VIII o VII secolo questo antichissimo luogo sacro fu circondato da un muro ricurvo ancora legato interamente al paesaggio. I muri di macigni poligonali grezzamente commessi ma accuratamente inzeppati sembrano avere, a prima vista, molti punti di contatto con le mura micenee, ma un abisso separa quelle opere ciclopiche innalzate per difesa dalla sottile commettitura delle nostra mura a piccole pietre che rivelano gi\u00e0 la singolare disposizione dei loro costruttori a elaborare completamente anche l\u2019elemento pi\u00f9 semplice e rozzo.Nella seconda met\u00e0 del VII secolo Atena ricevette il suo primo tempio (1), un periptero di cui sono conservati nelle fondamenta del tempio pi\u00f9 recente, oltre ai resti di fondamenta poligonali, anche dodici capitelli di \"poros\" e dieci rocchi di colonne. Si tratta delle pi\u00f9 antiche colonne doriche conservate al completo. Il loro fusto sottile (alto solo 3,35 m ovvero 6 volte e mezzo il diametro inferiore, con 16 scanalature) e l\u2019echino piatto, molto slargato, quasi tornito non si accordano affatto con le colonne grevi e pesanti quali le conosciamo nel VI secolo. Esse ci fanno intuire qualcosa degli indizi, per noi perduti, della struttura del tempio. Una trabeazione di legno molto leggera era probabilmente sostenuta da queste colonnette molto distanziate, il fregio doveva essere formato da tavole di argilla policrome, quali le conosciamo da Thermos (Etolia), e le tavolette sporgenti del tetto sostenevano il geison ugualmente policromo decorato con antefisse e rivestimenti di argilla. Fu forse un tempietto del genere, diafano e arioso, che Apollo trasport\u00f2 senza sforzo, attraverso l\u2019aria, agli Iperborei dell\u2019estremo Nord dei quali evidentemente non aveva grande fiducia come costruttori di un'abitazione divina.\nDopo la costruzione del tempio degli Alcmeonidi, anche nel Santuario di Atena fu ampliato il peribolo e alla fine del VI secolo fu innalzato un secondo tempio (m 13,25 x 27,46, 1:2). Racchiuso dalla stretta terrazza esso rinunci\u00f2 all'opistodromo e per questo presenta solo dodici colonne nel fianco in confronto alle sei della facciata. L\u2019insolito orientamento verso Sud \u00e8 forse condizionato dalla struttura del suolo poich\u00e9 l\u2019altare principale, rivolto verso Oriente e circondato da piccoli altari dedicati a tutte le virt\u00f9 soccorritrici di Atena, si trova davanti alla parte longitudinale del tempio.\nIl canone dorico \u00e8 giunto qui alla sua formulazione quasi completa. Gli intercolunni angolari sono contratti, il fregio \u00e8 scandito regolarmente. Le ali esterne delle pareti della cella si protendono avanti, avvicinandosi alle assi della seconda e della quinta colonna della facciata. Tuttavia alcune anomalie rivelano ancora l\u2019incertezza arcaica: le interassi della facciata (m 2,49) sono pi\u00f9 ampie di quelle della parte longitudinale (m 2,42), e invece dell\u2019armonica tripartizione del basamento il tempio presenta solo due gradini. I capitelli appartengono a un grado di sviluppo un po\u2019 pi\u00f9 arcaico di quello del Tesoro degli Ateniesi.\nGi\u00e0 nel V secolo l\u2019edificio fu danneggiato dalla caduta di massi: Pausania lo vide in rovina. Nel 1905 precipit\u00f2 sulle rovine da poco dissotterrate una nuova frana che distrusse dodici delle quindici colonne ancora in piedi e sconvolse le fondamenta con forza titanica. Al nuovo tempio di Apollo fece seguito nel IV secolo l\u2019erezione di un terzo tempio per la sorella olimpica, questa volta in posizione meno pericolosa, all'estremit\u00e0 Occidentale della terrazza (2). La costruzione, priva di decorazione, intagliata in materiale duro e freddo (calcare azzurro del Parnaso), senza il fasto del colore, senza sculture, presentava in luogo della ricca corona dell\u2019atrio anulare soltanto nude pareti in tre lati e una fragile serie di colonne doriche sulla facciata; questo avaro complesso pu\u00f2 forse apparire povero rispetto ai suoi predecessori finch\u00e9 l\u2019occhio non si sia abituato a vedere quello che non \u00e8 visibile, finch\u00e9 non si comprende che qui l\u2019effetto \u00e8 condizionato dalle proporzioni, dai rapporti delle parti fra di loro e delle parti con il tutto. In luogo della molteplice melodia del pi\u00f9 antico edificio ascoltiamo qui un unico accordo, modulato con chiarezza.\nL\u2019atrio \u00e8 ampliato dal protendersi delle pareti laterali; tra le ante sono inserite snelle colonne ioniche a cui corrispondono semicolonne inserite nella parete senza ingombrare lo spazio. Gi\u00e0 qui, e pi\u00f9 forte ancora nella rinuncia alla peristasi a favore della spazialit\u00e0 della cella, si manifesta quella nuova esigenza di spazio interno. Questo edificio infatti \u00e8 uno dei primi che non dev'essere giudicato solo dall'esterno, dalla struttura architettonica, ma anche dall'interno, dallo spazio che esso abbraccia.\nAi templi pi\u00f9 antichi si collegano due tesori: una costruzione in antis dorica e il Thesauros di Massalia. Il tesoro dorico assomiglia talmente al Tesoro degli Ateniesi per materiale, tecnica e stile che si potrebbe supporre che sia stato eretto dagli stessi donatori alla Signora delle citt\u00e0. Le maestranze hanno evidentemente preso lo spunto dall'edificio nel recinto di Apollo costruito solo pochi anni prima: le interassi delle ante sono in questo caso contratte, il fregio a triglifi \u00e8 scandito regolarmente e anche le cinque \"guttae\" della regula sono state sostituite dalle sei normali.\nL\u2019edificio pi\u00f9 sorprendente e pi\u00f9 originale della terrazza \u00e8 senza dubbio la Tholos costruita all'inizio del IV secolo: un edificio rotondo la cui cella circolare \u00e8 circondata da una corona di 20 colonne doriche (diametro dello stilobate 13,50 m, della cella 8,60 m; altezza totale fino alla sima 8,32 m). L\u2019idea del periptero rotondo corrisponde in pieno per il suo aspetto circolare, per la sua ricchezza di rapporti geometrici, molteplici e al tempo stesso concentrati, allo spirito della tarda antichit\u00e0 quale si manifesta in tre delle sue opere pi\u00f9 preziose (oltre a questo edificio, la tholos di Epidauro e il Philippeion di Olimpia). Tuttavia essa non \u00e8 nuova e proprio a Delfi furono trovate inserite nel Tesoro di Sicione le parti di un'insolita tholos dell\u2019inizio del VI secolo. Si tratta evidentemente di uno dei primi tentativi della giovane architettura in pietra che sperimentava ogni sua possibilit\u00e0: sopra le 13 colonne della peristasi corre un fregio di 30 triglifi e metope senza alcun rapporto con la peristasi stessa, un\u2019assurdit\u00e0 unica in tutta la storia dell\u2019architettura greca. Venti \u00e8 anche il numero cardinale della tholos pi\u00f9 recente. Ognuna delle 20 colonne ripete, con i 20 spigoli delle sue scanalature, la pianta. Nell'interno della cella corrispondono alle colonne esterne 10 colonne corinzie (una delle quali \u00e8 soppressa per fare luogo all'ampia apertura della porta), che cadono nei raggi alternati dell\u2019intercolunnio esterno.\nDappertutto si nota l\u2019influsso delle opere di Ictino: il suolo della cella e lo zoccolo a strati delle colonne della cella stessa formano (costituite come sono di sicuro calcare eleusino) un nobile contrasto con il marmo pentelico della costruzione. Le colonne corinzie che hanno fatto il loro ingresso trionfale nel Tempio di Apollo Epicurio a Bassae, sono legate alla parete per non togliere allo spazio un\u2019ampiezza sia pure modesta. Anche la copertura a cassettoni formata da rombi ha in Bassae il suo prototipo, tuttavia l\u2019architetto della tholos, Teodoro di Focea, che scrisse un libro sopra questa sua opera, \u00e8 tutt'altro che un artista poco indipendente come lo dimostrano anche i profili disegnati in modo fresco e originale (per esempio il kyma lesbio nella base della parete), i singolari capitelli corinzi il cui robusto \u201ccesto\u201d portante \u00e8 circondato da due giri di foglie di acanto di struttura plastica e mosse liberamente, i vivaci giri di acanto, le palmette e le teste di leoni della sima. \u00c8 alla base di tutto una comprensione per la natura che domina e trasforma le forme naturali, libere da ogni schiavit\u00f9 illusionistica.\nLe colonne si ergono snelle e senza peso, come giammai era avvenuto prima, incontro alla trabeazione (altezza 5,93 m [?], 6,8 volte il diametro inferiore di 0,87 m; le tre colonne ora in piedi furono risollevate nel 1938). Il corpo della cella emerge coerentemente, come una sorta di tamburo sopra al tetto marmoreo del pteron, coronato da una piccola sima con una vibrante silhouette.\nDella decorazione scultorea delle metope \u2013 gruppi movimentati di amazzoni e di centauri \u2013 \u00e8 rimasto solo ben poco; della mirabile esattezza nell'intaglio della pietra basti portare un esempio: le sottili superfici frontali dei triglifi seguono (cosa appena avvertibile anche per un occhio esercitato) la forma circolare dell\u2019architrave.\nUn\u2019altra proporzionalit\u00e0 matematica ha racchiuso nella sua articolazione rigorosa anche le parti pi\u00f9 piccole (fino all'orlo concavo dei gradini che diminuisce verso l\u2019alto con l\u2019altezza e la larghezza dei gradini stessi) ed \u00e8 cosa mirabile che il numero e la geometria non abbiano inaridito la vitalit\u00e0 dell\u2019edificio, ma anzi servano come mezzi per mettere in evidenza nella forma pi\u00f9 limpida, la corposit\u00e0 dell\u2019edificio addolcita da una sottile freschezza.\nIl museo.\nGli scavi sul sito di Delfi vennero avviati nel 1889 da parte dell'\u00c9cole fran\u00e7aise d'Ath\u00e8nes, che ancora oggi se ne occupa e pubblica i nuovi ritrovamenti nel bollettino \"Fouilles de Delphes\" (FD). Nel museo sono raccolte le opere d'arte ritrovate negli scavi. Fra esse spicca la statua della Sfinge dei Nassi, in origine posta in cima a una colonna, la statua bronzea dell'auriga di Delfi, l'omphalos marmoreo, raffigurante l'ombelico del mondo, la statua del pugile Agias e la statua marmorea di Antinoo, di epoca romana. Molteplici i reperti di offerte votive: elmi, armi, vasi, monete, statuette e gioielli, che testimoniano secoli ininterrotti di culto al dio di Delfi.\nGli scavi.\nL\u2019attuale sito archeologico di Delfi era stato occupato fin dal medioevo dal villaggio di Kastri. Perci\u00f2, prima che uno scavo sistematico potesse essere intrapreso, il villaggio doveva essere trasferito ma i residenti opposero resistenza. L'opportunit\u00e0 di trasferire l\u2019intero centro abitato si \u00e8 presentata quando questo \u00e8 stato notevolmente danneggiato da un terremoto, con gli abitanti del borgo che hanno proposto un villaggio completamente nuovo in cambio del vecchio sito.\nCos\u00ec, nell'autunno del 1892, sotto la direzione di Th\u00e9ophile Homolle e della Scuola Archeologica Francese, inizi\u00f2 il cosiddetto \"Grande Scavo\" (\"La Grande Fouille\"). La spedizione rimosse vaste quantit\u00e0 di terreno da numerose frane fino a rivelare i principali edifici e strutture del Santuario di Apollo e di Atena Pronaia, insieme a migliaia di oggetti, iscrizioni e sculture. Il Grande Scavo dur\u00f2 per dieci anni e si concluse con la creazione del primo museo sul posto. Negli anni a seguire comunque, il sito non ha mai smesso di essere scavato e indagato.\nIl luogo \u00e8 ora un sito archeologico e una destinazione turistica molto popolare. \u00c8 facilmente raggiungibile da Atene come gita di una giornata; la sua visita \u00e8 spesso associata alle possibili attivit\u00e0 invernali sul monte Parnaso, come pure alle spiagge e alle strutture turistiche estive della vicina costa della Focide (Itea, Cirra, Galaxidi, ecc.).\nIl sito \u00e8 inoltre salvaguardato come un luogo di straordinaria bellezza naturale, e anche i suoi panorami sono tutelati: nessun manufatto industriale pu\u00f2 essere visto da Delfi se non le strade e le residenze di architettura tradizionale (per esempio le linee elettriche dell\u2019alta tensione e simili sono posizionate in modo tale da risultare invisibili dall'area del Santuario).\nDelfi nel V secolo.\nDurante gli scavi successivi sono stati scoperti resti architettonici risalenti a una basilica cristiana del V secolo, quando Delfi era una diocesi. Altri importanti edifici di epoca tardo romana sono le Terme Orientali, la casa con il peristilio, l'Agor\u00e0 romana e la grande cisterna. Alla periferia Est della citt\u00e0 si trovano cimiteri tardo romani.\nA sud-est del recinto di Apollo si trova la cosiddetta Villa Sud-Orientale, un edificio molto grande con una facciata lunga 65 metri, distribuita su quattro livelli, con quattro sale da pranzo (triclinia) e bagni privati. Giare di grande capacit\u00e0 conservavano le provviste, mentre altri vasi di terracotta e oggetti di lusso sono stati scoperti nelle stanze. Tra i reperti spicca un minuscolo leopardo in madreperla, forse di origine sasanide, esposto nella galleria al piano terra del Museo Archeologico di Delfi. La villa risale all'inizio del V secolo e funzion\u00f2 come casa privata fino al 580, ma in seguito fu trasformata in un laboratorio di ceramisti. \u00c8 solo allora, all'inizio del VI secolo, che la citt\u00e0 sembra subire un declino: le sue dimensioni si riducono e i suoi contatti commerciali sembrano drasticamente diminuiti. La produzione locale di ceramiche avviene in grandi quantit\u00e0: \u00e8 pi\u00f9 grossolana e fatta di argilla rossastra, con l\u2019intenzione di soddisfare i bisogni degli abitanti e non di essere esportata.\nLa Via Sacra rimase la strada principale dell'insediamento, trasformata, tuttavia, in una strada a uso commerciale e industriale. Attorno all'agor\u00e0 furono costruiti laboratori e anche l'unica basilica cristiana entro le mura. L'area residenziale si \u00e8 diffusa principalmente nella parte occidentale dell'insediamento. Le case erano piuttosto spaziose e due grandi cisterne fornivano loro acqua corrente.\nRappresentazione di Delfi nell'arte.\nA partire dal XVI secolo l'Europa Occidentale svilupp\u00f2 un interesse per Delfi. Verso la met\u00e0 del XV secolo il geografo e storico greco Strabone fu tradotto per la prima volta in latino. Le prime raffigurazioni di Delfi, a opera del tedesco N. Gerbel, che pubblic\u00f2 nel 1545 un testo basato sulla mappa della Grecia di N. Sofianos, erano totalmente immaginarie. L'antico santuario era raffigurato come una citt\u00e0 fortificata. I primi viaggiatori con interessi archeologici, oltre al precursore Ciriaco d\u2019Ancona, furono il britannico George Wheler e il francese Jacob Spon, che visitarono la Grecia in una spedizione congiunta nel 1675-76. Hanno pubblicato le loro impressioni separatamente. Nel \"Journey into Greece\" (Viaggio in Grecia) di Wheler, pubblicato nel 1682, apparve uno schizzo della regione di Delfi, dove erano raffigurati l'insediamento di Kastri e alcune rovine. Le illustrazioni della pubblicazione di Spon \"Voyage d'Italie, de Dalmatie, de Gr\u00e8ce et du Levant, 1678\" sono considerate originali e rivoluzionarie.\nViaggiatori hanno continuato a visitare Delfi per tutto il XIX secolo, pubblicando i loro resoconti in libri che contenevano diari, schizzi, vedute del sito e immagini di monete. Le illustrazioni riflettevano spesso lo spirito del romanticismo, come \u00e8 evidente nelle opere di Otto Magnus von Stackelberg, dove, oltre ai paesaggi (La Gr\u00e8ce, Vues pittoresques et topographiques, Parigi 1834) sono raffigurati anche figure umane (Costumes et usi des peuples de la Gr\u00e8ce moderne dessin\u00e9s sur les lieux, Parigi 1828). Il pittore filellenico H. W. Williams ha incluso il paesaggio di Delfi fra i suoi temi paesaggistici (1829). Personalit\u00e0 importanti come Fran\u00e7ois Ch. H. L. Pouqueville, W.M. Leake, Christopher Wordsworth e Lord Byron sono tra i visitatori pi\u00f9 celebri di Delfi.\nDopo la nascita del moderno Stato Greco al termine della Guerra d\u2019indipendenza (1821-1832), la stampa inizi\u00f2 a interessarsi anche a questi viaggiatori. Cos\u00ec scrive \"Ephemeris\" (17/03/1889):\n\"In \"Revues des Deux Mondes\" Paul Lefaivre pubblicava le sue memorie circa un'escursione a Delfi. L'autore francese racconta in modo affascinante le sue avventure lungo il percorso, lodando in particolare l'abilit\u00e0 di un\u2019anziana donna di rimettere a posto il braccio ferito di uno dei suoi compagni di viaggio stranieri, che era caduto da cavallo. Ad Arachova l'uomo greco \u00e8 conservato intatto. Gli uomini sono \"atleti\" piuttosto che contadini, allenati alla corsa e alla lotta, particolarmente eleganti e snelli sotto il loro abbigliamento da montagna. Solo brevemente si riferisce alle antichit\u00e0 di Delfi, ma descrive un muro pelasgico lungo 80 metri, sul quale sono incise innumerevoli iscrizioni: decreti, norme e affrancamenti di schiavi\".\nGradualmente apparvero le prime guide turistiche. I rivoluzionari libri \"tascabili\" inventati dal tedesco Karl Baedeker, accompagnati da mappe utili per visitare siti archeologici come Delfi (1894), insieme a piantine dettagliate e manualetti divennero progressivamente pratici e popolari. L'obiettivo fotografico rivoluzion\u00f2 il modo di raffigurare il paesaggio e le antichit\u00e0, in particolare dal 1893 in poi, quando iniziarono gli scavi sistematici della Scuola Archeologica Francese. Tuttavia, artisti come Vera Willoughby hanno continuato a ispirarsi al paesaggio.\nI temi relativi all'immaginario delfico sono stati fonte d'ispirazione per diversi artisti. Infatti oltre il paesaggio e le rovine degli antichi edifici, la stessa Pizia/Sibilla \u00e8 divenuta un soggetto variamente illustrato, anche sulle carte dei tarocchi. Esempi famosi sono costituiti dalla Sibilla delfica di Michelangelo (1509), l'incisione tedesca dell'Ottocento \"Oracolo di Apollo a Delfi\", il dipinto \"L'oracolo di Delfi\" (1899) di John William Godward, cos\u00ec come il pi\u00f9 recente \"L'oracolo di Delfi\", inchiostro su carta, della svedese Malin Lind. Artisti moderni hanno trovato ispirazione anche nelle massime delfiche. Esempi di tali opere sono esposti nel \"Parco delle sculture del Centro Culturale Europeo di Delfi\" e nelle mostre che si svolgono presso il Museo Archeologico di Delfi.\nDelfi nella letteratura.\nDelfi \u00e8 stata di ispirazione anche per la letteratura. Nel 1814 William Haygarth, amico di Lord Byron, fa riferimento a Delfi nella sua opera \"Greece, a Poem\". Nel 1888 Charles Marie Ren\u00e9 Leconte de Isle ha pubblicato il suo dramma lirico \"L\u2019Apollonide\", accompagnato dalla musica di Franz Servais. Autori francesi pi\u00f9 recenti hanno utilizzato Delfi come fonte di ispirazione, come Yves Bonnefoy (\"Delphes du second jour\") o Jean Sullivan (soprannome di Joseph Lemarchand) in \"L\u2019Obsession de Delphes\" (1967), ma anche Rob MacGregor nel suo \"Indiana Jones and the Peril at Delphi\" (1991).\nLa presenza di Delfi nella letteratura greca \u00e8 molto intensa. Poeti come Kostis Palamas (\"Inno delfico\", 1894), Kostas Karyotakis (\"Festa delfica\", 1927), Nikephoros Vrettakos (\"Ritorno da Delfi\", 1957), Ghiannis Ritsos (Delfi, 1961-62) e Kiki Dimoula (\"L'ombelico della terra\" e \"Terra adatta\", 1988), per citare solo i pi\u00f9 celebri che hanno dato il loro tributo a Delfi. Angelos Sikelianos compose \"Dedica\" (al discorso delfico) (1927), \"Inno delfico\" (1927) e la tragedia \"Sibilla\" (1940), mentre nel contesto dell\u2019\"Idea Delfica\" (\u0394\u03b5\u03bb\u03c6\u03b9\u03ba\u03ae \u0399\u03b4\u03ad\u03b1 - Delfik\u00ed Id\u00e9a) e dei Festival Delfici (\u0394\u03b5\u03bb\u03c6\u03b9\u03ba\u03ad\u03c2 \u0395\u03bf\u03c1\u03c4\u03ad\u03c2 - Delfik\u00e9s Eort\u00e9s) pubblic\u00f2 un saggio intitolato \"L'unione delfica\"(1930). Il premio Nobel in Letteratura Giorgios Seferis scrisse nel 1963 un componimento sotto il titolo di \"Delfi\", incluso nel libro \"Dokimes\".\nL\u2019importanza di Delfi per i greci \u00e8 significativa. Questo luogo \u00e8 entrato a fare parte integrante della memoria collettiva e si \u00e8 espresso nel tempo attraverso la tradizione. Nikolaos Politis, famoso etnografo greco, nei suoi \"Studi sulla vita e sulla lingua del popolo greco - parte prima\" riporta due esempi riguardo Delfi:\na) Il sacerdote di Apollo (176). Quando nacque Cristo, un sacerdote di Apollo stava effettuando un sacrificio sotto il monastero di Panayia, sulla strada per Livadia (\u039b\u03b5\u03b9\u03b2\u03b1\u03b4\u03b9\u03ac), in una localit\u00e0 chiamata Logari. All'improvviso abbandona il sacrificio e dice al popolo: \"In questo momento \u00e8 nato il figlio di Dio, che sar\u00e0 molto potente, come Apollo, ma poi Apollo lo batter\u00e0\". Non ebbe il tempo di terminare il suo discorso che un tuono scese gi\u00f9 a bruciarlo, aprendo la roccia vicina in due. [p. 99]\nb) I Signori (108). I Signori non sono cristiani, perch\u00e9 nessuno li vede mai farsi il segno della croce. Sono originari da antichi abitanti pagani di Delfi che abitavano in un castello chiamato Adelf\u00ec \u2013 \u201cFratelli\u201d in greco \u2013, poich\u00e9 due fratelli principi lo avevano edificato. Quando Cristo e sua madre sono \u201carrivati\u201d in questo luogo e tutte le persone intorno si sono convertite al Cristianesimo, i signori pensarono che sarebbe stato meglio allontanarsi; cos\u00ec partirono verso ovest con tutti i propri averi. I Signori vengono ancora qui ora e adorano queste pietre. [p. 59]"}
{"id": "3426449", "revid": "287204", "url": "https://it.wikipedia.org/wiki?curid=3426449", "title": "Delphi (disambigua)", "text": ""}
{"id": "3426451", "revid": "311947", "url": "https://it.wikipedia.org/wiki?curid=3426451", "title": "L'asso della Manica", "text": "L'asso della Manica (\"Bergerac\") \u00e8 una serie televisiva britannica in 87 episodi andati in onda per la prima volta nel corso di nove stagioni dal 1981 al 1991 sulla rete BBC One.\nLa serie fu prodotta dalla BBC insieme a Seven Network e fu ideata e prodotta da Robert Banks Stewart, dopo un'altra sua popolare serie, Eddie Shoestring, detective privato. L'attrice Greta Scacchi compare in uno degli episodi come guest star. In Italia gli episodi sono stati trasmessi da Rai 2.\nTrama.\nJim Bergerac \u00e8 un detective del \"Bureau des Etrangers\", l'Ufficio Stranieri, un reparto della polizia dell'Isola di Jersey, ed \u00e8 addetto alle pratiche e alle indagini riguardanti i non residenti dell'isola. Il suo collocamento sull'isola \u00e8 avvenuto dopo che si \u00e8 reso responsabile della morte di uno spacciatore. L'isola, che si trova nel Canale della Manica, essendo un paradiso fiscale, diventa meta di molto loschi personaggi, tra cui contrabbandieri e trafficanti di vario genere."}
{"id": "3426453", "revid": "1305772", "url": "https://it.wikipedia.org/wiki?curid=3426453", "title": "Bergerac (disambigua)", "text": ""}
{"id": "3426454", "revid": "287204", "url": "https://it.wikipedia.org/wiki?curid=3426454", "title": "Delfi (Grecia Centrale)", "text": "Delfi () \u00e8 un comune della Grecia situato nella periferia della Grecia Centrale (unit\u00e0 periferica della Focide) con 26.992 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 570\u00a0km\u00b2 e la popolazione \u00e8 passata da 3.511 a 26.992 abitanti.\nIl comune sorge di fianco alle rovine dell'antica Delfi e la sua economia si basa sulla vicinanza al sito archeologico, meta turistica culturale.\nVi si trova la casa del poeta greco Angelos Sikelianos.\nLocalit\u00e0.\nGli ex comuni compresi ora in Delfi sono:"}
{"id": "3426455", "revid": "339392", "url": "https://it.wikipedia.org/wiki?curid=3426455", "title": "Ferrari FZ93", "text": ""}
{"id": "3426456", "revid": "1226", "url": "https://it.wikipedia.org/wiki?curid=3426456", "title": "Broker", "text": ""}
{"id": "3426457", "revid": "110157", "url": "https://it.wikipedia.org/wiki?curid=3426457", "title": "Luchskij rajon", "text": "Il Luchskij rajon () \u00e8 un rajon dell'Oblast' di Ivanovo, nella Russia europea; il capoluogo \u00e8 Luch. Istituito nel 1935, ricopre una superficie di 955 chilometri quadrati e nel 2010 ospitava una popolazione di circa 9.000 abitanti."}
{"id": "3426459", "revid": "98077", "url": "https://it.wikipedia.org/wiki?curid=3426459", "title": "Artista interprete", "text": ""}
{"id": "3426461", "revid": "104921932", "url": "https://it.wikipedia.org/wiki?curid=3426461", "title": "Ferrari Testarossa Zagato F.Z.93", "text": "La Ferrari F.Z.93 (Formula Zagato '93) \u00e8 una vettura realizzata dalla carrozzeria Zagato nel 1993 sulla meccanica della Ferrari Testarossa.\nSi tratta della prima Ferrari realizzata dalla Zagato sotto la guida di Andrea Zagato ed \u00e8 stata presentata al salone internazionale di Ginevra del 1993.\nIl contesto.\nLa vettura \u00e8 sostanzialmente un esercizio di stile, la cui cura estetica \u00e8 stata affidata ad Ercole Spada, il quale, per la realizzazione della carrozzeria, si ispira a due veri e propri emblemi della velocit\u00e0: i caccia militari e le monoposto di Formula 1. La vettura, Infatti, \u00e8 caratterizzata da linee molto tese, prese d'aria ispirate a quelle dei velivoli da guerra, ed elementi stilizzati che ricordano le monoposto della massima formula. La vettura \u00e8 stata presentata originariamente in veste bicolore, nera e rossa, per poi essere riverniciata in tinta unita, rossa. La vettura appartiene ad un noto collezionista italiano."}
{"id": "3426462", "revid": "1305772", "url": "https://it.wikipedia.org/wiki?curid=3426462", "title": "Frenetic", "text": "Frenetic \u00e8 un videogioco per Amiga e Atari ST di tipo shoot'em up a scorrimento verticale, pubblicato da Core Design nel 1991. All'epoca il game riscosse un medio successo, difficolt\u00e0 elevata e poche novit\u00e0 per il genere. La musica \u00e8 curata da Martin Walker. Il videogame ricorda molto \"Xenon 2 Megablast\".\nTrama.\nPianeta Terra, XXIII secolo. Sotto i continui attacchi da parte degli alieni \"Mozone\" il pianeta \u00e8 oramai allo stremo. I pi\u00f9 grandi scienziati si riunirono per discutere la possibilit\u00e0 di trovare nuovi pianeti abitabili nell'universo conosciuto. Viene cos\u00ec inviata in avanguardia una astronave da battaglia che dovr\u00e0 consentire il passaggio dell'astronave madre terrestre, attraverso nuovi mondi ai confini dell'universo.\nModalit\u00e0 di gioco.\nFrenetic \u00e8 molto difficile, infatti \u00e8 strutturato per essere giocato in doppio in modalit\u00e0 cooperativa. L'azione si svolge su 8 livelli di difficolt\u00e0 sempre pi\u00f9 elevata. Durante il gioco si possono ottenere vari power-up, come pod ausiliari con spari a destra, sinistra e sotto. Le armi invece sono potenziabili fino a 3 volte."}
{"id": "3426466", "revid": "287204", "url": "https://it.wikipedia.org/wiki?curid=3426466", "title": "Vittoria Carpi", "text": "Biografia.\nVittoria Carpi non ha avuto una carriera cinematografica di particolare rilievo e la sua filmografia si limita a ruoli di comparsa in una manciata di titoli girati in un arco di tempo che va dal 1936 al 1941, anno in cui interpret\u00f2 appunto il film \"La corona di ferro\". \u00c8 conosciuta per aver conteso all'attrice Clara Calamai la palma di prima attrice italiana a recitare, sia pure in una sequenza di pochi secondi, a seno scoperto. Nel suo caso accadde nel film \"La corona di ferro\", film del 1941 nel quale impersonava la sposa di Artalo ma di cui non fu ufficialmente accreditata per la brevit\u00e0 della sua partecipazione, limitata a quella di una comparsa o poco pi\u00f9 (il film vinse poi la Coppa Mussolini al miglior film italiano alla Mostra di Venezia del 1941).\nNel caso della Calamai il film era \"La cena delle beffe\", girato nello stesso anno. Entrambi erano diretti da Alessandro Blasetti. Va detto per inciso che nell'originale \"gara\" riguardo al primo seno nudo del cinema italiano si inser\u00ec l'anno successivo Doris Duranti che nel film \"Carmela\" mostr\u00f2 orgogliosamente il primo seno nudo ripreso con figura in piedi, e non coricata su un fianco, e quindi in posizione assolutamente naturale."}
{"id": "3426468", "revid": "1185701", "url": "https://it.wikipedia.org/wiki?curid=3426468", "title": "Nicol\u00f2 Rode", "text": "Carriera.\nIn carriera ha partecipato a tre edizioni dei Giochi olimpici consecutive, da a ."}
{"id": "3426475", "revid": "253269", "url": "https://it.wikipedia.org/wiki?curid=3426475", "title": "Benson Fong", "text": "Biografia.\nTra i numerosi film a cui partecip\u00f2, da ricordare \"Un maggiolino tutto matto\" (1968), in cui interpret\u00f2 il ruolo di Mr. Wu. Inizi\u00f2 a recitare nel 1936 a vent'anni e lavor\u00f2 fino alla morte, avvenuta poco prima di compiere 71 anni, nel 1987. \u00c8 stato sposato dal 1946 con l'attrice Maylia, dalla quale ebbe cinque figli. Il corpo venne cremato dopo i funerali."}
{"id": "3426478", "revid": "30445", "url": "https://it.wikipedia.org/wiki?curid=3426478", "title": "Sandia Pueblo", "text": ""}
{"id": "3426485", "revid": "247222", "url": "https://it.wikipedia.org/wiki?curid=3426485", "title": "Dilemma (brano musicale)", "text": ""}
{"id": "3426486", "revid": "46931", "url": "https://it.wikipedia.org/wiki?curid=3426486", "title": "This is Wonderland", "text": ""}
{"id": "3426489", "revid": "114514258", "url": "https://it.wikipedia.org/wiki?curid=3426489", "title": "AR\u2200GO", "text": " \u00e8 un manga di Takahiro Arai, gi\u00e0 autore della riproposizione a fumetti della \"Saga di Darren Shan\". Composto da nove volumi, \u00e8 stato pubblicato per la prima volta in Giappone da Shogakukan, dal dicembre 2009 al 21 settembre 2011.\nIn Italia i diritti sono stati acquisiti da Edizioni BD sotto l'etichetta J-Pop, come reso noto durante Lucca Comics &amp; Games 2011, e la pubblicazione \u00e8 iniziata a partire dal 21 settembre 2012, con cadenza mensile.\nTrama.\nLa storia si svolge a Londra e ruota attorno a due fratelli, Arago ed Ewan Hunt, la cui tranquilla vita di bambini viene distrutta dalla morte dei genitori, avvenuta per mano di una misteriosa creatura nota come \"Patchman\": nessuno, tuttavia, crede alla storia raccontata dal piccolo Arago, ed il caso viene presto archiviato. Anni dopo, Ewan diventa un poliziotto, stimato e rispettato, mentre Arago non sa darsi pace per quello che \u00e8 avvenuto, alla continua ricerca di una vendetta impossibile contro un avversario che, forse, non \u00e8 mai esistito all'infuori della sua mente.\nLe cose, per\u00f2 prendono una piega inaspettata quando i due fratelli si incontrano nuovamente, e quando Patchman fa di nuovo la sua comparsa a Londra, fermamente intenzionato a macchiare nuovamente di sangue le strade della citt\u00e0. Il suo vero obiettivo, tuttavia, \u00e8 lo stesso Arago, l'unico che riesca a sostenere all'interno del proprio corpo il misterioso e terribile potere della creatura.\nPersonaggi.\nIl protagonista della storia, impegnato nella continua, quanto disperata, ricerca del Patchman, in maniera da vendicare la fine dei suoi genitori. Successivamente, verr\u00e0 quasi ucciso dallo stesso Patchman, il quale gli salva inaspettatamente la vita, in maniera da utilizzare il suo corpo per i suoi scopi. Arago possiede, infatti, la singolare capacit\u00e0 di sostenere il potere di Brionac senza riportare alcun tipo di danno. Tuttavia, ci\u00f2 avviene a costo della vita di suo fratello Ewan, che muore in seguito alle ferite riportate, mentre Arago, forte di una parte di Brionac riesce, apparentemente, a sconfiggere Patchman. Questa serie di eventi porta il ragazzo a cambiare vita e ad entrare nel corpo di Scotland Yard, sia per onorare la promessa fatta ad Ewan, in punto di morte, di non sprecare la propria esistenza, sia perch\u00e9 convinto di aver finalmente completato la sua vendetta. Brionac, oltre a fornirgli il potere di combattere ad armi pari con i suoi misteriosi avversari, gli permetter\u00e0 di percepire sia le aure delle persone intorno a lui, sia la presenza una miriade di strane creature che, normalmente, l'occhio umano non \u00e8 in grado di vedere.\nIl fratello di Arago, il quale, al contrario di lui, ha tentato di dimenticare la morte dei suoi genitori e di andare avanti, convincendosi che il Patchman fu solo un'illusione dovuta al forte shock, nonostante lui stesso porti un enorme cicatrice sul braccio provocata dalla terribile creatura. Anni dopo, incontrer\u00e0 nuovamente suo fratello a Londra, ritrovandolo impegnato nella ricerca della misteriosa creatura. A causa di ci\u00f2, Ewan rimprovera il fratello, poich\u00e9 egli sta gettando al vento la sua esistenza pensando solo ai morti e rincorrendo un'illusione. Arago soffre di un velato senso di inferiorit\u00e0 nei suoi confronti, in quanto pensa che Ewan gli sia sempre stato superiore in tutto. Tale percezione si riveler\u00e0 del tutto errata, poich\u00e9 anche Ewan ha sempre provato, a sua volta, invidia per il coraggio e la determinazione del fratello. Quando I due fratelli Hunt rischiano la vita nel tentativo di prendere il Patchman, alcune parti di Ewan vengono utilizzate per \"riparare\" Arago: a causa di ci\u00f2, Ewan muore tragicamente.\nAmica di infanzia dei fratelli Hunt. Nata da padre inglese e madre giapponese, viene costantemente presa in giro da bambina a causa delle sue origini, difesa solo dai piccoli Ewan ed Arago, con i quali riesce a fare amicizia. Sembra essere innamorata da sempre di Ewan, mentre matura del rancore verso Arago, che considera un egoista irresponsabile che non tiene conto dei sentimenti delle persone. Nel corso della serie, tuttavia, il rapporto tra i due migliorer\u00e0.\nIl terribile depositario dello spaventoso potere di Brionac, la lancia di luce, uno dei quattro tesori dell'Irlanda. \u00c8 un orribile mostro, coperto costantemente da un cappuccio al di sotto del quale pu\u00f2 essere intravista una pelle rovinata e rattoppata, come se il suo potere avesse irrimediabilmente distrutto il suo corpo dopo anni di utilizzo smodato. Neanche i suoi veri obiettivi sono ancora noti, anche se pare sia intenzionato a riunire i restanti tesori dell'Irlanda.\nIspettore di Scotland Yard e futuro mentore di Arago, di cui apprezzer\u00e0 inizialmente il grande intuito, senza sapere come esso sia causato dalla capacit\u00e0 di vedere le emozioni delle persone sotto forma di aura. Da giovane era ossessionato dall'obiettivo di catturare Patchman, responsabile della morte del suo partner Rupert.\nSeth Stringer\n\u00c8 il primo vero antagonista di Arago, anche lui alla ricerca di Brionac. Inizialmente, finge di essere solamente un ragazzino preso di mira dai bulli, mostrando solo successivamente la sua vera personalit\u00e0 disturbata e sociopatica. Seth ha firmato una sorta di patto con il demone Orca (creazione di William Blake) che gli fornisce il controllo del vento. Dopo il ritorno di Patchman, si allea temporaneamente con Arago per impedire al mostro di impossessarsi del potere di Brionac prima che possa farlo lui.\nCoco Sullivan\nLa figlia di Rupert, lasciata orfana dopo la sua morte e quindi adottata da Joe Sullivan. Era una compagna pi\u00f9 giovane al corso di polizia frequentato anche da Arago. In seguito, diventa un'addestratrice cinofilia ed il suo compagno inseparabile si chiama Colo. Si presume sia innamorata di Arago.\nLucian Gardner\nIl cavaliere verde. Come arma usa una chitarra elettrica ed il potere dell'elettricit\u00e0 statica. Ha una iena come animale da compagnia, di nome Hades. Lucian faceva parte di una band, ma dopo essere finito in prigione ed essere stato tradito dai suoi ex compagni, viene accolto da Patchman, diventando cos\u00ec il primo dei quattro cavalieri.\nSimon Croteaux\nIl cavaliere nero. Il suo potere consiste nel legare la materia a livello cellulare, che sia essa vivente o meno, dando vita a mostri per met\u00e0 umani, o animali, e per met\u00e0 macchine. In passato, era un dottore che cercava di salvare una giovane paziente da una grave malattia ma, dopo il suicidio di quest'ultima, si ritiene responsabile per averle dato false speranze, unendosi al gruppo del Patchman.\nHugh Weissman.\nIl cavaliere bianco. Ha la capacit\u00e0 di scagliare oggetti a grande velocit\u00e0, materializzando il suo potere sotto forma di arco. Ha una striscia nera sull'occhio destro. In passato, era un soldato fortemente legato alla sua squadra, ma a causa di un errore compiuto da un aereo amico, risult\u00f2 essere l'unico superstite dell'incidente. Il responsabile di esso, tuttavia, in quanto figlio di un ufficiale di alto grado, non sub\u00ec alcuna condanna. Sentendosi tradito dalla societ\u00e0 per la quale aveva rischiato la vita, Weissman accett\u00f2 l'offerta del Patchman di diventare cavaliere.\nScarlet Lavey.\nIl cavaliere rosso. \u00c8 una liceale in grado di controllare il fuoco, oltre ad essere dotata di una forza straordinaria. A causa delle continue molestie subite da parte del compagno di sua madre, che subiva violenze a sua volta, Scarlet matura l'intento di ucciderlo, per poi scoprirlo gi\u00e0 morto a causa del Patchman. Nonostante ci\u00f2 la madre, che era sopravvissuta ed era stata portata in ospedale, la accus\u00f2 dell'omicidio e la aggred\u00ec senza motivo. Per questo motivo, Scarlet dette fuoco alla casa decise di unirsi al Patchman.\nOzwell Miller.\nL'ultimo degli Albion, il corpo scelto di soldati della Regina. Si occupa di eliminare i mostri, anche se non possiede alcun potere. La sua missione principale \u00e8 proteggere Arago. Come arma usa un corno di unicorno.\nI quattro tesori.\nSecondo la leggenda, sono i quattro oggetti magici portati dai Tuatha D\u00e9 Danann in Irlanda: la loro forza era spaventosa e, grazie a loro, nessuno fu in grado di fermare l'antico popolo nella sua invasione del territorio dell'Eire, che venne spartito in quattro parti, ognuna delle quali dominata da un Re, il quale fungeva anche da custode di uno dei tesori:"}
{"id": "3426493", "revid": "767487", "url": "https://it.wikipedia.org/wiki?curid=3426493", "title": "Habana Blues", "text": "Habana Blues \u00e8 un film del 2005 diretto da Benito Zambrano.\n\u00c8 stato presentato nella sezione Un Certain Regard al 58\u00ba Festival di Cannes.\nHa vinto due Premi Goya, per la miglior colonna sonora e il miglior montaggio.\n\u00c8 dedicato \u00ab\"a Cuba, esa loca y maravillosa isla\"\u00bb.\nColonna sonora.\nLa colonna sonora del film comprende le seguenti canzoni e temi musicali:"}
{"id": "3426494", "revid": "125240634", "url": "https://it.wikipedia.org/wiki?curid=3426494", "title": "Lago di Vogorno", "text": "Il lago di Vogorno \u00e8 un lago artificiale creato dalla diga di Contra che blocca il corso del fiume Verzasca.\nDescrizione.\nEsiste dal 1960, quando sono iniziati i lavori di costruzione della diga. Ha una superficie di 1,68\u00a0km\u00b2, una profondit\u00e0 massima di 204 metri e un volume di 85,5 milioni di metri cubi d'acqua.\nNella cultura popolare.\nLa diga di Contra compare nelle prime scende del film Golden Eye, una pellicola del 1997 della serie di James Bond. "}
{"id": "3426499", "revid": "287204", "url": "https://it.wikipedia.org/wiki?curid=3426499", "title": "Gobetti", "text": ""}
{"id": "3426506", "revid": "247222", "url": "https://it.wikipedia.org/wiki?curid=3426506", "title": "Innocente (brano musicale)", "text": ""}
{"id": "3426507", "revid": "9498", "url": "https://it.wikipedia.org/wiki?curid=3426507", "title": "Parcere subiectis", "text": ""}
{"id": "3426508", "revid": "88740", "url": "https://it.wikipedia.org/wiki?curid=3426508", "title": "Scheiner", "text": ""}
{"id": "3426514", "revid": "110157", "url": "https://it.wikipedia.org/wiki?curid=3426514", "title": "Kizel", "text": "Kizel \u00e8 una citt\u00e0 della Russia europea nordorientale (Territorio di Perm'); \u00e8 il capoluogo dell'omonimo circondario urbano.\nSorge nella parte orientale del Territorio di Perm', nel pedemonte degli Urali sulle sponde del fiume omonimo, 200 chilometri a nordest del capoluogo Perm'."}
{"id": "3426515", "revid": "1543377", "url": "https://it.wikipedia.org/wiki?curid=3426515", "title": "ZSD Nysa", "text": "Lo ZSD Nysa era un veicolo commerciale leggero prodotto negli stabilimenti della citt\u00e0 di Nysa, in Polonia, tra il 1958 e il 1994.\nIl contesto.\nIl \"Nysa\" era basato sul telaio della FSO Warszawa (come il FSC \u017buk), della quale manteneva l'interasse e il motore. Quest'ultimo era un M20 a benzina di 2.121 cc di cilindrata quattro cilindri. Dopo il 1964 venne sostituito con il motore S21, sempre alimentato a benzina, che a parit\u00e0 di cilindrata aveva una potenza di 51 kW. Trasmissione e sospensioni invece erano state modificate, rispetto a quelle della vettura, per renderle adatte all'impiego che sarebbe stato fatto del nuovo veicolo.\nLa versione base del \"Nysa\" era quella con carrozzeria dalle forme arrotondate chiusa e finestrini, identificata dalla lettera \"T\"-\"Towos\", che poteva essere utilizzata per il trasporto di persone o cose. Questo modello poteva avere o una porta scorrevole sul lato destro o delle portiere a battenti convenzionali. La portiera della parte posteriore era singola e ruotava verso il lato sinistro del mezzo. Esisteva versioni con carrozzeria furgonata (\"F\" - \"Furgon\"), quella minibus (\"M\") e quella ambulanza (\"S\") e altri allestimenti.\nIl veicolo veniva anche utilizzato dalla \"Militia\", la polizia della Polonia ante 1989, e un furgone \"Nysa\" blu era una sorta di \"marchio\" della Militia. La versione per la polizia aveva porte scorrevoli su tutti e due i lati ed una portiera a due battenti nella parte posteriore della carrozzeria. Nel 1968 venne modificato l'aspetto della parte anteriore del veicolo ed entr\u00f2 in produzione il modello 521/522, con il 522 pi\u00f9 grande di 10 centimetri. per il resto il veicolo rest\u00f2 immutato. Il \"Nysa\" veniva considerato pi\u00f9 comodo e pi\u00f9 adatto dello Zuk per il trasporto delle persone.\nIl veicolo ebbe il suo massimo di popolarit\u00e0 durante gli anni '70. Nel solo 1978 furono costruiti 18.200 esemplari di questo furgone. In seguito la sua popolarit\u00e0 inizi\u00f2 a scemare e nel 1994, con la dissoluzione del Blocco orientale e l'importazione di veicoli dall'estero, la sua produzione venne interrotta. In totale furono prodotti 380.575 \"Nysa\".\nOltre che in Polonia il veicolo venne anche esportato in Bulgaria, Unione sovietica, Ungheria - dove veniva utilizzato esclusivamente come ambulanza - ma anche in Germania Occidentale come verso paesi dell'Asia e dell'Africa. Spesso veniva esportato il 70 per cento della produzione annuale."}
{"id": "3426516", "revid": "247222", "url": "https://it.wikipedia.org/wiki?curid=3426516", "title": "Copacabana (brano musicale)", "text": ""}
{"id": "3426524", "revid": "767487", "url": "https://it.wikipedia.org/wiki?curid=3426524", "title": "Open Barletta 2011", "text": "L'Open Barletta 2011 \u00e8 stato un torneo professionistico di tennis maschile giocato sulla terra battuta. \u00c8 stata la 15\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Barletta in Italia dal 28 marzo al 3 aprile 2011.\nPartecipanti.\nTeste di serie.\n(*) Ranking al 21 marzo 2011.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Alja\u017e Bedene ha battuto in finale Filippo Volandri, 7\u20135, 6\u20133\nDoppio.\n Luk\u00e1\u0161 Rosol / Igor Zelenay hanno battuto in finale Martin Fischer / Andreas Haider-Maurer, 6\u20133, 6\u20132"}
{"id": "3426526", "revid": "1305772", "url": "https://it.wikipedia.org/wiki?curid=3426526", "title": "SMS Triglav (cacciatorpediniere 1917)", "text": "Lo SMS \"Triglav \u00e8 stato un cacciatorpediniere appartenente alla k.u.k. Kriegsmarine, prima ed eponima unit\u00e0 della classe Ersatz Triglav che era nata dalla doppia esigenza di ripianare le perdite patite dalla precedente e molto simile classe T\u00e1tra e di immettere in servizio altri moderni cacciatorpediniere. Ebbe una parte modesta nell'ultimo anno della prima guerra mondiale e, in seguito alla sconfitta dell'Impero austro-ungarico, fu ceduto alla Regia Marina che lo ribattezz\u00f2 Grado\". Alla fine degli anni venti fu declassato a torpediniera.\nStoria.\nIl servizio nella Marina austroungarica.\nOrdinato nel 1916 dalla k.u.k. Kriegsmarine come \"Triglav\" (monte Triglav, \"Tricorno\" in italiano), il cacciatorpediniere faceva parte di una classe di quattro cacciatorpediniere (, e ) ordinate per portare a otto unit\u00e0 la classe Tatra e rimpiazzare la perdita di due cacciatorpediniere di tale classe. Entrato in servizio nell'estate 1917, il \"Triglav\" doveva infatti rimpiazzare un'omonima precedente unit\u00e0, saltata in aria su mine alla fine del 1915 durante la battaglia di Durazzo.\nTra le operazioni belliche cui il \"Triglav\" prese parte si annoverano:\nIl servizio nella Regia Marina.\nDopo la conclusione della prima guerra mondiale, l'Italia ottenne, in conto di riparazione dei danni di guerra, la cessione di sette cacciatorpediniere delle classi T\u00e1tra ed Ersatz Triglav, che andarono a formare la classe Fasana. \nIncorporato nella Regia Marina nel 1919 ed entrato in servizio l'anno successivo, il \"Triglav\" fu ribattezzato \"Grado\".\nSotto la nuova bandiera la nave non ebbe comunque grande utilizzo. Come le unit\u00e0 gemelle, fu adibito principalmente al pattugliamento delle coste libiche ed all'addestramento a Taranto e Venezia.\nNel 1929 il \"Grado\" fu declassato a torpediniera.\nLa nave venne radiata nel 1937 ed avviata alla demolizione. Tra gli ufficiali che si sono avvicendati al suo comando il futuro ammiraglio Giuseppe Marini che nel secondo dopoguerra avrebbe ricoperto diversi prestigiosi incarichi, tra cui quello di Comandante in capo della Squadra Navale\nUna catena dell'ancora del \"Grado\" \u00e8 divenuta parte del Sacrario di Redipuglia."}
{"id": "3426530", "revid": "729019", "url": "https://it.wikipedia.org/wiki?curid=3426530", "title": "Seguros Bol\u00edvar Open Barranquilla 2011", "text": "Il Seguros Bol\u00edvar Open Barranquilla 2011 \u00e8 stato un torneo professionistico di tennis maschile giocato sul cemento. \u00c8 stata la 1\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Barranquilla in Colombia dal 28 marzo al 3 aprile 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Facundo Bagnis ha battuto in finale Diego Junqueira, 1\u20136, 7\u20136(4), 6\u20130\nDoppio.\n Flavio Cipolla / Paolo Lorenzi hanno battuto in finale Alejandro Falla / Eduardo Struvay, 6\u20133, 6\u20134"}
{"id": "3426535", "revid": "525063", "url": "https://it.wikipedia.org/wiki?curid=3426535", "title": "Indre-et-Loire", "text": ""}
{"id": "3426537", "revid": "110157", "url": "https://it.wikipedia.org/wiki?curid=3426537", "title": "Seguros Bol\u00edvar Open Barranquilla", "text": "Il Seguros Bol\u00edvar Open Barranquilla \u00e8 un torneo di tennis che si gioca a Barranquilla in Colombia dal 2011. L'evento fa parte dell'ATP Challenger Tour e si gioca su campi in cemento."}
{"id": "3426539", "revid": "1516566", "url": "https://it.wikipedia.org/wiki?curid=3426539", "title": "Rouse", "text": ""}
{"id": "3426543", "revid": "729019", "url": "https://it.wikipedia.org/wiki?curid=3426543", "title": "Open Pr\u00e9vadi\u00e8s Saint-Brieuc 2011", "text": "L'Open Pr\u00e9vadi\u00e8s Saint-Brieuc 2011 \u00e8 stato un torneo professionistico di tennis maschile giocato sulla terra battuta. \u00c8 stata l'8\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Saint-Brieuc in Francia dal 28 marzo al 3 aprile 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Maxime Teixeira hanno battuto in finale Beno\u00eet Paire, 6-3, 6-0\nDoppio.\n Tomasz Bednarek / Andreas Siljestr\u00f6m hanno battuto in finale Gr\u00e9goire Burquier / Romain Jouan, 6-4, 6-7(4), [14-12]"}
{"id": "3426550", "revid": "1442080", "url": "https://it.wikipedia.org/wiki?curid=3426550", "title": "Open Barletta 2011 - Singolare", "text": "Il singolare dell'Open Barletta 2011 \u00e8 stato un torneo di tennis facente parte dell'ATP Challenger Tour 2011.\nPere Riba era il detentore del titolo, ma ha perso al 1\u00ba turno contro Alessio Di Mauro.\nAlja\u017e Bedene ha battuto in finale Filippo Volandri 7\u20135, 6\u20133."}
{"id": "3426552", "revid": "247222", "url": "https://it.wikipedia.org/wiki?curid=3426552", "title": "Sound of the Underground (brano musicale)", "text": ""}
{"id": "3426556", "revid": "1543377", "url": "https://it.wikipedia.org/wiki?curid=3426556", "title": "LEN Champions Cup 2010-2011", "text": "La LEN Champions Cup 2010-2011 \u00e8 stata la XXIV\u00aa edizione del trofeo.\nSi sono iscritte al torneo tredici squadre, perci\u00f2 non \u00e8 stato disputato il turno di qualificazione. Le gare sono iniziate il 14 gennaio 2010 e si sono concluse con la Final Four di Sabadell, in Spagna, il 22 e 23 aprile.\nLe padrone di casa delle finali del Club Nataci\u00f3 Sabadell si sono laureate per la prima volta campionesse d'Europa."}
{"id": "3426557", "revid": "1442080", "url": "https://it.wikipedia.org/wiki?curid=3426557", "title": "Open Barletta 2011 - Doppio", "text": "Il doppio dell'Open Barletta 2011 \u00e8 stato un torneo di tennis facente parte dell'ATP Challenger Tour 2011.\nDavid Marrero e Santiago Ventura erano i detentori del titolo, ma quest'anno non hanno partecipato.\nLuk\u00e1\u0161 Rosol e Igor Zelenay hanno battuto in finale Martin Fischer e Andreas Haider-Maurer 6\u20133, 6\u20132."}
{"id": "3426561", "revid": "1442080", "url": "https://it.wikipedia.org/wiki?curid=3426561", "title": "Seguros Bol\u00edvar Open Barranquilla 2011 - Singolare", "text": "Il singolare dello Seguros Bol\u00edvar Open Barranquilla 2011 \u00e8 stato un torneo di tennis facente parte dell'ATP Challenger Tour 2011.\nFacundo Bagnis ha battuto in finale Diego Junqueira 1\u20136, 7\u20136(4), 6\u20130."}
{"id": "3426564", "revid": "1442080", "url": "https://it.wikipedia.org/wiki?curid=3426564", "title": "Seguros Bol\u00edvar Open Barranquilla 2011 - Doppio", "text": "Il doppio dello Seguros Bol\u00edvar Open Barranquilla 2011 \u00e8 stato un torneo di tennis facente parte dell'ATP Challenger Tour 2011.\nFlavio Cipolla e Paolo Lorenzi hanno battuto in finale Alejandro Falla e Eduardo Struvay 6\u20133, 6\u20134."}
{"id": "3426570", "revid": "502559", "url": "https://it.wikipedia.org/wiki?curid=3426570", "title": "Diga della Val Malvaglia", "text": "La diga della Val Malvaglia \u00e8 una diga di tipo arco, situata nella Val Malvaglia, (valle laterale della Valle di Blenio), Canton Ticino.\nDescrizione.\nInaugurata nel 1959 (assieme alla centrale di Biasca), ha un'altezza di 92 metri, e un coronamento di 292 metri. L'impianto \u00e8 sfruttato dalle officine idroelettriche di Blenio (OFIBLE).\nIl suo volume \u00e8 di 162.000 metri cubi.\nIl lago creato dalla diga ha un volume massimo di 4,6 milioni di metri cubi, una lunghezza di 1,1\u00a0km e un'altitudine massima di 990\u00a0m s.l.m.\nLo sfioratore ha una capacit\u00e0 di 300 metri cubi al secondo.\nAcque.\nLe acque del lago provengono dai suoi immissari e dall'acqua di scarico della centrale idroelettrica di Olivone (la quale turbine le acque del bacino del Luzzone, dove vengono convogliate in un cunicolo lungo 15 chilometri. Nel 2020 \u00e8 iniziata la costruzione di una nuova piccola centrale ad acqua fluente (Rasoira) che con una potenza di 4 MW sfrutta la galleria a pelo libero esistente in arrivo dalla centrale di Olivone prima di sfociare nel bacino. Ad opera conclusa quest'opera permetter\u00e0 la produzione aggiuntiva di 9 GWh.\nLe acque del bacino di Malvaglia in seguito vengono immesse in un'altra condotta forzata sotterranea lunga 11\u00a0km; arrivando in Val Scura dove si trova il pozzo piezometrico, l\u00ec vi giungono anche le acque delle valli di Osogna e Cresciano. A questo punto le acque raggiungono la centrale a Biasca tramite una condotta forzata e un salto di 700 metri."}
{"id": "3426571", "revid": "339392", "url": "https://it.wikipedia.org/wiki?curid=3426571", "title": "Op\u00e9ration Harmattan", "text": ""}
{"id": "3426573", "revid": "287204", "url": "https://it.wikipedia.org/wiki?curid=3426573", "title": "Open Pr\u00e9vadi\u00e8s Saint-Brieuc 2011 - Singolare", "text": "Il singolare dell'Open Pr\u00e9vadi\u00e8s Sain \u00e8 stato un torneo di tennis facente parte dell'ATP Challenger Tour 2011.\nMicha\u0142 Przysi\u0119\u017cny era il detentore del titolo, ma ha perso in semifinale contro Beno\u00eet Paire.\nMaxime Teixeira ha battuto in finale Beno\u00eet Paire 6\u20133, 6\u20130"}
{"id": "3426575", "revid": "486946", "url": "https://it.wikipedia.org/wiki?curid=3426575", "title": "235\u00ba Reggimento di Fanteria &quot;Piceno&quot;", "text": ""}
{"id": "3426576", "revid": "287204", "url": "https://it.wikipedia.org/wiki?curid=3426576", "title": "Open Pr\u00e9vadi\u00e8s Saint-Brieuc 2011 - Doppio", "text": "Il doppio dell'Open Pr\u00e9vadi\u00e8s Sain \u00e8 stato un torneo di tennis facente parte dell'ATP Challenger Tour 2011.\nUladzimir Ihnacik e David Marrero erano i detentori del titolo, ma quest'anno non hanno partecipato.\nTomasz Bednarek e Andreas Siljestr\u00f6m hanno battuto in finale Gr\u00e9goire Burquier e Romain Jouan 6\u20134, 6\u20137(4), [14\u201312]."}
{"id": "3426578", "revid": "287204", "url": "https://it.wikipedia.org/wiki?curid=3426578", "title": "Trofeo Rally Terra 2011", "text": "Il Trofeo Rally Terr\u00e0 (T.R.T.) si disputa su 6 gare che si disputano interamente su fondo sterrato. Le ultime due gare, Azzano e Conca D'Oro han coefficiente 1.5.\nTeam e piloti.\nIscritti TRT"}
{"id": "3426580", "revid": "599013", "url": "https://it.wikipedia.org/wiki?curid=3426580", "title": "Zoran \u00d0in\u0111i\u0107", "text": ""}
{"id": "3426581", "revid": "436907", "url": "https://it.wikipedia.org/wiki?curid=3426581", "title": "Live from Cadogan Hall", "text": "Live from Cadogan Hall \u00e8 il sedicesimo album dal vivo del gruppo musicale britannico Marillion, pubblicato l'8 novembre 2010 dalla Racket Records.\nDescrizione.\nContiene la registrazione integrale del concerto tenuto dal gruppo al Cadogan Hall di Londra, ultima tappa della tourn\u00e9e in supporto all'album \"Less Is More\".\nNel 2011 la earMUSIC ha ripubblicato il concerto in entrambi i formati audio e video, mentre nell'agosto 2020 \u00e8 stata commercializzata l'edizione quadruplo vinile."}
{"id": "3426583", "revid": "537927", "url": "https://it.wikipedia.org/wiki?curid=3426583", "title": "HDW", "text": ""}
{"id": "3426585", "revid": "729019", "url": "https://it.wikipedia.org/wiki?curid=3426585", "title": "Compagnia autocarrata tedesca", "text": "La Compagnia autocarrata tedesca (in tedesco Deutsche Motorisierte Kompanie) fu una piccola unit\u00e0 militare straniera formata dagli italiani durante la campagna dell'Africa Orientale nella Seconda guerra mondiale.\nStoria.\nAllo scoppio della Seconda guerra mondiale, le navi mercantili tedesche di passaggio nel Mar Rosso e nell'Oceano Indiano furono costrette a rifugiarsi nei porti di Assab, Chisimaio e Massaua dell'Africa Orientale Italiana, per sfuggire ai britannici che avevano il controllo totale di quei mari. Circa 150 tedeschi, fuggiti dal Kenya e dal Tanganica britannici, erano giunti nell'Africa Orientale Italiana a bordo del piroscafo italiano \"Piave\". Essendo il Regno d'Italia ancora neutrale, le autorit\u00e0 italiane bloccarono le navi ed internarono il personale ed i passeggeri tedeschi. Con l'entrata in guerra dell'Italia a fianco della Germania nazista il 10 giugno 1940, la situazione cambi\u00f2.\nIl console tedesco ad Addis Abeba autorizz\u00f2 l'arruolamento dei marittimi tedeschi con esperienza militare nella Regia Marina: il rimorchiatore tedesco \"Kionga\" da 193 tonnellate, dopo aver riparato a Chisimaio, fu incorporato nella flotta del Mar Rosso.\nIl 2 luglio ad Asmara fu costituito invece un reparto di fanteria, la \"Compagnia autocarrata tedesca\", unica unit\u00e0 germanica in seno al Regio Esercito. Qui inizi\u00f2 l'addestramento poich\u00e9 la maggior parte dei volontari aveva poca o nessuna formazione militare. Il 3 ottobre il Ministero della Guerra defin\u00ec le norme per l'arruolamento di stranieri nelle forze armate italiane, in unit\u00e0 possibilmente miste, con lo stesso trattamento economico dei nazionali e possibilit\u00e0 di confermare il grado rivestito nelle forze armate di provenienza.\nDopo la fase di addestramento, i tedeschi giurarono fedelt\u00e0 al Re d'Italia. La stazione radio italiana della capitale Addis Abeba seguiva con molta attenzione le notizie sulla \"Compagnia autocarrata tedesca\", in quanto l'esistenza di questa unit\u00e0 era di grande valore per la propaganda italiana. La compagnia venne omaggiata di un gagliardetto speciale dal tenente generale Luigi Frusci, il governatore italiano dell'Eritrea. Tale simbolo visualizzava la bandiera italiana da un lato e la bandiera tedesca sul lato opposto. Il puntale dell'asta era costituito da un fascio littorio ed una svastica in ottone.\nA met\u00e0 ottobre 1940 la \"Compagnia autocarrata tedesca\", inserita in un battaglione motorizzato italiano, entr\u00f2 per la prima volta in azione al confine tra l'Eritrea e il Sudan, occupando all'inizio di novembre la citt\u00e0 di Kassala. Dopo aver difeso la citt\u00e0 dalle incursioni britanniche, il 22 gennaio 1941 i reparti del Regio Esercito abbandonarono Kassala e la \"Compagnia autocarrata tedesca\" serv\u00ec da retroguardia ai reparti in ritirata verso Asmara.\nIl 27 gennaio 1941 da Roma partirono alla volta della colonia un tenente, un sottotenente, un maresciallo e tre sottufficiali. Questi andarono a formare i quadri del personale presente in colonia, costituito dal tenente Gustav Hamel (ufficiale della riserva reduce della Grande Guerra), 5 sottufficiali e 133 volontari. La compagnia era organizzata su due plotoni di fucilieri ed uno di mitragliatrici.\nI tedeschi furono attivi a Agordat e durante la battaglia di Cheren; forn\u00ec poi copertura durante la ritirata da Cheren ad Asmara, lasciando sul terreno in tutto 39 uomini. Una ventina di uomini del gruppo sopravvisse alla perdita dell'Eritrea; questo piccolo gruppo di uomini era con Amedeo di Savoia, duca d'Aosta, all'Amba Alagi durante una delle fasi finali della Campagna dell'Africa Orientale. Gli altri superstiti, giunti al porto di Massaua, ricevettero l'ordine di imbarcarsi su navi mercantili tedesche per cercare di forzare il blocco e rientrare in patria o in porti neutrali, in modo da scampare alla cattura.\nSecondo il comandante Schmidt, alcuni volontari tedeschi riuscirono ad imbarcarsi su quattro sommergibili italiani ed a raggiungere in tal modo la base BETASOM a Bordeaux.\nUniforme ed equipaggiamento.\nL'uniforme era quella coloniale italiana in tela cachi. Sulle mostrine, bianche filettate di rosso, compariva una svastica al posto delle stellette militari italiane. La svastica era ripetuta sul fregio del casco coloniale, della bustina e sulla fascia rossa da braccio (sinistro).\nL'armamento della truppa era quello standard della fanteria italiana. Il plotone mitragliatrici, su tre squadre, era equipaggiato con tre Schwarzlose MG M.07/12.\nOltre ad essere autocarrata, l'unit\u00e0 includeva alcuni improvvisati autoblindo."}
{"id": "3426586", "revid": "287204", "url": "https://it.wikipedia.org/wiki?curid=3426586", "title": "John Adson", "text": "Biografia.\nMolto poco si conosce sui primi anni della sua vita. Le prime notizie certe sul suo conto sono del 1604, quando era al servizio di Carlo III, Duca di Lorena come suonatore di cornetto. Intorno al febbraio 1614 spos\u00f2 Jane Lannerie e almeno due dei suoi figli divennero musicisti anch'essi.\nDopo essersi trasferito a Londra, Adson entr\u00f2 nei \"City Waits\" e vi rimase fino alla morte. Egli si occup\u00f2 anche di musica per il teatro ed esistono fonti secondo le quali suon\u00f2 nella compagnia teatrale del Re nel 1634 e 1639. Divenne musicista reale per gli strumenti a fiato nel mese di novembre 1633.\nLa sua opera pi\u00f9 famosa \u00e8 \"Courtly Masquing Ayres\" (1621), una collezione di 31 danze per diversi tipi di strumento, scritte a cinque e sei voci, per consort di strumenti. Non \u00e8 noto quanti di questi pezzi siano originali e quanti invece siano degli arrangiamenti di pezzi esistenti. Dopo questi pezzi, soltanto altri quattro sono attribuiti a Adson fra quelli a noi pervenuti."}
{"id": "3426594", "revid": "247222", "url": "https://it.wikipedia.org/wiki?curid=3426594", "title": "One Mic (brano musicale)", "text": ""}
{"id": "3426595", "revid": "1632387", "url": "https://it.wikipedia.org/wiki?curid=3426595", "title": "Weaver of Forgotten", "text": "Weaver of Forgotten \u00e8 il quarto album del gruppo melodic death metal italiano Dark Lunacy pubblicato nel 2010. \u00c8 un concept album basato sul ricordo dei morti."}
{"id": "3426596", "revid": "787565", "url": "https://it.wikipedia.org/wiki?curid=3426596", "title": "47\u00ba Reggimento addestramento volontari &quot;Ferrara&quot;", "text": "Il 47\u00ba Reggimento addestramento volontari \"Ferrara\" (47\u00ba RAV \"Ferrara\") dell'Esercito Italiano ha sede a Capua e dipende dal Raggruppamento unit\u00e0 addestrative. Trae origine dalla Colonna Mobile delle Romagne formata nel 1859 e, con vari cambi di nome, prese parte alla terza guerra di indipendenza italiana e alle due guerre mondiali. Sciolto l'8 settembre 1943 a causa delle vicende armistiziali, il Reggimento riprese vita nel 1977 con la nascita del 47\u00ba Battaglione fanteria \"Salento\", unit\u00e0 che venti anni dopo serv\u00ec per ricostituire il 47\u00ba Reggimento \"Ferrara\".\nViene sciolto nel 2015.\nStoria.\nIl Reggimento discende dalla \"Colonna Mobile delle Romagne\" formata il 2 gennaio 1859 a Bologna con volontari che a partire dal 1\u00ba ottobre venne organizzata in due colonne, poi diventati reggimenti. La 1\u00aa colonna divenne il 25\u00ba Reggimento fanteria e insieme al 26\u00ba fanteria and\u00f2 a formare la Brigata \"Ferrara\". Il 1\u00ba gennaio 1860 il 25\u00ba Reggimento cambi\u00f2 nome in \"47\u00ba Reggimento fanteria (Brigata \"Ferrara\")\" ed il 25 marzo venne incorporato nell'esercito del Regno di Sardegna. Nel 1866, durante la terza guerra di indipendenza italiana, venne impegnato a Custoza.\nNel 1871, sciolta la Brigata, prese il nome di 47\u00ba Reggimento fanteria \"Ferrara\" che, dieci anni dopo, viene nuovamente unito al 48\u00ba fanteria, ricostituendo ancora una volta la Brigata e riprendendo il vecchio nome di 47\u00ba Reggimento fanteria (Brigata \"Ferrara\"). Dal 1877 al 1888 oper\u00f2 in Eritrea con una compagnia. Nel 1908 partecip\u00f2 alle operazioni di soccorso delle popolazioni colpite dal terremoto di Messina meritando la medaglia d'argento di benemerenza per il terremoto calabro-siculo.\nDurante la prima guerra mondiale fu brevemente in linea sul Carso, sulla Bainsizza e sul Piave.\nNel dopoguerra, precisamente nel 1926, in seguito al nuovo ordinamento militare riacquist\u00f2 la denominazione di 47\u00ba Reggimento fanteria \"Ferrara\", in organico alla XXIII Brigata di fanteria assieme al 9\u00ba e 10\u00ba Reggimento fanteria \"Regina\". In occasione della guerra d'Etiopia forn\u00ec ai reparti mobilitati 11 ufficiali e 580 soldati. Nel 1939, assieme al 48\u00ba fanteria e al 14\u00ba artiglieria, concorse alla nascita della Divisione di fanteria delle Murge, dal 24 maggio diventata 23\u00aa Divisione fanteria \"Ferrara\". Inizialmente basato a Lecce, nella seconda guerra mondiale il 47\u00ba Reggimento fanteria \"Ferrara\" combatt\u00e9 sul fronte greco-albanese strutturato su un comando e compagnia comando, tre battaglioni fucilieri, una compagnia mortai da 81\u00a0mm e una batteria armi di accompagnamento da 65/17. In particolare entr\u00f2 in azione a Kalibaki, Makricampos, Sella Radati, Tepeleni e sul monte Golico. Nel 1942 venne trasferito con compiti di presidio nel Montenegro per essere quindi sciolto l'8 settembre 1943, giorno dell'annuncio dell'armistizio di Cassibile.\n47\u00ba Battaglione fanteria \"Salento\".\nLa storia dell'unit\u00e0 riprese vita il 1\u00ba febbraio 1977 con la nascita del 47\u00ba Battaglione fanteria \"Salento\", erede della bandiera di guerra del 47\u00ba fanteria. Il 14 novembre 1992 il battaglione cambi\u00f2 nome in 47\u00ba Battaglione \"Salento\" e il 10 giugno 1997 serv\u00ec per ricostituire il 47\u00ba Reggimento \"Ferrara\". L'unit\u00e0 ha oggi il compito di formare i volontari dell'Esercito Italiano in ferma prefissata di un anno (VFP1). Inquadrato nel Raggruppamento unit\u00e0 addestrative, \u00e8 dislocato presso Capua (provincia di Caserta).\nStruttura.\nIl 47\u00ba Reggimento fanteria \"Ferrara\" \u00e8 una componente del Raggruppamento unit\u00e0 addestrative (RUA), che a sua volta dipende gerarchicamente dal Comando per la formazione e Scuola di applicazione. \u00c8 costituito da un comando di reggimento e un battaglione addestrativo, a sua volta suddiviso in quattro compagnie (1\u00aa, 2\u00aa, 3\u00aa e 4\u00aa).\nDescrizione araldica dello stemma.\nLo scudo araldico \u00e8 interzato in sbarra. Nel primo di rosso all'elmo di Scanderbeg d'oro; nel secondo d'azzurro al monte all'italiana di tre cime d'oro; nel terzo d'oro a quattro pali di rosso al delfino stizzoso, al naturale, guizzante in palo sul tutto con la coda in alto e la testa in basso volta a destra imboccante la mezza luna d'argento, parimenti voltata a destra (stemma dell'antica provincia salentina di Terra d'Otranto). Il tutto abbassato al capo d'oro.\nCome ornamenti esteriori appaiono sullo scudo una corona turrita d'oro, accompagnata sotto da nastri annodati nella corona, scendenti e svolazzanti in sbarra e in banda al lato dello scudo, rappresentativi delle ricompense al valore ottenute dal Reggimento. Il nastro coi colori dell'Ordine militare d'Italia \u00e8 accollato alla punta dello scudo con l'insegna pendente al centro. Sotto lo scudo su lista bifida d'oro, svolazzante con la concavit\u00e0 rivolta verso l'alto, appare il motto \"Fede e Valore\"."}
{"id": "3426597", "revid": "1305772", "url": "https://it.wikipedia.org/wiki?curid=3426597", "title": "SMS Uzsok", "text": "L'SMS \"Uzsok \u00e8 stato un cacciatorpediniere appartenente alla k.u.k. Kriegsmarine, unit\u00e0 della moderna classe Ersatz Triglav nata per rimpiazzare gli esemplari perduti della precedente classe T\u00e1tra. Dopo la fine della prima guerra mondiale pass\u00f2 alla Regia Marina, che lo ribattezz\u00f2 Monfalcone\".\nStoria.\nIl servizio nella Marina austroungarica.\nOrdinato nel 1916 dalla k.u.k. Kriegsmarine come \"Uszok\", il cacciatorpediniere faceva parte della classe Ersatz Triglav di quattro cacciatorpediniere (, , ) ordinate per le perdite subite dalla classe T\u00e1tra incrementare il numero di cacciatorpediniere moderni nella Marina imperialregia. Entrato in servizio nel dicembre 1917, l'\"Uszok\" fu l'ultima unit\u00e0 della propria classe.\nL'\"Uszok\" non ebbe largo impiego bellico al pari delle unit\u00e0 gemelle, dato che entr\u00f2 in servizio a soli undici mesi dalla conclusione della prima guerra mondiale. Il 9 giugno 1918 support\u00f2, insieme al cacciatorpediniere \"Dukla\", un bombardamento da parte di 14 aerei contro Brindisi (che provoc\u00f2 15 morti e 33 feriti e pesanti danni all'idroscalo di Brindisi). Nei due giorni successivi avrebbe dovuto scortare, insieme al cacciatorpediniere \"Csikos\" ed a tre torpediniere, la corazzata \"Erzherzog Friederich\" in quella che avrebbe dovuto essere una trappola per la flotta italiana, che sarebbe uscita in mare a contrasto di un'incursione nel canale d'Otranto per poi essere circondata da un superiore numero di unit\u00e0 nemiche, ma l'operazione venne interrotta a causa dell'affondamento della corazzata \"Szent Istvan\".\nIl servizio nella Regia Marina.\nDopo la conclusione della prima guerra mondiale, l'Italia ottenne, in conto di riparazione dei danni di guerra, la cessione di sette unit\u00e0 della classe T\u00e1tra ed Ersatz Triglav, che andarono a formare la classe Fasana. \nIncorporato nella Regia Marina nel 1919 ed entrato in servizio l'anno successivo, l\u2019\"Uszok\" venne ribattezzato \"Monfalcone\".\nSotto la nuova bandiera la nave fu comunque impiegata piuttosto di rado. Come le unit\u00e0 gemelle, fu adibito principalmente al pattugliamento delle coste libiche e all'addestramento a Taranto e Venezia.\nNel 1929 il \"Monfalcone\" fu declassato a torpediniera.\nFu l'ultima unit\u00e0 della classe, insieme alla gemella \"Lika\", a essere radiata nel 1939 e quindi demolita."}
{"id": "3426598", "revid": "729019", "url": "https://it.wikipedia.org/wiki?curid=3426598", "title": "Metropolitana di Daejeon", "text": "La metropolitana di Daejeon \u00e8 il sistema di metropolitana a Daejeon in Corea del Sud, attualmente dispone di 22 stazioni per una lunghezza di 22,6\u00a0km.\nStoria.\nIl primo tratto di linea lungo 12,4\u00a0km fu inaugurato il 16 marzo 2006, mentre i restanti 10,2\u00a0km aprirono i battenti il 17 aprile 2008, pertanto attualmente la metropolitana dispone di 1 linea operativa, servita da 22 stazioni.\nUna seconda linea \u00e8 stata progettata e la fase di costruzione avrebbe dovuto iniziare nel 2008 ma a causa delle difficolt\u00e0 finanziarie dell'amministrazione comunale e del governo \u00e8 stata rimandata a tempo indeterminato. In origine l'amministrazione municipale prevedeva la costruzione di altre tre linee, per un totale di 5, ma il futuro dell'intero progetto \u00e8 incerto vista la dilazione dei tempi di realizzazione della seconda linea, su cui non sono stati forniti dettagli.\nLa linea 1 (\ub300\uc804 \ub3c4\uc2dc\ucca0\ub3c4 1\ud638\uc120 - \u5927\u7530\u90fd\u5e02\u9435\u90531\u865f\u7dda, \"Daejeon Dosi Cheoldo il-hoseon\") \u00e8 al momento l'unica linea al servizio della citt\u00e0 di Daejeon, in Corea del Sud, ed \u00e8 stata inaugurata nel 2006. Il colore che identifica la linea \u00e8 il verde bottiglia (\u25cf). Il traffico registrato nel 2013 ammontava a 109.230."}
{"id": "3426599", "revid": "1425415", "url": "https://it.wikipedia.org/wiki?curid=3426599", "title": "Struttura dati persistente", "text": "In ambito informatico, una struttura dati persistente \u00e8 una struttura dati che quando viene modificata conserva sempre la versione precedente di se stessa: tali strutture dati sono di fatto immutabili in quanto le operazioni fatte su di esse non aggiornano in modo visibile la struttura in essere portando invece alla creazione di una nuova struttura aggiornata. Una struttura dati persistente non \u00e8 da intendersi come una struttura dati memorizzata su una memoria persistente (permanente) come pu\u00f2 essere un disco rigido: si tratta di un diverso significato del termine persistente.\nUna struttura dati \u00e8 parzialmente persistente se tutte le versioni possono essere accedute ma solo l'ultima pu\u00f2 essere modificata. Una struttura dati \u00e8 completamente persistente se tutte le versioni possono essere accedute e modificate. Se \u00e8 anche possibile l'operazione di fusione che crea una nuova versione a partire da due versioni precedenti, la struttura dati viene chiamata confluentemente persistente. Le strutture dati che non sono invece persistenti vengono dette effimere.\nQuesti tipi di struttura sono particolarmente comuni in programmazione logica e in programmazione funzionale: in programmi puramente funzionali tutti i dati sono immutabili cos\u00ec da rendere le strutture dati completamente persistenti. Le strutture dati persistenti possono anche essere create aggiornando sul posto i dati e questi possono, in genere, richiedere meno tempo e spazio di memoria di massa dei loro corrispettivi puramente funzionali.\nAnche se la persistenza pu\u00f2 essere effettuata con la semplice copia, questa si rivela poco efficiente in termini di tempo e di spazio dato che molte operazioni producono solo piccoli cambiamenti in una struttura dati. Un metodo migliore consiste nello sfruttare le similarit\u00e0 tra le versioni vecchia e nuova in modo da condividere le parti comuni, quali ad esempio l'utilizzo dello stesso sotto-albero nelle strutture ad albero. Comunque, poich\u00e9 spesso diventa non fattibile determinare quante versioni precedenti condividono le stesse parti della struttura e poich\u00e9 spesso si vogliono scartare le vecchie versioni, si rende necessario un ambiente dotato del meccanismo di garbage collection.\nLa struttura persistente forse pi\u00f9 semplice \u00e8 la lista concatenata, una semplice lista di oggetti in cui ciascuno di essi ha un riferimento che punta a quello successivo nella lista. \u00c8 persistente in quanto se ne pu\u00f2 prendere la coda (costituita da un certo numero di voci) e aggiungere un nuovo nodo: la coda sar\u00e0 cos\u00ec condivisa tra la vecchia e la nuova lista. Fintantoch\u00e9 le voci della coda resteranno immutabili, la condivisione sar\u00e0 invisibile al programma.\nMolte strutture dati basate sui puntamenti, come ad esempio gli RB-Albero e le code, possono essere facilmente adattate per creare strutture dati persistenti."}
{"id": "3426601", "revid": "69794", "url": "https://it.wikipedia.org/wiki?curid=3426601", "title": "Valter Farina", "text": "\u00c8 uno dei pionieri italiani del poker, professionista nelle varie specialit\u00e0 da oltre 35 anni. \u00c8 stato il primo italiano della storia ad aver vinto un braccialetto delle World Series of Poker: il 26 aprile 1995 vinse l'evento $1.500 Limit Seven Card Stud (evento #2 delle WSOP 1995) aggiudicandosi dollari.\nIn carriera ha collezionato in totale 7 piazzamenti a premi alle WSOP: 3 nel Pot Limit Omaha, 3 nel Seven Card Stud, 1 nel No Limit Hold'em. L'ultimo ITM \u00e8 stato alle WSOP 2009.\nDai primi anni novanta vive stabilmente a Las Vegas, dove gioca di frequente anche ai tavoli di cash game."}
{"id": "3426602", "revid": "502559", "url": "https://it.wikipedia.org/wiki?curid=3426602", "title": "Diga di Malvaglia", "text": ""}
{"id": "3426603", "revid": "247222", "url": "https://it.wikipedia.org/wiki?curid=3426603", "title": "Nastradamus (brano musicale)", "text": ""}
{"id": "3426607", "revid": "599013", "url": "https://it.wikipedia.org/wiki?curid=3426607", "title": "Sandro Crivelli", "text": "Carriera.\nCresciuto nell'Ivrea, debutta in Serie A il 31 marzo 1968 in -. Conta 76 presenze nella massima serie con il Torino e la , e 118 presenze e 6 gol in Serie B con e Ternana.\nChiude la carriera con due stagioni alla in Serie C dove realizza 61 presenze e 2 gol."}
{"id": "3426618", "revid": "1806675", "url": "https://it.wikipedia.org/wiki?curid=3426618", "title": "Laura Tavanti", "text": "Biografia.\nNotata per avere partecipato a concorsi di bellezza, prende parte a due musicarelli con Claudio Villa. Debutta in teatro nel 1961 ne \"La campana delle tentazioni\" per la regia di Maner Lualdi. Prosegue con il Teatro delle Novit\u00e0 di Milano, compresa una tourn\u00e9e in Sud America nell'estate 1964.\nNel 1962 interpreta il fotoromanzo \"La campana sul grattacielo\" con Franco Andrei, Noris Fiorini, \"Tony Di Mitri\" (\"I romanzi di \"Sogno\" n.139, 15 giugno 1962).\nNel 1965 l'esordio in televisione ne \"La donna di fiori\"; nel 1967 ha sostenuto il ruolo della Contessa di Castiglione nella \"Vita di Cavour\". Nel 1970 al Teatro San Babila di Milano ne \"Il seduttore\" di Diego Fabbri e nell'estate 1970 nella tourn\u00e9e in Sud America con la Compagnia del Teatro San Babila.\nNegli anni ottanta si ritira dalle scene e si dedica all'attivit\u00e0 di stilista mettendo a frutto gli studi fatti a Brera in giovent\u00f9. \nVita privata.\n\u00c8 stata sposata con Paolo Ferrari dal 1970 fino alla morte dell'attore, avvenuta nel 2018. Dalla loro unione \u00e8 nato il figlio Stefano."}
{"id": "3426621", "revid": "729019", "url": "https://it.wikipedia.org/wiki?curid=3426621", "title": "Metropolitana di Gwangju", "text": "La metropolitana di Gwangju \u00e8 una metropolitana che serve la citt\u00e0 di Gwangju, in Corea del Sud. Costituita da una sola linea, dispone di 20 stazioni per una lunghezza di 20,1\u00a0km.\nStoria.\nI lavori per la costruzione della Linea 1 iniziarono il 28 agosto 1996, i lavori andarono abbastanza a rilento e il primo tratto tra Nokdong e Sangmu fu aperto quasi otto anni dopo, il 28 aprile 2004. Il resto della Linea 1 tra Nokdong e Pyeongdong fu inaugurato l'11 aprile 2008.\nIl costo complessivo dell'opera sfor\u00f2 il budget a causa dei ritardi nei lavori, arrivando a costare 1.400 miliardi di won (circa 1,3 miliardi di euro).\nLinee e collegamenti.\nEcco le linee con i rispettivi colori:\nStazioni.\nAl 2018 la linea 1 consiste in venti stazioni. La sezione fra Sotae e Nokdong \u00e8 operata con un treno shuttle.\nProgetti futuri.\nLinea 1.\nIl governo della citt\u00e0 di Gwangju ha presentato il progetto per estendere la linea a sud fino a Hwasun e a nord fino alla citt\u00e0 di Naju. Nel 2009 la Commissione Presidenziale sullo Sviluppo Nazionale Bilanciato ha promesso di inserire la linea 1 all'interno del progetto 'Zona economica estesa 5+2'.\nLinea 2.\nAttualmente \u00e8 in fase di decisione il tragitto per la linea 2, infatti sono in fase di studio due progetti distinti:"}
{"id": "3426624", "revid": "1924342", "url": "https://it.wikipedia.org/wiki?curid=3426624", "title": "Reptile (album)", "text": "Reptile \u00e8 un album di Eric Clapton, pubblicato il 13 marzo 2001 dalla Reprise Records. L'album \u00e8 prodotto da Eric Clapton e Simon Climie e vede per la prima volta la collaborazione alle tastiere di Billy Preston (che accompagner\u00e0 il chitarrista di Ripley nel successivo tour) e ai cori dei The Impressions.\nClapton ha dedicato questo lavoro ai suoi zii Adrian (a.k.a. \"Son\") e Silvia, a cui \u00e8 intitolato il toccante brano strumentale che chiude il disco."}
{"id": "3426633", "revid": "125894441", "url": "https://it.wikipedia.org/wiki?curid=3426633", "title": "Grazia Varisco", "text": "\u00c8 cofondatrice, all'inizio degli anni 60, del Gruppo T di Milano (insieme a Giovanni Anceschi, Davide Boriani, Gianni Colombo e Gabriele Devecchi), all'avanguardia delle ricerche artistiche in campo cinetico e programmato. \u00c8 stata titolare della cattedra di Teoria della percezione all'Accademia di Belle Arti di Brera fino al 2007.\nBiografia.\nFrequenta dal 1956 al 1960 l'Accademia di Belle Arti di Brera come allieva di Achille Funi.\nPartecipa alle ricerche sulla nuova tendenza dell'arte programmata, cos\u00ec definita da Bruno Munari, e istituisce insieme a Giovanni Anceschi, Davide Boriani, Gianni Colombo e Gabriele Devecchi, il Gruppo T, promuovendo il movimento di avanguardia.\nIl primo manifesto simbolo del Gruppo T recitava: \u00abvediamo la realt\u00e0 come continuo divenire di fenomeni che noi percepiamo nella variazione\u00bb.\nIn questo primo periodo partecipa a numerose mostre intitolate \u201cMiriorama\u201d e nel 1962 partecipa alle mostre Arte Programmata, organizzate da Bruno Munari, con introduzione in catalogo di Umberto Eco, a Milano, Roma, Venezia. Dal 1963 espone, sia in Italia che all'estero, alle rassegne del movimento internazionale \"Nouvelle Tendance\". \nConclusasi l'esperienza del gruppo, dalla met\u00e0 degli anni sessanta Grazia Varisco continua la sperimentazione e l'attivit\u00e0 di esposizione in modo indipendente.\nDal 1961 al 1967 collabora con l'Ufficio Sviluppo de la Rinascente a Milano, svolgendo attivit\u00e0 di progettazione grafica.\nCollabora inoltre come consulente di grafica con la rivista \u201cAbitare\u201d, con la Kartell e per il piano Internazionale milanese.\nAlla fine degli anni '60 soggiorna per un anno negli Stati Uniti, in Ohio, dove ha l'opportunit\u00e0 di frequentare artisti e docenti dei \"Departments of Fine Arts\" che contribuiranno alla sua formazione artistica e a sviluppare la sua notevole attivit\u00e0 espositiva e notoriet\u00e0 a livello internazionale.\nNel 2007 \u00e8 stata insignita del premio dell'Accademia Nazionale di San Luca, e nel 2018 del Premio Antonio Feltrinelli.\nOpere.\nUna selezione di opere relative alle tematiche affrontate dall'artista sono qui visibili http://www.archiviovarisco.it/opere/\nEsposizioni personali.\nDal 1960 Grazia Varisco espone nelle mostre del Gruppo T in Italia e all\u2019estero; partecipa inoltre alle manifestazioni di arte programmata.\nIn seguito, conclusa l\u2019esperienza di gruppo, prosegue l\u2019attivit\u00e0 espositiva individuale.\nEsposizioni collettive (selezione).\nper l'elenco completo delle esposizioni collettive http://www.archiviovarisco.it/esposizioni/esposizioni-collettive/\nSito Ufficiale.\nhttp://www.archiviovarisco.it\nBibliografia.\nper l'elenco completo delle pubblicazioni http://www.archiviovarisco.it/bibliografia/"}
{"id": "3426634", "revid": "2033069", "url": "https://it.wikipedia.org/wiki?curid=3426634", "title": "Chaos (serie televisiva)", "text": "Chaos (reso graficamente come CHAOS) \u00e8 una serie televisiva statunitense trasmessa nel 2011 da CBS. In Italia \u00e8 stata trasmessa da Rai 2 nel 2012.\nTrama.\nUn gruppo non convenzionale di agenti della CIA combatte il terrorismo internazionale lavorando nella divisione chiamata \"Clandestine Homeland Administration and Oversight Services\" (\"CHAOS\"), mentre tenta allo stesso tempo di non essere eliminato per taglio al personale. Il nuovo arrivato Rick Martinez si unisce alla squadra come doppiogiochista per conto del direttore della CIA H.J. Higgins.\nEpisodi.\nIl 18 aprile 2011 la CBS ha cancellato e tolto la serie dal suo palinsesto, dopo aver trasmesso solo tre dei tredici episodi ordinati."}
{"id": "3426635", "revid": "1573940", "url": "https://it.wikipedia.org/wiki?curid=3426635", "title": "Tasa", "text": "Tasa \u00e8 un genere di ragni appartenente alla Famiglia Salticidae.\nDistribuzione.\nLe due specie oggi note di questo genere sono diffuse in Asia orientale, in particolare in Cina, Corea del Nord e Giappone.\nTassonomia.\nIl nome attribuito originariamente a questo genere era \"Thianella\" con la descrizione della specie tipo \"Thianella davidi\" ; tale denominazione per\u00f2 era stata gi\u00e0 attribuita precedentemente a Thianella . Uno studio dell'aracnologa Wesolowska del 1981 pose fine all'omonimia con la creazione del nuovo genere Tasa.\nA dicembre 2010, si compone di due specie:"}
{"id": "3426640", "revid": "124123", "url": "https://it.wikipedia.org/wiki?curid=3426640", "title": "Nicholas Lanier", "text": "Biografia.\nFiglio di John Lanier, a sua volta figlio di Nicholas Lanier il vecchio, venne battezzato a Greenwich il 10 settembre 1588. Ricevette la prima istruzione musicale da suo padre che suonava il sackbut. Nel 1613 compose una masque, in occasione del matrimonio del Conte di Somerset, assieme a Giovanni Coperario e altri artisti. Scrisse musiche anche per Ben Jonson (\"The Masque of Augurs\" e \"Lovers Made Men\").\nNegli anni 1610, Lanier entr\u00f2 a far parte dell'orchestra dei liutisti del re. Egli cantava anche ed era un violista da gamba.\nDal 1625 fece una serie di viaggi in Italia per acquistare quadri per conto di re Carlo I, compresa parte della collezione dei duchi di Mantova. Nel corso di questi viaggi ebbe modo di ascoltare la nuova musica italiana scritta da compositori come Claudio Monteverdi. Ci\u00f2 lo port\u00f2 ad essere uno dei primi compositori inglesi ad introdurre la monodia ed il recitativo in Inghilterra.\nNel 1626, Lanier divenne il primo musicista a detenere il titolo di \"Master of the King's Musick\". Nel corso del Commonwealth of England egli visse nei Paesi Bassi ma torn\u00f2 ad assumere i vecchi incarichi nel 1660.\nEsiste un solo dipinto che pu\u00f2 essere attributo certamente a Lanier, un autoritratto custodito alla Oxford University.\nLanier mor\u00ec nel 1666 a Greenwich. Uno dei diretti discendenti della sua famiglia \u00e8 stato Tennessee Williams."}
{"id": "3426647", "revid": "287204", "url": "https://it.wikipedia.org/wiki?curid=3426647", "title": "Gubacha", "text": "Gubacha (anche traslitterata come \"Gubakha\") \u00e8 una citt\u00e0 della Russia europea nordorientale (Territorio di Perm'); \u00e8 il capoluogo dell'omonimo circondario urbano.\nSorge nella parte orientale del Territorio di Perm', nel pedemonte degli Urali sulle sponde del fiume Kos'va, 150 chilometri a nordest del capoluogo Perm'.\nLa cittadina venne formata nel 1941 dall'unione in un unico soggetto amministrativo degli insediamenti di \"Gubacha\", \"Kr\u017ei\u017eanovsk\" e \"imeni Krupskoj\". L'insediamento di Gubacha \u00e8 noto fin dalla met\u00e0 del XVIII secolo come centro minerario in una zona di estrazione di minerali di ferro.\nLa citt\u00e0 di Gubacha ha manifestato un corposo calo di popolazione per tutto l'ultimo cinquantennio, passando da 47.000 abitanti nel 1959 a circa 26.000 nel 2010."}
{"id": "3426648", "revid": "80339", "url": "https://it.wikipedia.org/wiki?curid=3426648", "title": "Gubakha", "text": ""}
{"id": "3426649", "revid": "767487", "url": "https://it.wikipedia.org/wiki?curid=3426649", "title": "Manuel Maciel", "text": "Carriera.\nClub.\nDopo aver giocato con varie squadre di club, nel 2008 si trasferisce al Libertad.\nNazionale.\nConta una presenza con la Nazionale paraguaiana."}
{"id": "3426650", "revid": "80339", "url": "https://it.wikipedia.org/wiki?curid=3426650", "title": "Gubaha", "text": ""}
{"id": "3426653", "revid": "1305772", "url": "https://it.wikipedia.org/wiki?curid=3426653", "title": "Partito Popolare del Lavoro per il Progresso", "text": "Il Partito Popolare col Lavoro per il Progresso (\"Narodna stranka Radom za boljitak\", NSRB) \u00e8 un partito politico bosniaco, con sede a Sarajevo.\nNSRB \u00e8 stata fondata nel 2001 dall'imprenditore Mladen Ivankovi\u0107 Lijanovi\u0107. Si definisce come un partito multietnico e supporta la libera impresa e il libero mercato. Esso opera nella Federazione di Bosnia ed Erzegovina e il suo corpo votante \u00e8 composto principalmente da croati.\nIl partito inoltre ha fatto parte del Governo della Federazione dal 2001 fino al 2003 e nuovamente dal 2010 su decisione del nuovo presidente Jerko Ivankovi\u0107 Lijanovi\u0107."}
{"id": "3426654", "revid": "709565", "url": "https://it.wikipedia.org/wiki?curid=3426654", "title": "Brughiera di Bodmin", "text": "La brughiera di Bodmin (in inglese: Bodmin Moor; in lingua cornica: Goen Brenn) \u00e8 un'area di 208 km\u00b2 della Cornovaglia settentrionale (Inghilterra sud-occidentale), compresa tra i distretti del North Cornwall e di Caradon e situata a nord/nord-est della citt\u00e0 di Bodmin, da cui prende il nome.\nLa zona, definita il \"tetto della Cornovaglia\" e classificata come \"Area of Outstanding Natural Beauty\" (\"area di eccezionale bellezza naturalistica\"), \u00e8 uno dei cinque plutoni di granito della Cornovaglia (che formano la cosiddetta \"batolite cornubiana\") e si caratterizza - cos\u00ec come per un'altra vicina brughiera, il Dartmoor, nel Devon - per i cosiddetti \"tors\", alti blocchi in granito levigati dagli agenti atmosferici, e per la presenza di diversi siti megalitici.\n\u00c8 anche terra legata a numerose leggende, alcune delle quali legate al ciclo di Re Art\u00f9.\nIl nome \"Bodmin Moor\", con il quale la zona viene identificata, fu coniato nel 1813 dall'Ordnance Survey. In precedenza, la brughiera veniva chiamata \"Fowey Moor\", in quanto attraversata dal fiume Fowey.\nGeografia.\nCollocazione.\nLa brughiera di Bodmin \u00e8 compresa tra le localit\u00e0 di Davidstow (distretto del North Cornwall), a nord, Liskeard (distretto di Caradon), a sud, Launceston (North Cornwall), a nord-est, Camelford (North Cornwall), a nord-ovest, St Tudy (North Cornwall) ad ovest, Linkinhorne (Caradon), ad est, e Bodmin (North Cornwall), a sud-ovest.\nLa zona \u00e8 \"tagliata in due\" dalla trafficata autostrada A30.\nDimensioni.\nL'area ha una forma circolare, del diametro di 10 km.\nParrocchie civili e villaggi.\nSono inclusi nell'area della brughiera di Bodmin le seguenti parrocchie civili e villaggi:\nFiumi.\nLa brughiera di Bodmin \u00e8 attraversata dai seguenti corsi d'acqua:\nStoria.\nI primi insediamenti umani risalgono probabilmente gi\u00e0 al 10000 a.C., quando piccoli gruppi di persone iniziarono a cacciare e a disboscare la zona, in modo tale che gli animali potessero andare a pascolo.\nL'area fu densamente popolata durante l'Et\u00e0 del Bronzo, come testimoniano i numerosi siti preistorici risalenti a quell'epoca.\nNel corso del XIX secolo, come in varie altre zone della Cornovaglia, anche nella brughiera di Bodmin furono attive diverse miniere, in particolare per l'estrazione dello stagno e del rame.\nMeteorologia.\nLa temperatura media nella brughiera di Bodmin \u00e8 di 2-3\u00a0\u00b0C d'inverno e di 19-20\u00a0\u00b0C d'estate. Mediamente, piove per 180 giorni l'anno.\nLuoghi d'interesse.\nTra i numerosi luoghi d'interesse della zona, figurano:"}
{"id": "3426655", "revid": "39637211", "url": "https://it.wikipedia.org/wiki?curid=3426655", "title": "Bodmin Moor", "text": ""}
{"id": "3426656", "revid": "297059", "url": "https://it.wikipedia.org/wiki?curid=3426656", "title": "Guglielmo Longesp\u00e9e", "text": "Biografia.\nGuglielmo Longesp\u00e9e era il figlio illegittimo di Enrico II d'Inghilterra e, si ha ragione di credere, di Ida de Toesny. Il re lo riconobbe come proprio figlio e gli don\u00f2 diversi possedimenti e, nel 1196, suo fratellastro Riccardo I d'Inghilterra lo fece sposare a Ela FitzPatrick, III contessa di Salisbury. Sotto il regno dell'altro fratellastro Giovanni d'Inghilterra ricopr\u00ec diversi incarichi importanti e divenne una presenza fissa della corte.\nNel 1212 partecip\u00f2 al conflitto contro la Francia nel tentativo di riconquistare la Normandia, persa nel 1204; nonostante alcune vittorie, la guerra non volgeva a favore degli inglesi, tanto che Guglielmo stesso venne catturato dai francesi nel 1214, nella battaglia di Bouvines. Al momento del suo rilascio, circa due mesi pi\u00f9 tardi, in Inghilterra infuriava la rivolta dei baroni contro re Giovanni che si rifiutava di sottoscrivere la \"Magna Carta\". Dapprincipio Guglielmo si schier\u00f2 al suo fianco comandando le forze militari del re contro i ribelli, quando per\u00f2 anche il re di Francia Luigi VIII di Francia si alle\u00f2 con i baroni anche Guglielmo abbandon\u00f2 la causa reale.\nDopo la morte del re pass\u00f2 a servire suo figlio Enrico III d'Inghilterra combattendo per lui in Guascogna allo scopo di conservare quel che restava dei possedimenti continentali inglesi.\nNel 1225 Guglielmo fece naufragio mentre tornava dalla Guascogna, per mesi rimase in un convento situato sull'Isola di R\u00e9 e quando torn\u00f2 finalmente in patria mor\u00ec dopo pochi giorni il 7 marzo 1226 ed Ela esercit\u00f2 le funzioni di Sceriffo del Wiltshire per i due anni seguenti. Allora si disse che era stato avvelenato: nel 1791 quando venne aperta la tomba si trovarono nel suo teschio tracce di arsenico che contribuirono ad avallare questa diceria.\nGuglielmo \u00e8 sepolto nella cattedrale di Salisbury.\nDiscendenza.\nGuglielmo ed Ela ebbero diversi figli:"}
{"id": "3426662", "revid": "599013", "url": "https://it.wikipedia.org/wiki?curid=3426662", "title": "Ra\u00fal Mu\u00f1oz", "text": "Carriera.\nClub.\nDurante la sua carriera ha giocato con varie squadre di club, tra cui principalmente il Colo-Colo, con cui conta 95 presenze e 3 reti.\nNazionale.\nConta 7 presenze con la Nazionale cilena."}
{"id": "3426664", "revid": "287204", "url": "https://it.wikipedia.org/wiki?curid=3426664", "title": "Fiume di sangue", "text": "Fiume di sangue (in lingua originale \"Bloody river blues\") \u00e8 un libro di Jeffery Deaver, il secondo della serie di John Pellam, un Location Scout del cinema.\nTrama.\nJohn Pellam, un \"location scout\" che viaggia per l'America alla ricerca di nuovi scenari per girare film, giunge a Maddox, nel Missouri, una tipica sonnolenta citt\u00e0 di provincia statunitense, dove le ore scorrono scandite da casse di birra consumate su piazzali di cemento di vecchie fabbriche dismesse. Al suo arrivo, Pellam diventa suo malgrado testimone oculare di un omicidio. Da questo momento, nei suoi confronti si scatena una caccia all'uomo senza tregua, condita da intrighi, colpi di scena, e continui ribaltamenti di fronte."}
{"id": "3426669", "revid": "729019", "url": "https://it.wikipedia.org/wiki?curid=3426669", "title": "Metropolitana di Sapporo", "text": "La \u00e8 il sistema di metropolitana a Sapporo, in Giappone, e dispone di 3 linee, servite da 49 stazioni per una lunghezza totale di 48,0\u00a0km.\nStoria.\nLa prima linea fu aperta nel 1971 in occasione delle olimpiadi invernali dell'anno successivo, negli anni seguenti la prima linea \u00e8 stata prolungata ed altre due linee sono state costruite. Il sistema ha assunto l'attuale conformazione nel 1999 con l'inaugurazione dell'ultimo tratto della linea T\u014dzai.\nIl sistema fa uso di una rotaia centrale e di ruote di gomma, caso unico in tutto il Giappone.\nProgetti futuri.\nSono state proposte alcune estensioni delle linee, ma a causa di ristrettezze economiche la loro realizzazione rimane al momento sulla carta. Fra le varie proposte, vi \u00e8 una monorotaia che colleghi la citt\u00e0 a Ishikari."}
{"id": "3426675", "revid": "755885", "url": "https://it.wikipedia.org/wiki?curid=3426675", "title": "Wonderful Tonight", "text": "Wonderful Tonight \u00e8 un brano musicale composto da Eric Clapton, compreso nell'album \"Slowhand\" del 1977 e pubblicato come singolo nel maggio dello stesso anno. Insieme a \"Cocaine\", il pezzo sar\u00e0 uno dei pi\u00f9 amati e replicati negli innumerevoli concerti di Clapton tra il 1977 ed oggi. La canzone ebbe un discreto successo alla sua uscita, raggiungendo il 16\u00ba posto nella classifica americana ed il 30\u00ba nel Regno Unito.\nStoria.\nCome descritto nell'autobiografia di Eric Clapton ed in quella di Pattie Boyd (pubblicate entrambe nel 2007), la sera del 7 settembre 1976 Eric e Pattie avrebbero dovuto presenziare alla festa in onore di Buddy Holly organizzata annualmente da Paul e Linda McCartney. Mentre Pattie si preparava, Eric ammazzava il tempo strimpellando la chitarra sul divano; ad un certo punto lui si spazient\u00ec e sal\u00ec di sopra, dove lei stava ancora scegliendo l'abito da indossare. Clapton ricorda di averle detto: \u00abAscolta, sei meravigliosa, okay? Per favore, non cambiarti pi\u00f9. Dobbiamo andare o faremo tardi\u00bb. Clapton scese di sotto, prese la chitarra e, per la rabbia e la frustrazione, si mise a suonare. In una decina di minuti il brano era sostanzialmente pronto.\nEppure Clapton non era molto soddisfatto del proprio lavoro, la riteneva \u00abuna canzone che avrei potuto benissimo buttare via\u00bb. La prima volta che Clapton la suon\u00f2 in pubblico fu intorno ad un fal\u00f2 a casa di Ronnie Wood, per Pattie e per lo stesso Ronnie, a cui piacque molto. Clapton ricorda: \u00abFu meglio tenerla\u00bb.\nIl brano, che d\u00e0 il titolo all'autobiografia della Boyd, viene ricordato anche dalla musa: \u00abPer anni mi ha fatto piangere. Il fatto di aver ispirato Eric, e prima ancora George, a scrivere tutte queste canzoni era molto lunsinghiero. \"Wonderful Tonight\" \u00e8 stata il pi\u00f9 commovente ricordo di ci\u00f2 che di buono c'era nella nostra relazione, e quando le cose iniziarono ad andare male, era una tortura ascoltarla\u00bb.\nLa canzone rappresenta tutt'oggi uno dei brani pi\u00f9 amati di Clapton, nonch\u00e9 uno dei suoi successi maggiormente riproposti da altri artisti, come Butch Baker e i Damage.\n\"Peaches and Diesel\".\nIl lato b del singolo, intitolato \"Peaches and Diesel\", \u00e8 uno strumentale che presenta come motivo di chitarra il tema che Clapton scart\u00f2 proprio per \"Wonderful Tonight\"."}
{"id": "3426680", "revid": "106627016", "url": "https://it.wikipedia.org/wiki?curid=3426680", "title": "Viliaric", "text": "Biografia.\nOperante a Ravenna sotto Teodorico, \u00e8 attestato come il primo libraio ed editore del Regno ostrogoto, ed il primo ad utilizzare le lettere iniziali figurate. Realizz\u00f2 il manoscritto di Orosio conservato alla Biblioteca Laurenziana di Firenze (Plut. 68.1) e una versione della Bibbia di Ulfila in caratteri d'argento oggi nota come \"Codex Argenteus\", conservata alla Biblioteca Universitaria di Uppsala."}
{"id": "3426686", "revid": "570966", "url": "https://it.wikipedia.org/wiki?curid=3426686", "title": "Avoine (Indre-et-Loire)", "text": ""}
{"id": "3426687", "revid": "570966", "url": "https://it.wikipedia.org/wiki?curid=3426687", "title": "Boussay (Indre-et-Loire)", "text": ""}
{"id": "3426689", "revid": "570966", "url": "https://it.wikipedia.org/wiki?curid=3426689", "title": "Chezelles (Indre-et-Loire)", "text": ""}
{"id": "3426690", "revid": "570966", "url": "https://it.wikipedia.org/wiki?curid=3426690", "title": "Les Essards (Indre-et-Loire)", "text": ""}
{"id": "3426692", "revid": "570966", "url": "https://it.wikipedia.org/wiki?curid=3426692", "title": "Maill\u00e9 (Indre-et-Loire)", "text": ""}
{"id": "3426693", "revid": "570966", "url": "https://it.wikipedia.org/wiki?curid=3426693", "title": "Mar\u00e7ay (Indre-et-Loire)", "text": ""}
{"id": "3426694", "revid": "570966", "url": "https://it.wikipedia.org/wiki?curid=3426694", "title": "Monts (Indre-et-Loire)", "text": ""}
{"id": "3426696", "revid": "570966", "url": "https://it.wikipedia.org/wiki?curid=3426696", "title": "Mouzay (Indre-et-Loire)", "text": ""}
{"id": "3426697", "revid": "570966", "url": "https://it.wikipedia.org/wiki?curid=3426697", "title": "Reugny (Indre-et-Loire)", "text": ""}
{"id": "3426698", "revid": "570966", "url": "https://it.wikipedia.org/wiki?curid=3426698", "title": "Rivarennes (Indre-et-Loire)", "text": ""}
{"id": "3426699", "revid": "570966", "url": "https://it.wikipedia.org/wiki?curid=3426699", "title": "Rivi\u00e8re (Indre-et-Loire)", "text": ""}
{"id": "3426701", "revid": "570966", "url": "https://it.wikipedia.org/wiki?curid=3426701", "title": "Saint-Hippolyte (Indre-et-Loire)", "text": ""}
{"id": "3426702", "revid": "570966", "url": "https://it.wikipedia.org/wiki?curid=3426702", "title": "Souvign\u00e9 (Indre-et-Loire)", "text": ""}
{"id": "3426706", "revid": "1516566", "url": "https://it.wikipedia.org/wiki?curid=3426706", "title": "SMS T\u00e1tra", "text": "Lo SMS\" T\u00e1tra \u00e8 stato un cacciatorpediniere della k.u.k. Kriegsmarine, prima ed eponima unit\u00e0 della stessa classe. Partecip\u00f2 a svariate azioni di flotta nel corso della prima guerra mondiale e, dopo la sconfitta dell'Impero austro-ungarico, fu ceduto come riparazione di guerra al Regno d'Italia: la Regia Marina lo immise in servizio con il nuovo nome di Fasana\" e la funzione di capoclasse del gruppo di cacciatorpediniere avuti dalla k.u.k. Kriegsmarine, indicati collettivamente come classe Fasana.\nCaratteristiche tecniche.\nIl \"T\u00e1tra\" presentava una lunghezza alla linea di galleggiamento di 84 metri, una larghezza massima di 7,80 metri e un pescaggio da 2,42 metri (normale) a 3,20 metri (massimo). Era armato con due cannoni \u0160koda K10 da 100\u00a0mm lunghi 47 calibri (L/50), montati su affusti individuali uno a prua e uno a poppa; sei pezzi \u0160koda K10 da 66\u00a0mm L/45 a fuoco rapido su altrettanti supporti singoli (tre per fiancata), due dei quali furono poi rimpiazzati con la versione contraerea BAG (\"Ballon-Abwher Gesch\u00fctz\"); due impianti binati con tubi lanciasiluri da 450\u00a0mm; una mitragliatrice Schwarzlose M.07/12 da 8\u00a0mm e un certo numero di bombe di profondit\u00e0. L'apparato motore, capace di sviluppare 32,6 nodi (circa 62\u00a0km/h), era formato da sei caldaie Yarrow, due turbine AEG Curtis, due alberi motore con elica e generava circa \u00a0shp, garantendo un'autonomia di miglia alla velocit\u00e0 di 12 nodi (circa chilometri a 22,8\u00a0km/h). L'equipaggio contava 104-105 uomini.\nImpiego operativo.\nCostruzione.\nIl cacciatorpediniere \"T\u00e1tra\" fu ordinato nell'anno fiscale 1911 approvato dai parlamenti austriaco e ungherese. La sua chiglia fu impostata nel cantiere navale di Kraljevica/Porto Re, gestito dalla ditta Ganz &amp; Danubius, il 19 ottobre 1911 e il varo avvenne il 4 o il 5 novembre 1912; fu completato il 12 ottobre 1913 e cos\u00ec nominato in onore dell'omonima catena montuosa che, allora, faceva parte dell'Impero austro-ungarico.\nIl servizio nella Marina austroungarica.\nIl \"T\u00e1tra\" fu assegnato alla base navale di Pola e, all'inizio dell'agosto 1914, proprio nei giorni d'apertura della prima guerra mondiale, usc\u00ec dal porto inquadrato in una formazione che avrebbe dovuto passare il Canale d'Otranto e congiungersi agli incrociatori tedeschi e , in fuga dalle forze navali dell'Intesa che li stavano inseguendo, allo scopo di distruggerle prima che arrivassero a Costantinopoli. Tuttavia non esisteva ancora un formale stato di guerra tra Vienna e Parigi, sicch\u00e9 il comando della k.u.k. Kriegsmarine richiam\u00f2 il cacciatorpediniere e le altre navi. Nei giorni seguenti il \"T\u00e1tra\" fu assegnato con il resto della sua classe alla 1\u00aa Divisione, organizzata in 1\u00ba e 2\u00ba Gruppo e rispondente alla 1\u00aa Flottiglia torpediniere. Il 23 agosto soccorse i naufraghi della torpediniera SMS \"Tb 26T\", saltata in aria su mine al largo di Pola. Intanto la Francia aveva dichiarato guerra alla duplice monarchia e nei mesi successivi il \"T\u00e1tra\" oper\u00f2 in pattugliamenti nel Mare Adriatico, sostenendo brevi e inconcludenti scontri con le unit\u00e0 veloci francesi che vi penetravano dal Mar Mediterraneo.\nIl 23 maggio 1915 il Regno d'Italia si schier\u00f2 con l'Intesa e apr\u00ec le ostilit\u00e0 contro l'Impero austro-ungarico. La k.u.k. Kriegsmarine attiv\u00f2 subito il piano previsto per questa eventualit\u00e0 e il giorno seguente condusse un'articolata serie di bombardamenti navali della costa orientale italiana. Il \"T\u00e1tra\" partecip\u00f2 in prima linea alle azioni e, insieme all'incrociatore leggero , ai gemelli e , contribu\u00ec alla distruzione del cacciatorpediniere al largo di Barletta. Il 28 luglio dello stesso anno form\u00f2 con alcune delle navi sorelle e con gli incrociatori leggeri e \"Helgoland\" una forza da bombardamento che bersagli\u00f2 l'isola di Pelagosa, occupata da un reparto italiano; copr\u00ec quindi il controsbarco austro-ungarico che, tuttavia, fall\u00ec nel riprendere l'isola. Dislocato con il grosso delle forze leggere alle Bocche di Cattaro, il \"T\u00e1tra\" condusse i gregari della classe a fianco dell'incrociatore \"Helgoland\" nell'incursione a Durazzo (29 dicembre 1915): il porto era infatti di cruciale importanza per l'Intesa, che stava evacuando in massa lo sconfitto Esercito serbo. Nel corso dell'operazione le navi austro-ungariche colarono a picco alcuni mercantili ma, prese di mira da batterie costiere, ripiegarono precipitosamente e finirono in un campo minato steso da unit\u00e0 francesi. Il \"T\u00e1tra\" salv\u00f2 i superstiti del \"Lika\" saltato in aria e quindi agganci\u00f2 a un cavo da rimorchio lo , immobilizzato; ma durante il traino la turbina di sinistra si danneggi\u00f2 e il \"Triglav\" fu evacuato e lasciato preda dei cacciatorpediniere anglo-francesi lanciati all'inseguimento.\nIl servizio nella Regia Marina.\nDopo la conclusione della prima guerra mondiale, l'Italia ottenne, in conto di riparazione dei danni di guerra, la cessione di sette unit\u00e0 compresa la classe T\u00e1tra, che andarono a formare la \"classe Fasana\". \nIncorporato nella Regia Marina nel 1919 ed entrato nominalmente in servizio l'anno successivo, il \"T\u00e1tra\" venne ribattezzato \"Fasana\", ma non divenne mai operativo.\nRimorchiato a Pola, il \"Fasana\" fu cannibalizzato per ricavarne parti di ricambio per le unit\u00e0 gemelle (analoga sorte sub\u00ec il gemello \"Balaton\").\nRadiato gi\u00e0 nel 1923, fu demolito."}
{"id": "3426708", "revid": "580758", "url": "https://it.wikipedia.org/wiki?curid=3426708", "title": "Pavel Pezzi", "text": ""}
{"id": "3426710", "revid": "287204", "url": "https://it.wikipedia.org/wiki?curid=3426710", "title": "Richard Mico", "text": "Biografia.\nNato nel Somerset, fu il pi\u00f9 anziano dei tra figli di Walter Mico. La famiglia, in origine chiamata \"Micault\", era immigrata dalla Francia a seguito della cacciata degli ugonotti diverse generazioni prima. Essa era una famiglia di mercanti: il cugino del compositore, Sir Samuel Mico (1610\u201365), che si era trasferito a Londra intorno agli anni 1630, fece fortuna negli scambi commerciali e divenne alderman di Londra e \"Master of the Worshipful Company of Mercers\", e venne fatto cavaliere dopo la restaurazione.\nMico venne nominato musicista residente a Thorndon Hall, Essex, nel 1608. L\u00ec fu al servizio di Sir William Petre (gi\u00e0 mecenate di William Byrd) come insegnante di musica dei bambini di famiglia, oltre che compositore della casa. Secondo alcune fonti, gli strumenti disponibili nella casa erano, nel 1608, cinque viole da gamba, un liuto, organo e virginale. Mentre lavorava per Petre, Mico si converti alla fede praticata dal suo mecenate, divenendo cattolico.\nNel 1630 venne nominato organista della regina Enrichetta Maria, moglie di Carlo I, fino a quando la regina non fugg\u00ec nei Paesi Bassi nel 1642.\nVenne seppellito a \"St Paul's, Covent Garden\", il 10 aprile 1661.\nNessuno dei lavori di Mico per consort venne pubblicato durante la sua vita, ma Christopher Simpson, scrisse sei anni dopo la sua morte, che era stato fra i migliori compositori di fantasie."}
{"id": "3426712", "revid": "486946", "url": "https://it.wikipedia.org/wiki?curid=3426712", "title": "Comunit\u00e0 Montana Arberesh\u00eb del Pollino", "text": ""}
{"id": "3426714", "revid": "119035433", "url": "https://it.wikipedia.org/wiki?curid=3426714", "title": "Club de Deportes Santiago Wanderers", "text": "Il Club de Deportes Santiago Wanderers \u00e8 una societ\u00e0 calcistica cilena di Valpara\u00edso. Milita nella massima divisione del campionato cileno di calcio.\n\u00c8 fra le pi\u00f9 antiche societ\u00e0 calcistiche nel Sudamerica (1892) e la pi\u00f9 antica del Cile. Gioca gli incontri casalinghi allo Stadio El\u00edas Figueroa Brander di Valpara\u00edso, che ha la capienze di 18 500 posti, situato nella collina Playa Ancha, da dove si pu\u00f2 anche osservare il mare."}
{"id": "3426715", "revid": "138861", "url": "https://it.wikipedia.org/wiki?curid=3426715", "title": "Hygia Lions", "text": ""}
{"id": "3426726", "revid": "1776051", "url": "https://it.wikipedia.org/wiki?curid=3426726", "title": "Janez Tav\u010dar", "text": "Biografia.\nNato in una famiglia di agricoltori a San Daniele del Carso/ \u0160tanjel attorno al 1544, Janez Tav\u010dar (Johann Tautscher) studi\u00f2 teologia a Vienna. Il 27 marzo 1569 fu ordinato presbitero, nel 1571 ottenne la nomina alla parrocchia di Comeno e nel 1574 divenne pievano di Gorizia. Proprio nel 1574, fu creato, all'interno del patriarcato di Aquileia, il nuovo arcidiaconato di Gorizia e Janez Tav\u010dar fu promosso arcidiacono nel 1577, succedendo a Gerolamo Catta. Ma gi\u00e0 il 20 maggio 1580, su proposta dell'arciduca Carlo II, fu nominato vescovo di Lubiana, ricevendo l'ordinazione episcopale nell'agosto dello stesso anno. Il 24 settembre 1584 l'arciduca Carlo II, lo nomin\u00f2 suo consigliere segreto e deputato a Graz. Fra il 1588 e il 1594 ebbe l'incarico di amministratore della prepositura di Eberndorf e, dal 1594, del monastero di Millstatt.\nJanez Tav\u010dar si distinse per l'impegno profuso contro il diffondersi della Riforma protestante e per una migliore preparazione del clero cattolico. A lui si deve l'introduzione dei Gesuiti a Lubiana nel gennaio del 1597.\nMor\u00ec a Graz il 24 agosto 1597 e fu sepolto a Gornji Grad/ Oberburg in Stiria."}
{"id": "3426727", "revid": "122736170", "url": "https://it.wikipedia.org/wiki?curid=3426727", "title": "Sundae", "text": "Il sundae (termine inglese, pron. ) \u00e8 un gelato da \"dessert\" ricoperto di sciroppo, in alcuni casi guarnito con granella di nocciole, panna montata, o ciliegia al maraschino.\nIl primo \"sundae\" storicamente documentato \u00e8 stato creato ad Ithaca (New York) il 3 aprile 1892 da John M. Scott, ministro unitarianista, e Chester Platt, comproprietario della \"Platt &amp; Colt Pharmacy\".\nStoria.\nSebbene per l\"'Oxford English Dictionary\" l'origine del termine sia oscura, \u00e8 solitamente accettata la versione secondo la quale \"sundae\" deriva dalla parola \"sunday\", o \"sonntag\", che significano \"domenica\" rispettivamente in inglese e in tedesco.\nFra le molte storie riguardo all'invenzione del \"sundae\" c'\u00e8 quella delle cosiddette \"Blue Laws\", le quali vietavano il consumo di gelato, sia al naturale sia mischiato con sciroppi o bibite gassate (la seconda tipologia \u00e8 stata inventata da Robert M. Green a Filadelfia nel 1874). Si racconta che queste leggi abbiano spinto i droghieri a produrre un sostituto per questi dolci che fosse comunque consumabile di domenica: sempre secondo questa teoria, il nome fu leggermente modificato da \"Sunday\" (\"domenica\") in \"sundae\", per evitare di offendere qualunque convinzione religiosa.\nA supporto di quest'idea, Peter Bird scrisse in \"The First Food Empire: A History of J. Lyons and Co.\" (2000) che il nome \"sundae\" fu adottato in Illinois a seguito delle prime proibizioni di consumazione domenicale di gelato, poich\u00e9 un gelato con una guarnizione che lo nascondesse non era considerato tale. Comunque, secondo un documento pubblicato dagli Evaston, nella Illinois Public Library, non era il gelato, ma la sua versione miscelata con la soda a essere fuorilegge di domenica in Illinois\nAltre leggende si focalizzano sulla novit\u00e0 del dolce o sul nome dell'inventore, e non menzionano affatto alcuna pressione legale.\nOrigini controverse.\nVarie localit\u00e0 americane pretendono di essere riconosciute come luogo natio del \"sundae\". La lista dei pretendenti include Ithaca, Two Rivers (Wisconsin), Plainfield (Illinois), Evanston (Illinois), New York, New Orleans (Louisiana) Cleveland (Ohio), e Buffalo (New York).\nTwo Rivers, Winsconsin, 1882.\nLe pretese della citt\u00e0 di Two Rivers sono basate sulla storia di George Hallauer, che pare nel 1881 chiese a Edward C. Berners, il proprietario della Berners' Soda Fountain, di spruzzare dello sciroppo al cioccolato su un gelato. Berner alla fine lo fece, e inizi\u00f2 a vendere questo dolciume per un nichelino, inizialmente solo la domenica ma poi ogni giorno. Quando Berner mor\u00ec nel 1939m il \"Chicago Tribune\" titol\u00f2 il suo necrologio \"L'uomo che cre\u00f2 il primo gelato \"sundae\" \u00e8 morto\" (\"Man Who Made First Ice Cream Sundae Is Dead\"). Due studenti della Ithaca High School, comunque, sostengono che Berner all'epoca avrebbe avuto solo 16 o 17 anni all'epoca dei fatti, e che \u00e8 dunque \"improbabile\" che possedesse gi\u00e0 un negozio di gelati. Sostengono anche che il necrologio dati il primo \"sundae\" di Berner al 1899 e non al 1881.\nI residenti di Two Rivers si sono apposti alle altre citt\u00e0 che pretendono il diritto di dichiararsi \"luogo di nascita del \"sundae\"\". Quanto il sindaco di Ithaca proclam\u00f2 un giorno nel quale celebrare la sua citt\u00e0 come luogo di nascita del \"sundae\", ricevette dagli abitanti di Two River svariate cartoline contenenti proteste al riguardo.\nEvanston, Illinois, 1890.\nEvanston fu una delle prime localit\u00e0 ad approvare le \"Blue Laws\" contro la vendita di gelati con soda nel 1890. \"Alcuni ingegnosi baristi e droghieri, in \"Heavenston\", obbedendo alla legge, servivano gelato con lo sciroppo richiesto ma senza soda. Dunque seguendo la legge. [...] Queste \"sode\" senza soda diventarono la \"soda della domenica\"\" Poich\u00e9 la vendita del dolce continuava anche di luned\u00ec, i capi dei venditori locali proposero di chiamare il \"dessert\" con un nome che richiamasse il \"Sabbath\". Cos\u00ec il nome del dolce fu mutato in \"sundae\"..\nIthaca, New York, 1892.\nA supporto della tesi che afferma Ithaca essere la citt\u00e0 natale del \"sundae\", i ricercatori dell'History Center della Contea di Tompkins (New York) riportano ancora un'altra versione su come il \"sundae\" venne creato: fu la domenica 3 aprile 1892 che John M. Scott, un ministro della Chiesa Unitaria, e Chester Platt, comproprietario della \"Platt &amp; Colt Pharmacy\", crearono il primo \"sundae\" storicamente documentato. Platt ricopr\u00ec per un mero capriccio un piatto di gelato con sciroppo di ciliegie e ciliegie candite, e chiam\u00f2 il piatto \"Cherry Sunday\" (\"domenica di ciliegie\") in onore del giorno in cui era stato creato. La pi\u00f9 antica prova scritta di un \"sundae\" \u00e8 una inserzione per la \"Cherry Sunday\" della Platt &amp; Colt's, pubblicato sull\"'Ithaca Daily Journal\" il 5 aprile 1892. Nel maggio dello stesso anno la Platt&amp;Colt vendeva gi\u00e0 \"Strawberry Sundays\" e, successivamente, \"Chocolate Sundays\". I \"Sundays\" della Platt&amp;Colt divennero tanto popolari che, nel 1894, Chester Platt tent\u00f2 di registrare il termine \"Sunday\".\nPlainfield, Illinois.\nAnche Plainfield (Illinois) sostiene di essere la casa del primo gelato \"sundae\". Una convinzione locale \u00e8 che un droghiere di Plainfield chiamato Mr. Sonntag cre\u00f2 il piatto \"a causa delle sollecitazioni dei protettori di creare qualcosa di differente\". Questi chiam\u00f2 il piatto \"sonntag\", come il suo cognome, e poich\u00e9 \"Sonntag\" in tedesco vuol dire \"domenica\" (\"Sunday\" in inglese), il nome fu tradotto in \"Sunday\" e successivamente modificato in \"sundae\". Per questa versione non \u00e8 riportata alcuna data precisa.\nTipi.\nIl \"sundae\" classico.\nIl gelato \u00e8 costituito da piccole palline di gelato alla vaniglia condite con una salsa aromatizzata o dello sciroppo, panna montata e una ciliegina al maraschino. Secondo la tradizione, viene quasi sempre servito in una coppa di vetro a forma di tulipano.\n\"Hot Fudge Sundae\".\n\u00c8 una delle tante variazioni. Il nome deriva dalla salsa calda al cioccolato con cui \u00e8 guarnito.\n\"Caramelo Sundae\".\nQuesta \u00e8 una variante dell\"'Hot Fudge Sundae\" in cui la salsa al caramello sostituisce quella al cioccolato.\n\"Sundae\" tartaruga.\nGli ingredienti principali sono gelato alla vaniglia, salse al cioccolato e al caramello, noci tostate e \"pecan\". \u00c8 un gelato molto famoso nella tradizione americana. Il nome deriva da una caramella statunitense chiamata \"Turtle\" (inglese per \"tartaruga\") che aveva gli stessi ingredienti del gelato sopra citato.\nIl pi\u00f9 costoso.\nIl \"sundae\" pi\u00f9 costoso \u00e8 il \"Golden Opulence Sundae\", venduto da un ristorante a New York al prezzo di 1000 dollari statunitensi. Il gelato \u00e8 costituito da cinque palline di gelato Tahiti alla vaniglia del Madagascar, coperto da una foglia d'oro commestibile da 23 carati, caviale, cioccolato, frutto della passione, arancia, frutta candita di Parigi, marzapane, ciliegine ed \u00e8 decorato con confetti di oro vero. Il gelato viene servito in un calice di cristallo Baccarat Harcourt con un cucchiaino d'oro a 18 carati."}
{"id": "3426730", "revid": "95049", "url": "https://it.wikipedia.org/wiki?curid=3426730", "title": "Dragoncello (Roma)", "text": "Dragoncello \u00e8 una frazione di Roma Capitale, situata in zona Z. XXXII Acilia Nord, nel territorio del Municipio Roma X (ex Municipio Roma XIII).\nSorge sul lato nord di viale dei Romagnoli, tra le frazioni di Villaggio San Francesco a est e Dragona a ovest.\nStoria.\nIn occasione della costruzione del nuovo quartiere di Dragoncello, una campagna preliminare di scavi salvaguard\u00f2 ben otto aree archeologiche relative a fattorie e ville rustiche di et\u00e0 repubblicana, impiantate rispettivamente tra il IV-III e la seconda met\u00e0 del II-inizi I secolo a.C.\nLe \"villae rusticae\" non erano particolarmente sontuose ma sicuramente di propriet\u00e0 di benestanti. La loro gestione probabilmente era affidata a liberti di origine greco orientale. La grave crisi agricola della prima met\u00e0 imperiale port\u00f2 all'abbandono della zona.\nIl toponimo \"Dragoncelli\" appare per la prima volta in un documento del 27 settembre 1368, quando l'omonimo casale \u00e8 citato fra i confini di \"Trefusa\". Un documento del 12 settembre 1397 attesta che il casale apparteneva ai monaci di San Paolo fuori le mura, i quali lo avevano probabilmente costituito suddividento il tenimento di Dragone.\nIl 14 giugno 1412 si accamparono a Dragoncello, durante la loro ritirata, le milizie del Conte da Carrara e degli Sforza alleati di Ladislao di Durazzo.\nNel XVI secolo il fondo risulta suddiviso in due tenute. La prima, di propriet\u00e0 dei monaci di San Paolo, era estesa per una superficie di 369 rubbia (oltre 665 ha) e conteneva il monte detto di S. Paolo o Monte Cugno. Era ubicata a cavallo della via Ostiense e confinava con Malafede. La seconda, corrispondente in gran parte al \"Risacco\", cio\u00e8 al territorio compreso nell'ansa del Tevere, risultava estesa per circa 209 rubbia (oltre 376 ha) e fu acquistata dalla famiglia romana dei Naro dai quali pass\u00f2 successivamente ai Marescotti e ai De Angelis.&lt;br&gt;\nAlcune fonti vorrebbero far derivare il nome dalla presenza in zona della pianta Artemisia dracunculus, comunemente nota con il nome di \"dragoncello\".\nProgetti di riqualificazione urbanistica.\nIl territorio \u00e8 interessato dai programmi di recupero urbano di cui all'art. 11 della L. 493/93, approvato il 21 dicembre del 2004, che prevede una serie di interventi di riqualificazione urbana atti a contrastare fattori di degrado quali l'elevata disomogeneit\u00e0 dei caratteri edilizi, l'incompletezza della rete viaria, la discontinuit\u00e0 delle aree verdi e l'abbandono dei canali di bonifica presenti in zona. Inoltre i piani regolatori dei comuni di Roma e Fiumicino, prevedono la realizzazione di un nuovo ponte sul Tevere che verr\u00e0 collocato in asse con Via di Dragoncello: il \"Ponte di Dragona\" sar\u00e0 a doppia carreggiata con due corsie per senso di marcia oltre ad un corridoio per il trasporto pubblico. Lungo circa 200 metri per un costo totale di circa 50 milioni di euro, costituir\u00e0 un importante collegamento tra i quartieri limitrofi e l'autostrada Roma - Fiumicino."}
{"id": "3426731", "revid": "1005847", "url": "https://it.wikipedia.org/wiki?curid=3426731", "title": "S\u00e9libabi", "text": "S\u00e9libabi, (\u0633\u064a\u0644\u0628\u0627\u0628\u064a in Arabo), \u00e8 una citt\u00e0 della Mauritania capoluogo della regione di Guidimagha.\nLa citt\u00e0 si trova quasi al confine con il Senegal ed il Mali, a 500\u00a0km dalla capitale Nouakchott. La citt\u00e0, che possiede un aeroporto, \u00e8 un importante mercato agricolo (cereali ed arachidi) e del bestiame."}
{"id": "3426732", "revid": "95049", "url": "https://it.wikipedia.org/wiki?curid=3426732", "title": "Dragona (Roma)", "text": "Dragona \u00e8 una frazione di Roma Capitale (zona \"O\" 42), situata in zona Z. XXXII Acilia Nord, nel territorio del Municipio Roma X (ex Municipio Roma XIII).\nSorge sul lato nord del viale dei Romagnoli, adiacente alla via Ostiense, a ovest della frazione di Dragoncello.\nStoria.\nIl sito di Dragone, secondo Piero Labbadia, \u00e8 il luogo in cui \u00e8 avvenuto lo sbarco di Enea, sulla base del racconto virgiliano e dell'interpretazione della cartografia di Luigi Canina (1845), che indica sulle alture di Dragone il toponimo \"Troja\".\nLa zona fu sede, probabilmente, nell'alto medioevo della \"Curtis Draconis\" di papa Gregorio IV (828-844), cos\u00ec chiamata per la presenza di grossi rettili colubridi, detti \"draconi\" dai locali.\nNella \"Curtis Draconis\" papa Gregorio IV costru\u00ec per s\u00e9 una splendida villa di campagna \"circondata di portici\", che si \"distendeva attraverso saloni e solarii\" (\"Liber Pontificalis\"). Siamo dunque in presenza, secondo Piero Labbadia, di quella che rappresenta a tutt'oggi la prima villa papale della storia, costruita a scopo di villeggiatura e degna di accogliere i vescovi di Roma.\nDragone deve essere stato il nome comune di tutto il tratto dell'Agro romano, comprendente l'ansa del Tevere, a partire dal Fosso di Malafede al territorio di Ostia, il cui stagno - detto \"di Ponente\" - e le confinanti saline rappresentavano con il loro margine settentrionale l'antica linea di costa risalente al XIV secolo a.C. Stagno e saline furono oggetto di ingenti lavori di bonifica ad opera di coloni ravennati che ne completarono il prosciugamento tra il 1884 ed il 1891. Tuttavia nei decenni successivi la bonifica prosegu\u00ec con le necessarie opere di manutenzione, di appoderamento e di miglioramento fondiario effettuate nella prima met\u00e0 del XX secolo con la concessione di numerosi mutui.\nDurante i secoli XI, XII e XIII, assunse il nome di \"Fundus Draconis\", altrimenti \"Mons Draconis\", che nel 1074 venne donato per la met\u00e0 da papa Gregorio VII alla Abbazia di San Paolo fuori le mura la quale diede il nome al Monte o Monti detti di san Paolo. L'abbazia continu\u00f2 a possedere il fondo che poi prender\u00e0 il nome di Dragoncello di San Paolo con una estensione di 369 rubbi, pari a circa 682 ettari.\nGi\u00e0 in epoca medioevale il \"Fundus Draconis\" fu suddiviso in due parti: \"Dragoni\" e \"Dragoncello\".\nDal XVI secolo \"Dragoni\" divenne propriet\u00e0 dei marchesi Paluzzi Albertoni. \"Dragoni\" \u00e8 indicato in prossimit\u00e0 del Tevere nella carta di Eufrosino della Volpaia del 1547.\nVerso la fine del XVII secolo la tenuta pass\u00f2 ai principi Altieri, eredi degli Albertoni. Infatti il casale del fondo risulta nella carta di Giovanni Battista Cingolani (\"Topografia geometrica dell'Agro romano\", 1692) ed \u00e8 indicato come \"Dragone de' Altieri\" nella carta di Giacomo Filippo Ameti del 1693. Agli inizi del secolo XIX la tenuta di Dragone, ancora di propriet\u00e0 degli Altieri, aveva un'estensione di circa 213 rubbi, pari a poco pi\u00f9 di 394 ettari.\nAlla fine del XIX secolo Antonio Corsetti acquist\u00f2 dai principi Altieri la tenuta di Dragone che fu divisa tra i suoi due figli: Carlo ebbe la parte verso il Tevere e Francesco quella verso viale dei Romagnoli. Dalla vendita e lottizzazione di quest'ultima parte della tenuta sorse spontaneamente l'attuale quartiere. L'acquisto dei lotti di terreno da 1000 m\u00b2 fu effettuato soprattutto da braccianti o pastori emigrati principalmente dal Lazio meridionale, dalla Campania, dalla Calabria, dall'Abruzzo e dal Mezzogiorno d'Italia in genere.\nL'evoluzione del nome della \"Curtis Draconis\" fu molto lenta e si trasform\u00f2 nei secoli per successive corruzioni in \"Dragoni\", poi \"Dragone\", nome leggibile ancora oggi su gran parte delle carte topografiche, ed infine, dal 1950, in Dragona, denominazione con cui oggi \u00e8 identificato questo quartiere di Roma.\nCultura.\nCinema.\nNel 1957 il quartiere ospit\u00f2 il set cinematografico del film \"Le notti di Cabiria\" diretto da Federico Fellini, sceneggiato da Ennio Flaiano, Tullio Pinelli e Pier Paolo Pasolini, interpretato da Giulietta Masina, Amedeo Nazzari e Franca Marzi."}
{"id": "3426733", "revid": "768068", "url": "https://it.wikipedia.org/wiki?curid=3426733", "title": "Impero. Viaggio nell'Impero di Roma seguendo una moneta", "text": "Impero. Viaggio nell'impero di Roma seguendo una moneta \u00e8 un saggio scritto da Alberto Angela nel 2010. Come scrive l'autore, il libro \u00e8 la naturale prosecuzione di \"Una giornata nell'antica Roma,\" che si conclude con il libro \"Amore e sesso nell'antica Roma\", pubblicato due anni dopo. Similmente al libro precedente, l'autore spiega molti aspetti della vita della popolazione dell'Impero Romano, usando come espediente il viaggio di una moneta, che passando di mano in mano (fin dalla sua creazione nella zecca di stato dell'antica capitale dell'Impero), viaggia nelle varie province, facendo scoprire al lettore molte curiosit\u00e0 sulla cultura e sulla vita dei Romani. "}
{"id": "3426734", "revid": "767487", "url": "https://it.wikipedia.org/wiki?curid=3426734", "title": "Lucas Dom\u00ednguez", "text": "Carriera.\nClub.\nProveniente dalle giovanili dell'Audax Italiano, debutta nel 2009 con la squadra cilena.\nNazionale.\nNel 2011 debutta con la Nazionale cilena."}
{"id": "3426735", "revid": "767487", "url": "https://it.wikipedia.org/wiki?curid=3426735", "title": "Scacco matto (film 1994)", "text": "Scacco matto (\"Uncovered\") \u00e8 un film del 1994 diretto da Jim McBride.\nIl soggetto \u00e8 tratto dal romanzo \"La tavola fiamminga\" (\"La tabla de Flandes\") di Arturo P\u00e9rez-Reverte.\nTrama.\nBarcellona: la giovane Julia, restaurando un'antica tavola fiamminga raffigurante una partita di scacchi, scova il messaggio in latino \"Quis necavit equitem\" (Chi ha ucciso il cavaliere). Fiera della scoperta, Julia decide di indagare sul significato della scritta, che potrebbe celare un misterioso omicidio vecchio di pi\u00f9 di 500 anni e si avvale dell'aiuto del suo patrigno Cesar e di un giovane scacchista tzigano. Ma, man mano che l'enigma sembra avvicinarsi alla soluzione, alcuni conoscenti ed amici di Julia cominciano a morire in circostanze misteriose..."}
{"id": "3426739", "revid": "537927", "url": "https://it.wikipedia.org/wiki?curid=3426739", "title": "Katju\u0161ka", "text": ""}
{"id": "3426746", "revid": "767487", "url": "https://it.wikipedia.org/wiki?curid=3426746", "title": "N\u00e9ma", "text": "N\u00e9ma, (\u0627\u0644\u0646\u0639\u0645\u0629 in arabo), \u00e8 una citt\u00e0 della Mauritania capoluogo della Regione di Hodh-Charghi.\nLa citt\u00e0 \u00e8 l'ultima raggiungibile dalla camionabile in partenza dalla capitale Nouakchott. \u00c8 una delle due citt\u00e0 (l'altra \u00e8 Ayoun el-Atrouss) dalle quali si pu\u00f2 raggiungere il Mali."}
{"id": "3426748", "revid": "2159350", "url": "https://it.wikipedia.org/wiki?curid=3426748", "title": "Assedio di Bastogne", "text": "L'assedio di Bastogne fu il pi\u00f9 importante combattimento che ebbe luogo fra le forze americane e l'esercito nazista durante l'offensiva invernale nel teatro delle Ardenne.\nLanciata il 19 dicembre 1944 sul fronte occidentale nella Seconda guerra mondiale, ebbe un'importanza decisiva sull'esito complessivo della campagna. La lunga battaglia fu caratterizzata inizialmente dalla pericolosa avanzata delle Panzer-Divisionen tedesche e dal conseguente accerchiamento, il 21 dicembre 1944, della 101\u00aa divisione aviotrasportata statunitense all'interno della cittadina di Bastogne, importante nodo di comunicazioni in Belgio.\nL'Alto comando tedesco non arrest\u00f2 i combattimenti ma, al contrario, radun\u00f2 forze sempre pi\u00f9 numerose nell'area di Bastogne, sottraendole ad altri settori del fronte delle Ardenne per cercare di richiudere il corridoio americano e conquistare la citt\u00e0.\nQuesti ultimi tentativi tedeschi diedero origine a nuovi duri scontri fino ai primi giorni di gennaio 1945, ma terminarono comunque con il successo delle forze americane che, malgrado l'inferiorit\u00e0 numerica e di mezzi, respinsero i tentativi del nemico e mantennero il possesso di Bastogne, costringendo le forze tedesche a desistere, a retrocedere e da quella sconfitta, passare sulla difensiva solamente.\nI combattimenti proseguirono per numerose settimane anche dopo che il 26 dicembre i valorosi paracadutisti statunitensi, che avevano organizzato una tenace resistenza, furono sbloccati dalla controffensiva di alcune divisioni corazzate americane al comando del generale George Smith Patton.\nStoria.\nOffensiva della 5. Panzerarmee.\nDopo lo sbarco del 6 giugno 1944, gli Alleati condussero una dura campagna estiva in Francia ma avanzarono fino alla Linea Sigfrido, rendendo la posizione della Germania ancor pi\u00f9 precaria. I tedeschi, infatti, erano impegnati su tre fronti: ad est fronteggiavano i sovietici, ad ovest e a sud gli anglo-americani.\nNella tana del lupo, il quartier generale di Adolf Hitler sito a Rastenburg, in Prussia Orientale, il dittatore riun\u00ec i suoi generali con l'intento di progettare l'estrema difesa di Berlino: tra questi, in particolare, Hasso von Manteuffel suggeriva di trincerarsi lungo la Linea Sigfrido. Hitler, tuttavia, non intendeva condurre una campagna puramente difensiva ma riteneva fondamentale attaccare in inverno approfittando, a suo avviso, dell'esaurimento degli Alleati, secondo le sue concezioni strategiche di Blitzkrieg. Hitler propose cos\u00ec un audace attacco diretto verso il porto di Anversa, obiettivo in realt\u00e0 di poca rilevanza in quanto gli Alleati, pur avendo il porto in loro mani, non lo adoperavano. Tuttavia, nessuno dell'Alto comando tedesco os\u00f2 contrastare le decisioni di Hitler.\nIl 15 dicembre 1944, quando l'attacco tedesco era ormai imminente, la 28\u00aa divisione fanteria prese posizione nei dintorni di Heinerscheid, in Belgio. Il 16 dicembre i tedeschi lanciarono l'offensiva delle Ardenne. Il 17 dicembre le prime colonne di panzer attraversarono il Clerf e invasero Clervaux.\nAccerchiamento di Bastogne.\nLe Ardenne, regione collinare e boscosa, rendeva fondamentale, per la rapidit\u00e0 di movimento dei carri armati tedeschi, il controllo di Bastogne, su cui convergono le sette principali strade della regione e inevitabile punto di passaggio per raggiungere Anversa.\nControffensiva americana.\nLa sera del 16 dicembre il tenente generale Troy Middleton ed il comando dell'VIII Corpo d'armata capirono la gravit\u00e0 della situazione: dopo la perdita definitiva della 28\u00aa divisione fanteria e dopo che le colonne corazzate tedesche superarono i fiumi Our e Clerf, le vie di accesso a Bastogne, nodo di comunicazioni fondamentale e sede del quartier generale del corpo, erano aperte ai panzer tedeschi che acceleravano l'avanzata, percorrendo le vie d'accesso alla citt\u00e0 belga.\nEntro la mezzanotte del 17 dicembre, il colonnello Joseph H. Gilbreth, comandante del \"Combat Command R\" della 9\u00aa divisione corazzata, si port\u00f2, secondo gli ordini di Middleton, rapidamente a est di Bastogne e organizz\u00f2 le sue forze in quattro raggruppamenti tattici: la \"Task Force\" Rose, guidata dal capitano L. K. Rose, con una compagnia di carri M4 Sherman, un plotone di genieri e reparti di fanteria meccanizzata, a Lullange (15\u00a0km a nord-est di Bastogne); un gruppo principale subito dietro, ad Allenborn: la \"Task Force\" Harper del tenente colonnello Ralph S. Harper con il grosso del 2\u00ba Battaglione Corazzato (due compagnie di carri armati) e due compagnie di fanteria (a cui si un\u00ec anche il colonnello Gilbreth con il suo quartier generale); ed infine due gruppi pi\u00f9 piccoli: a nord di Allenborn la \"Task Force\" Booth (guidata dal tenente colonnello Robert M.Booth) e a sud la \"Task Force\" Hayze, a Derenbach, 10\u00a0km a est di Bastogne.\nL'accerchiamento della 101\u00aa divisione aviotrasportata.\nLa 101\u00aa e l'82\u00aa divisione aviotrasportata si stavano riprendendo e rinfoltendo di rimpiazzi a Mourmelon-le-Grand. La citt\u00e0 per\u00f2 non aveva depositi di munizioni e le truppe, fino a quel momento, erano convinte di dover stare ferme fino a primavera in attesa di essere lanciate su Berlino.\nIl 18 dicembre 1944 la difesa di Bastogne fu assegnata ad Anthony McAuliffe, un generale d'artiglieria al comando della 101\u00aa divisione aviotrasporta, un corpo d'\u00e9lite di paracadutisti, che raggiunsero il villaggio con i camion CCKW Jimmy dell'esercito. McAuliffe, un generale d'artiglieria, non disponeva di forze sufficienti ma sapeva bene dove, quando e come disporre i pochi pezzi d'artiglieria a sua disposizione. Disloc\u00f2 i suoi reparti in modo che avessero il massimo di mobilit\u00e0, schierandoli in piccoli gruppi su tutto il perimetro e aumentando la forza d'urto delle sue forze d'artiglieria spostandole celermente, l\u00e0 dove avveniva l'attacco nemico e mise in atto un devastante ed efficace fuoco di sbarramento, che i tedeschi non riuscirono a superare.\nLe truppe non disponevano di abbigliamento adatto al freddo inverno delle Ardenne. Vennero mandati al fronte con scarse munizioni, solo quelle che i soldati avevano salvato singolarmente dalla campagna nei Paesi Bassi, vestiario non invernale (nessun cappotto imbottito, stivali da neve, calze pesanti, guanti o altro equipaggiamento), e scarse razioni alimentari. Molti avevano solo le razioni K personali. La Compagnia Easy costitu\u00ec la sua linea di difesa nelle foreste del Bois Jaques a sud della citt\u00e0 di Foy.\nIl 22 dicembre gli americani, malgrado tenessero la posizione, erano arrivati alla fine delle proprie risorse alimentari e scorte di munizioni. Il tempo nuvoloso aveva impedito i rifornimenti per via aerea. L'ordine di McAuliffe era di sparare solo a colpo sicuro.\nIl generale von Manteuffel si rese conto della situazione e mand\u00f2 un messaggio chiedendo la resa degli americani. La risposta del generale Anthony C. McAuliffe fu \"Nuts!\" (un gioco di parole che oltre ad avere assonanza con la negazione \"not\" \u00e8 traducibile come \"matto\" o pi\u00f9 volgarmente riferibile alle \"noci\" genitali come insulto). Furibondo, von Manteuffel quella stessa notte fece bombardare Bastogne dalla Luftwaffe, ma la 101\u00aa non cedette.\nIl 23 dicembre, Patton era vicino, la 3\u00aa armata che era diretta a Sud, venne mandata a marce forzate verso Bastogne. Il tempo miglior\u00f2 e vennero paracadutati rifornimenti, cibo e munizioni: in poco pi\u00f9 di 4 ore, 251 aerei rifornirono la 101\u00aa che inizi\u00f2 subito a bombardare con l'artiglieria le postazioni naziste.\nVon Manteuffel venne informato dell'arrivo di Patton e chiese all'alto comando tedesco il permesso di bloccarlo prima che arrivasse a Bastogne ma Hitler gli neg\u00f2 il permesso e allora Von Manteuffel decise di sferrare un attacco su Bastogne prima dell'arrivo di Patton.\nIl 24 dicembre, la vigilia di Natale, fuori da Bastogne si ammass\u00f2 tutta la 5\u00aa armata corazzata tedesca per travolgere il nemico con la superiorit\u00e0 numerica. Il 25 dicembre inizi\u00f2 la battaglia finale: i tedeschi attaccarono in forze ma gli americani resistettero, avendo ben rifornita l'artiglieria e la usarono per colpire i carri armati tedeschi. Patton era vicino e i tedeschi non riuscendo a vincere, chiesero rinforzi, ma Hitler non aveva pi\u00f9 niente da dare, la sua strategia della guerra lampo, contro la 101\u00aa Divisione Aviotrasportata, non aveva funzionato. I tedeschi vennero decimati e si ritirarono.\nTre giorni dopo arriv\u00f2 Patton che guid\u00f2 la controffensiva fino alla fine di gennaio.\nPer i tedeschi non solo fu perduta Bastogne ma fu perduta anche l'avanzata verso Anversa e qualsiasi ulteriore possibilit\u00e0 di attacco. D'ora in poi i tedeschi si difesero soltanto, senza pi\u00f9 attaccare, fino alla fine della guerra perch\u00e9 non avevano pi\u00f9 la potenza bellica necessaria per sferrare un attacco."}
{"id": "3426753", "revid": "1652134", "url": "https://it.wikipedia.org/wiki?curid=3426753", "title": "Trib\u00f9 mai contattate", "text": "I termini trib\u00f9 mai contattate o incontattate indicano quei popoli indigeni che non hanno contatti con la civilt\u00e0 globalizzata. Esempi di queste trib\u00f9 si trovano in quattro continenti: Asia, Oceania, America settentrionale e America meridionale; secondo Survival International, il movimento mondiale per i diritti dei popoli indigeni, le trib\u00f9 incontattate nel mondo sarebbero almeno 100.\nSono popoli estremamente vulnerabili e non hanno difese immunitarie verso le malattie trasmesse dall'esterno, come il morbillo o la varicella, a cui gran parte delle societ\u00e0 sono state esposte da centinaia di anni. Molti vivono costantemente in fuga, per salvarsi dall'invasione delle loro terre da parte di coloni, taglialegna, esploratori petroliferi e allevatori di bestiame.\nGran parte dei popoli incontattati sono a conoscenza dell'esistenza di societ\u00e0 al di fuori della loro, ma scelgono di non entrare in contatto. Il fatto che rimangano isolate, per\u00f2, non significa che siano \u201cnon scoperte\u201d o \u201cimmutate\u201d; secondo Stephen Corry, Direttore generale di Survival International, \"la maggior parte delle trib\u00f9 sono gi\u00e0 conosciute e, sebbene siano isolate, tutte si adattano costantemente al mutare delle condizioni. Tutti i popoli cambiano costantemente nel tempo, e lo hanno sempre fatto\".\nSecondo gli esperti, alcune trib\u00f9 potrebbero essere entrate in contatto con la societ\u00e0 colonialista in passato e poi essersi ritirate per sfuggire alle violenze veicolate dal contatto. Molti dei nativi americani incontattati dello stato brasiliano di Acre, ad esempio, discendono probabilmente dai pochi sopravvissuti al boom della gomma che nel XIX secolo stermin\u00f2 il 90% della popolazione indigena della regione.\nAsia meridionale.\nAndamane (India).\nNell'arcipelago delle isole Andamane, precisamente nell'isola di North Sentinel, vive il popolo dei Sentinelesi, la cui popolazione \u00e8 stimata attorno alle 50 unit\u00e0.\nVietnam.\nIn Vietnam il popolo Ruc \u00e8 stato individuato per la prima volta durante la Guerra del Vietnam da soldati nordvietnamiti.\nOceania.\nAustralia.\nNel 1984, nel Deserto di Gibson nell'Australia Occidentale, \u00e8 stato individuato un gruppo di Pintupi, considerati gli ultimi aborigeni australiani a non essere mai venuti in contatto con degli occidentali.\nNuova Guinea.\nNella Papua Nuova Guinea e nelle province indonesiane di Papua e Papua Occidentale, ancora a larghi tratti inesplorate, si stima vivano gruppi indigeni mai contattati.\nAmerica settentrionale.\nMessico.\nI Lacand\u00f3n, un gruppo indigeno discendente dai Maya, vivono nello stato messicano del Chiapas, vicino al confine con il Guatemala. Sono stati individuati nel 1924.\nAmerica meridionale.\nBolivia.\nAl 2006, si ritiene che in Bolivia vivano cinque gruppi indigeni mai contattati: gli Areyo, gli Mbya-Yuqui, gli Yurakare, i Pacahuara, gli Araona. All'interno della trib\u00f9 degli Yuqui, tuttavia, solo alcune famiglie non sono mai entrate in contatto con cittadini boliviani.\nBrasile.\nIl Brasile \u00e8 ritenuto lo stato in cui vive il maggior numero di gruppi indigeni mai contattati: secondo il FUNAI, il Dipartimento brasiliano agli Affari Indigeni, sono 77. Nel 2009, in una regione al confine tra Brasile e Per\u00f9 sono state scattate le prime fotografie aeree di una trib\u00f9 incontattata.\nColombia.\nIn Colombia vivono tre trib\u00f9 mai contattate: i Carayabo, nella foresta amazzonica a nord del fiume Putumayo, con una popolazione complessiva di centocinquanta individui, i Guaviare Macusa, conosciuti anche come Nukak, con circa trecento membri, nel Dipartimento di Guain\u00eda, tra i fiumi Guaviare e In\u00edrida, ed una trib\u00f9 ancora non identificata lungo l'alto corso del Rio Yari. \nEcuador.\nIn Ecuador vivono due trib\u00f9 mai contattate, i Taromenane e i Tagaeri, le cui popolazioni sono stimate rispettivamente nell'ordine delle 150-300 e 20-30 unit\u00e0 e che vivono nella zona del Parco nazionale Yasun\u00ed, al confine con il Per\u00f9. I Tagaeri sono un gruppo che si \u00e8 diviso dagli Huaorani in passato. \nGuyana.\nIn Guyana sopravvivono la trib\u00f9 dei Wapishana, con circa 100 membri raccolti tra i fiumi Essequibo e Tacutu, ed una trib\u00f9 il cui nome \u00e8 ignoto, anch'essa composta da circa 100 individui, nelle vicinanze del fiume Courantyne.\nGuyana francese.\nIn Guyana francese vive la trib\u00f9 Way\u00e3pi, concentrata, con circa 100 membri, tra i fiumi Eureupoucine e Camopi.\nPer\u00f9.\nIl Per\u00f9 \u00e8 il terzo paese, dopo Papua Nuova Guinea e Brasile, con il maggior numero di trib\u00f9 mai contattate. Nel paese andino, soprattutto nella sua parte amazzonica, vivono le trib\u00f9 Morunaua, con circa 150 membri, Parquenahua e Pasabo, entrambe composte da circa 200 individui. Secondo Survival International, le trib\u00f9 incontattate in Per\u00f9 sono almeno 15; gli esterni, per\u00f2, stanno distruggendo le loro terre e l'ONG ha denunciato che, se non verranno prese misure urgenti, molto probabilmente si estingueranno.\nNegli anni '80 le prospezioni petrolifere effettuate da Shell nell'Amazzonia peruviana portarono al contatto con la trib\u00f9 isolata dei Nahua: in pochi anni quasi il 50% della trib\u00f9 mor\u00ec. Oggi nei territori abitati dalle trib\u00f9 isolate operano diverse compagnie petrolifere, come Perenco, Repsol-YPF e Petrolifera.\nNel giugno 2014 Survival International e il FUNAI, il Dipartimento brasiliano agli Affari Indigeni, hanno denunciato che alcuni gruppi di indios incontattati del Per\u00f9 si stanno spostando oltre il confine, in Brasile. Secondo gli esperti, le trib\u00f9 stanno fuggendo dal dilagare del disboscamento nell'Amazzonia peruviana.\nParaguay.\nIn Paraguay vivono circa 300 Totobiegosode, appartenenti al ceppo degli Ayoreo. Gli Ayoreo sono ritenuti l'ultima trib\u00f9 mai contattata a vivere al di fuori dell'Amazzonia.\nSuriname.\nNel Suriname vive la trib\u00f9 degli Akulio, stanziati con circa 50 membri sullo spartiacque che divide Suriname e Brasile.\nVenezuela.\nIn Venezuela vive una parte del popolo Yanomami in relativo isolamento, una delle pi\u00f9 numerose trib\u00f9 mai contattate, con una popolazione stimata intorno alle 300-400 unit\u00e0. Vivono in Amazzonia, nell'alto corso del Siapa e nel Parima Tapirapec\u00f3 National Park."}
{"id": "3426755", "revid": "706090", "url": "https://it.wikipedia.org/wiki?curid=3426755", "title": "Brandon Stark", "text": ""}
{"id": "3426758", "revid": "287204", "url": "https://it.wikipedia.org/wiki?curid=3426758", "title": "Doni Novak", "text": ""}
{"id": "3426760", "revid": "88740", "url": "https://it.wikipedia.org/wiki?curid=3426760", "title": "Ayoun el-Atrouss", "text": "Ayoun el-Atrouss, trascritta anche come Aioun el Atrouss o Ayoun el Atrous (\u0639\u064a\u0648\u0646 \u0627\u0644\u0639\u062a\u0631\u0648\u0633 in Arabo), \u00e8 una citt\u00e0 della Mauritania capoluogo della regione di Hodh-Gharbi.\nAyoun \u00e8 una citt\u00e0-oasi su una delle due strade sconnesse che portano in Mali. Ha un aeroporto ed \u00e8 un fiorente mercato del bestiame."}
{"id": "3426761", "revid": "287204", "url": "https://it.wikipedia.org/wiki?curid=3426761", "title": "Lukasz Maslowski", "text": ""}
{"id": "3426762", "revid": "72396", "url": "https://it.wikipedia.org/wiki?curid=3426762", "title": "Cristian Mart\u00ednez Alejo", "text": "Carriera.\nClub.\nDebutta da professionista nel 2009, con la maglia dell'Andorra.\nPassato al Lusitans, il 2 luglio 2013 mette a segno una doppietta nella partita pareggiata per 2-2 contro l'EB/Streymur, valida per il primo turno preliminare di Champions League.\nNazionale.\nConta varie presenze con la nazionale andorrana."}
{"id": "3426763", "revid": "1305772", "url": "https://it.wikipedia.org/wiki?curid=3426763", "title": "Cristian Mart\u00ednez", "text": "Esistono pi\u00f9 persone note di nome Cristian Mart\u00ednez:"}
{"id": "3426766", "revid": "287204", "url": "https://it.wikipedia.org/wiki?curid=3426766", "title": "26611 Madzlandon", "text": "26611 Madzlandon \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3740009\u00a0UA e da un'eccentricit\u00e0 di 0,0441263, inclinata di 7,23045\u00b0 rispetto all'eclittica."}
{"id": "3426767", "revid": "1699816", "url": "https://it.wikipedia.org/wiki?curid=3426767", "title": "Lethal Industry", "text": "Lethal Industry \u00e8 un brano musicale contenuto nel primo album di DJ Ti\u00ebsto, pubblicato ufficialmente come singolo nel 2001.\nTi\u00ebsto ha suonato il brano in concerto con l'aiuto di un violino, ."}
{"id": "3426769", "revid": "287204", "url": "https://it.wikipedia.org/wiki?curid=3426769", "title": "26618 Yixinli", "text": "26618 Yixinli \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,0093472\u00a0UA e da un'eccentricit\u00e0 di 0,1239207, inclinata di 1,26386\u00b0 rispetto all'eclittica."}
{"id": "3426771", "revid": "287204", "url": "https://it.wikipedia.org/wiki?curid=3426771", "title": "26620 Yihuali", "text": "26620 Yihuali \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,9113634\u00a0UA e da un'eccentricit\u00e0 di 0,1237435, inclinata di 2,13712\u00b0 rispetto all'eclittica."}
{"id": "3426774", "revid": "731511", "url": "https://it.wikipedia.org/wiki?curid=3426774", "title": "Arnold Richardson", "text": "Biografia.\nVinse quattro edizioni dei campionati mondiali di curling:"}
{"id": "3426775", "revid": "124113342", "url": "https://it.wikipedia.org/wiki?curid=3426775", "title": "Bitten. La notte dei lupi", "text": "Bitten. La notte dei lupi \u00e8 il primo romanzo della saga \"Women of the Otherworld\" frutto della mente dell'autrice canadese Kelley Armstrong. Pubblicato nel 2001 in America, in Italia \u00e8 uscito il 4 giugno 2010 dalla casa editrice Fazi Editore.\nTrama.\nElena Michaels vive a Toronto e sembrerebbe una normale donna di successo nel mondo del giornalismo ma, \u00e8 anche l'unica donna al mondo ad essere un licantropo. Dopo che il suo ragazzo Clay l'ha trasformata per amore, Elena ha vissuto per anni a Stoneheaven nella villa-quartier generale del suo clan con Clay e Jeremy: l'Alpha del branco. Desiderosa di una vita comune lascia il branco, Clay compreso, e si trasferisce a Toronto dove intraprende la carriera di giornalismo e si fidanza con Philip, ignaro del segreto di Elena e del suo vero passato. Tutto procede al meglio, fino a che Jeremy le lascia un messaggio nella segreteria telefonica dicendole di richiamarlo perch\u00e9 che si trattava di una cosa urgente. Non riuscendo a contattare Jeremy, Elena \u00e8 preoccupata quindi si reca a Stoneheaven dove si riavvicina a Clay e si radunano tutti i licantropi del suo clan poich\u00e9 un altro clan li vuole sterminare. Elena capisce di dover rimanere ad aiutare la sua vera famiglia e di amare ancora Clay nonostante si fosse convinta di odiarlo per averla trasformata.\nPersonaggi.\nBranco di Jeremy.\n\"Jeremy Danvers\" \u00e8 il licantropo Alpha del branco, possiede delle capacit\u00e0 psichiche per contattare altri membri del suo clan; \u00e8 lui che si occupa di curare i suoi licantropi quando si feriscono.\n\"Elena Michaels\" \u00e8 l'unica donna ad essere sopravvissuta alla trasformazione per diventare un licantropo. I suoi genitori morirono in un incidente stradale quando lei era ancora una bambina, una amica di famiglia voleva adottare Elena ma purtroppo non ne aveva i mezzi quindi, da allora ha vissuto in molte famiglie in affido dove, a causa del suo bellissimo aspetto, subiva degli abusi. Decisa a lasciarsi il passato alle spalle frequenta l'universit\u00e0 ed \u00e8 li che incontra Clayton, un suo professore che diventer\u00e0 il suo vero amore e colui che la trasformer\u00e0 in lupo.\n\"Clayton Danvers\" \u00e8 divenuto licantropo quando era ancora un bambino: attorno ai 5 anni, per questo ha dei modi un po' pi\u00f9 da lupo che da umano; da quando si \u00e8 trasformato, Jeremy si \u00e8 preso cura di lui, per questo \u00e8 suo figlio adottivo e anche guardia del corpo. \u00c8 sempre stato innamorato di Elena e, anche quando lei se ne era andata, lui tutte le sere la aspettava davanti a casa perch\u00e9 voleva esserci quando sarebbe tornata.\n\"Antonio Sorrentino\" \u00e8 un licantropo ereditario e migliore amico di Jeremy.\n\"Nicholas Sorrentino\" \u00e8 il figlio di Antonio perci\u00f2 \u00e8 anche lui un licantropo ereditario. \u00c8 il migliore amico di Clayton.\n\"Logan Jonsen\" \u00e8 un licantropo ereditario e migliore amico di Elena infatti, quando lei si \u00e8 separata dal branco aveva contatti solo con lui dal momento che lo considerava anche come un fratello. Aveva una vita al di fuori del clan: era avvocato di professione e viene ucciso dal licantropo nemico Thomas LeBlanc mentre stava raggiungendo Stoneheaven.\n\"Peter Myers\" \u00e8 anche lui un licantropo ereditario e amico di Elena. Come Logan ed Elena viveva una vita pressoch\u00e9 comune, lavorava come tecnico del suono per le band in tour. \u00c8 stato salvato da Jeremy dopo che aveva accidentalmente ucciso due donne; \u00e8 stato ucciso da Matt LeBlanc.\nBranco nemico.\n\"Karl Marsten\" \u00e8 un licantropo ereditario ed un ricco ladro professionista, da inizio alla battaglia contro il Clan di Jeremy per ottenere del territorio su cui avere la supremazia.\n\"Daniel Santos\" \u00e8 un lupo ereditario ex membro del branco di Jeremy: dopo che Clay uccise suo fratello Stefano, lui se ne and\u00f2 dal branco e, da allora odia profondamente Clay ed \u00e8 desideroso di vendetta. Vuole Elena per creare un branco di licantropi puri che abbiano ereditato il gene da entrambi i genitori. Ritenuto folle viene ucciso da Thomas LeBlanc.\n\"Zachary Cain\" \u00e8 un licantropo ereditario dall'aspetto imponente, \u00e8 un combattente eccellente, ma non molto intelligente. Dopo essere stato rapito e poi interrogato da Elena e Clayton, viene ucciso da Clayton.\n\"Thomas LeBlanc\" era un assassino seriale anche da umano, viene trasformato da Daniel Santos e ucciso da Elena.\n\"Jimmy Koenig\" era un licantropo ereditario nipote di Billy Koenig, \u00e8 stato ucciso da Clayton.\n\"Scott Brandon\" anche lui era un assassino seriale da umano, \u00e8 stato trasformato da Karl Marsten per queste sue attitudini e viene ucciso dalla polizia.\n\"Victor Olson\" era un pedofilo trasformato da Zachary Cain, viene ucciso da Elena.\nUmani.\n\"Philip Madden\" \u00e8 il fidanzato di Elena nonch\u00e9 direttore pubblicitario. Lui vorrebbe sposarsi con Elena ma, quando scopre la verit\u00e0 su Elena capisce che lei appartiene ad un altro mondo e la lascia andare.\n\"Anne\" \u00e8 la madre di Philip, Judith e Diane.\n\"Larry\" \u00e8 il marito di Anne e padre di Philip, Judith e Diane.\n\"Diane\" \u00e8 la sorella di Philip.\n\"Ken\" \u00e8 il marito di Diane.\n\"Judith\" \u00e8 la sorella maggiore di Philip, vive nel Regno Unito.\nI licantropi secondo \"Women of the Otherworld\".\nNella serie \u201cWomen of the Otherworld\u201d la trasformazione in licantropi \u00e8 molto dolorosa con il risultato di diventare lupi molto grandi. I licantropi originari sono coloro che hanno ereditato il gene dal padre licantropo, appena nati vengono separati dalla madre al fine di essere cresciuti esclusivamente dal padre. I licantropi hanno bisogno di trasformarsi regolarmente, possono farlo quando lo desiderano indipendentemente dalle fasi lunari anche se, in un momento di grande paura per la sua incolumit\u00e0 Elena inizia a trasformarsi pur non volendo e, prova a fermarsi ma non ne \u00e8 in grado. Con il tempo i licantropi riescono a trasformare anche solo una parte del loro corpo e, possono essere uccisi da qualsiasi cosa possa uccidere un essere umano. Invecchiano pi\u00f9 lentamente dagli umani, ad esempio Antonio e Nick Sorrentino hanno 17 anni di differenza ma sembrano fratelli. I licantropi in forma umana hanno reazioni istintive e mantengono acuti i sensi dell'udito e dell'olfatto invece, quando si trasformano, mantengono la loro intelligenza. In entrambe le forme hanno una forza e riflessi maggiori di qualsiasi altro umano o normale lupo inoltre, possono guarire molto rapidamente. I licantropi ereditari acquisiscono queste capacit\u00e0 gradualmente seguendo la pubert\u00e0, la prima trasformazione \u00e8 attorno ai 20 anni; i licantropi non ereditari iniziano a trasformarsi poco dopo il morso ma non tutti sono in grado di sopravvivere a tale processo.\nVersione cinematografica.\nL'autrice ha affermato che i diritti appartengono ad una casa di produzione canadese, allo scopo di girare una serie televisiva con Angelina Jolie nel ruolo di Elena. Dato che la Warner Bros. ha per\u00f2 acquistato i diritti tempo fa, si pensa che il progetto sia stato accantonato.\nNel Gennaio 2014 sul canale americano Syfy ha debuttato la serie televisiva Bitten."}
{"id": "3426776", "revid": "1005847", "url": "https://it.wikipedia.org/wiki?curid=3426776", "title": "Tijikja", "text": "Tijikja, trascritta anche come Tidjkja o Tidjikja (\u062a\u062c\u0643\u062c\u0629 in Arabo), \u00e8 una citt\u00e0 della Mauritania capoluogo della regione di Tagant.\nLa citt\u00e0 \u00e8 al margine del deserto sahariano. Possiede un aeroporto ed \u00e8 la maggiore produttrice di palme da datteri della Mauritania."}
{"id": "3426779", "revid": "731511", "url": "https://it.wikipedia.org/wiki?curid=3426779", "title": "Garnet Richardson", "text": "Biografia.\nVinse quattro edizioni dei campionati mondiali di curling:"}
{"id": "3426783", "revid": "731511", "url": "https://it.wikipedia.org/wiki?curid=3426783", "title": "Wes Richardson", "text": "Biografia.\nVinse tre edizioni dei campionati mondiali di curling:"}
{"id": "3426784", "revid": "537927", "url": "https://it.wikipedia.org/wiki?curid=3426784", "title": "Khudozhnik Gabashvili", "text": ""}
{"id": "3426786", "revid": "287204", "url": "https://it.wikipedia.org/wiki?curid=3426786", "title": "26622 Maxwimberley", "text": "26622 Maxwimberley \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6160586\u00a0UA e da un'eccentricit\u00e0 di 0,1142765, inclinata di 2,37951\u00b0 rispetto all'eclittica."}
{"id": "3426787", "revid": "633110", "url": "https://it.wikipedia.org/wiki?curid=3426787", "title": "SMS Balaton", "text": "Lo SMS\" Balaton \u00e8 stato un cacciatorpediniere della k.u.k. Kriegsmarine, seconda unit\u00e0 della classe T\u00e1tra. Partecip\u00f2 a svariate azioni di flotta nel corso della prima guerra mondiale e, dopo la sconfitta dell'Impero austro-ungarico, fu ceduto come riparazione di guerra al Regno d'Italia: la Regia Marina lo immise in servizio con il nuovo nome di Zenson\" e inquadrato nella classe Fasana, vale a dire il gruppo di cacciatorpediniere avuti dalla k.u.k. Kriegsmarine. Fu per\u00f2 usato come fonte di pezzi di ricambio e demolito nel 1923.\nCaratteristiche tecniche.\nIl \"Balaton\" presentava una lunghezza alla linea di galleggiamento di 84 metri, una larghezza massima di 7,80 metri e un pescaggio da 2,42 metri (normale) a 3,20 metri (massimo). Era armato con due cannoni \u0160koda K10 da 100\u00a0mm lunghi 47 calibri (L/50), montati su affusti individuali uno a prua e uno a poppa; sei pezzi \u0160koda K10 da 66\u00a0mm L/45 a fuoco rapido su altrettanti supporti singoli (tre per fiancata), due dei quali furono poi rimpiazzati con la versione contraerea BAG (\"Ballon-Abwher Gesch\u00fctz\"); due impianti binati con tubi lanciasiluri da 450\u00a0mm; una mitragliatrice Schwarzlose M.07/12 da 8\u00a0mm e un certo numero di bombe di profondit\u00e0. L'apparato motore, capace di sviluppare 32,6 nodi (circa 62\u00a0km/h), era formato da sei caldaie Yarrow, due turbine AEG Curtis, due alberi motore con elica e generava circa \u00a0shp, garantendo un'autonomia di miglia alla velocit\u00e0 di 12 nodi (circa chilometri a 22,8\u00a0km/h). L'equipaggio contava 104-105 uomini.\nStoria.\nIl servizio nella Marina austroungarica.\nCompletato nel 1913 per conto della k.u.k. Kriegsmarine, il cacciatorpediniere si chiamava originariamente \"Balaton\" e faceva parte di una classe di sei unit\u00e0 (, , , , ) piuttosto grandi e bene armate, la pi\u00f9 moderna classe di cacciatorpediniere della Marina austroungarica.\nDurante la prima guerra mondiale il \"Balaton\" oper\u00f2 attivamente, prendendo parte a vari scontri. La sua attivit\u00e0 bellica pu\u00f2 essere cos\u00ec riassunta:\nIl servizio nella Regia Marina.\nDopo la conclusione della prima guerra mondiale, l'Italia ottenne, in conto di riparazione dei danni di guerra, la cessione di sette unit\u00e0 della classe T\u00e1tra, che andarono a formare la classe Fasana.\nIncorporato nella Regia Marina nel 1919 ed entrato nominalmente in servizio l'anno successivo, il \"Balaton\" venne ribattezzato \"Zenson\", ma non divenne mai operativo.\nNei tre anni in cui rimase sotto bandiera italiana, lo \"Zenson\" fu cannibalizzato per ricavarne pezzi di ricambio per le unit\u00e0 gemelle (analoga sorte sub\u00ec il gemello , ridenominato \"Fasana\").\nRadiato gi\u00e0 nel 1923, fu avviato alla demolizione.\nSuccessivamente, il 9 aprile 1931, il nome Zenson venne riassegnato alla torpediniera \"Pola\" ex SMS Orjen, essendo in costruzione il nuovo incrociatore pesante Pola."}
{"id": "3426788", "revid": "599013", "url": "https://it.wikipedia.org/wiki?curid=3426788", "title": "Giovanni Barale", "text": "Carriera.\nLa sua carriera inizia all'Amatori Torino nel 1919. Nell'Amatori registra 8 presenze e 2 reti.\nNella stagione 1921-1922 passa alla Juventus, dove esordisce il 2 ottobre 1921 contro il Verona, partita finita 1-3 per la Juventus.\nNell'aprile del 1922 si trasferisce al Torino, dove rester\u00e0 fino al dicembre dello stesso anno, quando torner\u00e0 alla Juventus. Col Torino mette a segno una rete in 3 presenze.\nDurante le sue stagioni in bianconero colleziona 74 presenze, segnando 4 reti. La sua ultima partita con la Juventus fu fuori casa contro il Parma, il 27 febbraio 1927, finita 0-2.\nDopo un anno di stop passa al Rapallo Ruentes, societ\u00e0 nella quale chiude la sua carriera durante la stagione 1930-1931."}
{"id": "3426789", "revid": "287204", "url": "https://it.wikipedia.org/wiki?curid=3426789", "title": "Marek Zubek", "text": ""}
{"id": "3426791", "revid": "525063", "url": "https://it.wikipedia.org/wiki?curid=3426791", "title": "Lot-et-Garonne", "text": ""}
{"id": "3426792", "revid": "287204", "url": "https://it.wikipedia.org/wiki?curid=3426792", "title": "David Hubacek", "text": ""}
{"id": "3426793", "revid": "287204", "url": "https://it.wikipedia.org/wiki?curid=3426793", "title": "Vuk Rasovic", "text": ""}
{"id": "3426796", "revid": "287204", "url": "https://it.wikipedia.org/wiki?curid=3426796", "title": "Karel Jarolim", "text": ""}
{"id": "3426803", "revid": "287204", "url": "https://it.wikipedia.org/wiki?curid=3426803", "title": "Jiri Sobotka", "text": ""}
{"id": "3426810", "revid": "1543377", "url": "https://it.wikipedia.org/wiki?curid=3426810", "title": "07th Expansion", "text": "07th Expansion \u00e8 un gruppo giapponese specializzato nella creazione di visual novel conosciute come sound novel. Ha debuttato disegnando per il gioco di carte collezionabili \"Leaf Fight\", ma \u00e8 pi\u00f9 famoso per aver creato la serie \"When they cry\", composta da \"Higurashi no naku koro ni\" e \"Umineko no naku koro ni\". Il gruppo ha partecipato anche alla produzione di alcuni videogiochi di \"Higurashi\" pubblicati dalla Alchemist per console, ovvero \"Higurashi no naku koro ni matsuri\" per PlayStation 2 e la serie \"Higurashi no naku koro ni kizuna\" per Nintendo DS. Il loro lavoro pi\u00f9 recente \u00e8 \"Ciconia no naku koro ni\"."}
{"id": "3426814", "revid": "2097373", "url": "https://it.wikipedia.org/wiki?curid=3426814", "title": "Ivan Ma\u017eurani\u0107", "text": "Prese parte al movimento letterario illirico, divenendone punto di riferimento per la sua forte personalit\u00e0. Dopo il 1848 si impegn\u00f2 politicamente per i movimenti filoaustriaci, alienandosi molte amicizie che aveva in patria. Entr\u00f2 in polemica, tra gli altri, con lo scrittore Ante Kova\u010di\u0107.\nTrascorse gli ultimi anni della sua vita deluso e solitario.\nGrazie alle sue conoscenze delle lingue dalmate riusc\u00ec a completare l\"'Osman\" di Ivan Gunduli\u0107. Il suo miglior lavoro fu il poemetto epico \"La morte di Smail-Aga Cengijic\", vero capolavoro della letteratura serbo-croata, ispirato alla lotta fra i turchi e i cristiani. Tradusse varie opere da altre lingue, fra cui il Cinque Maggio di Alessandro Manzoni.\n\u00c8 raffigurato attualmente sulla moneta da 100 kune."}
{"id": "3426815", "revid": "41824", "url": "https://it.wikipedia.org/wiki?curid=3426815", "title": "Tema B-A-C-H", "text": ""}
{"id": "3426817", "revid": "536103", "url": "https://it.wikipedia.org/wiki?curid=3426817", "title": "Osservatore", "text": ""}
{"id": "3426818", "revid": "88740", "url": "https://it.wikipedia.org/wiki?curid=3426818", "title": "Jossa", "text": ""}
{"id": "3426819", "revid": "39640083", "url": "https://it.wikipedia.org/wiki?curid=3426819", "title": "Iossa", "text": ""}
{"id": "3426820", "revid": "124534248", "url": "https://it.wikipedia.org/wiki?curid=3426820", "title": "Christopher Simpson (compositore)", "text": "Biografia.\nNacque fra il 1602 ed il 1606, probabilmente a Egton nello Yorkshire. Era il figlio maggiore di Christopher Simpson, descritto come calzolaio ma che era anche direttore di una compagnia teatrale sovvenzionata dalla chiesa cattolica dello Yorkshire. Si pensa che Simpson potrebbe aver preferito ritrarre se stesso come un semplice artigiano, piuttosto che un simpatizzante di alto profilo cattolico, in un momento in cui i cattolici erano perseguitati in Inghilterra. C'\u00e8 una teoria (fatta da Urquart) che Christopher Simpson, il musicista, avrebbe potuto essere lo stesso Simpson (o Sampson) che venne educato come gesuita in Europa continentale e che fu ordinato sacerdote cattolico nel 1629. Tuttavia, la morte di Simpson nel 1669 \u00e8 in contrasto con l'evidenza che il Simpson gesuita visse fino al 1674.\nSimpson combatt\u00e9 nella guerra civile inglese, fra i realisti e nel 1642 era nelle truppe di duca di Newcastle.Dopo l'assedio di York, Simpson si rifugi\u00f2 presso la casa di Sir Robert Bolles (1619\u20131663), a Scampton, Lincolnshire, dove Bolles lo nomin\u00f2 musicista residente e precettore di suo figlio John. \nSimpson rimase nella casa di Bolles (sia nel Lincolnshire cne nella loro casa di Londra) per il resto della sua vita. Il suo testamento venne fatto il 5 maggio 1669 e pubblicato a Londra il 29 luglio 1669. Sembra attendibile che egli sia morto nella casa di John Bolles a Holborn, Londra o probabilmente a Scampton Hall.\nOpere.\nSimpson contribu\u00ec in piccola parte all'opera di John Playford, \"A Brief Introduction to the Skill of Musick\" ma \u00e8 conosciuto soprattutto per \"The Division Viol, or the Art of Playing upon a Ground\" (pubblicata nel 1659) che \u00e8 un trattato di paratica su come suonare la viola da gamba, organizzato in tre sezioni: \"Of the Viol it self, with Instructions how to Play upon it\", \"Use of the Concords, or a Compendium of Descant\" e \"The Method of ordering Division to a Ground\". La seconda edizione (pubblicata nel 1665) ha un doppio testo in lingua inglese ed in lingua latina, per essere utilizzato sia in Inghilterra che sul continente europeo. Esso ebbe grande successo e continu\u00f2 ad essere stampato in nuove edizioni per oltre sessant'anni dopo la morte di Simpson. Con la riscoperta della musica antica nel corso del XX secolo, ed il rinnovato interesse nei confronti della viola da gamba, il libro di Simpson \u00e8 tornato ad essere letto per riscoprire la tecnica del tempo per suonare lo strumento.\nEsistono dei ritratti di Simpson su \"The Division Viol\". Nella prima edizione, egli \u00e8 dipinto nella foggia di indossare un cappello, mentre nelle edizioni successive \u00e8 rappresentato a capo scoperto. L'immagine illustra anche alcune delle tecniche caratteristiche per il suono della viola. Per esempio, \u00e8 chiaro che l'archetto si tiene \"sottomano\"(con il palmo verso l'alto), a differenza della tecnica usata per il moderno violoncello o violino . Pu\u00f2 anche rilevarsi chiaramente che il secondo e il terzo dito della mano destra rimangono sui crini dell'archetto, consentendo cos\u00ec la variazione della tensione dell'arco durante l'esecuzione.\nSimpson scrisse una breve guida alle composizioni musicali nel 1665: \"The Principles of Practical Musick\" (dedicata a Sir John St Barbe, altro suo allievo) e la ampli\u00f2 nel 1667 pubblicando \"A Compendium of Practical Musick\".\nPochissime delle composizioni di Simpson vennero pubblicate nel corso della sua vita. Alcune composizioni sono presenti sotto forma di manoscritto. Per esempio, compose due raccolte di fantasie \"The Monthes\" e \"The Seasons\", per una viola alta e due basse con continuo. \nTutte le sue opere sopravvissute sono per complesso di viole da gamba o per viola sola, uno strumento sul quale egli scrisse \"una viola nelle mani di un eccellente violista pu\u00f2 (senza dubbio) essere stimata fra i migliori strumenti musicali. Per suonare estemporaneamente \u00e8 la pi\u00f9 alta perfezione di esso\"."}
{"id": "3426821", "revid": "767487", "url": "https://it.wikipedia.org/wiki?curid=3426821", "title": "De d\u00f8des tjern", "text": "De d\u00f8des tjern \u00e8 un film norvegese del 1958, diretto da K\u00e5re Bergstr\u00f8m. Basato sull'omonimo romanzo del 1942 di Andr\u00e9 Bjerke.\nIl titolo originale \u00e8 traducibile come Il lago della morte.\nTrama.\nAgosto 1958: Liljan Werner con altri suoi cinque amici decide di partire da Oslo e di recarsi in visita al fratello Bj\u00f8rn, ritiratosi nella sua baita in riva al lago in una cupa e sperduta foresta dell'\u00d8sterdalen. Ma una volta arrivati sul posto, i sei protagonisti trovano la baita disabitata e il cane di Bj\u00f8rn morto in riva la lago. Secondo un'antica leggenda tramandata dagli abitanti della zona, il luogo dove risiede la baita \u00e8 maledetto a causa di una tragedia familiare avvenuta moltissimi anni prima, in cui un uomo si gett\u00f2 nel lago dopo aver ucciso la sorella e l'amante. In molti credono che il fantasma dell'assassino si aggiri ancora per la zona e che chiunque risieda nella baita, venga posseduto da una strana sensazione di morte che conduce al suicidio. I sei amici cominciano ad indagare sulla misteriosa scomparsa di Bj\u00f8rn, ma dovranno fare i conti con la maledizione.\nDVD.\nPressoch\u00e9 sconosciuto al di fuori della Norvegia, il film ha conosciuto diffusione maggiore con l'uscita nell'ottobre 2009 di un DVD sottotitolato in inglese."}
{"id": "3426824", "revid": "124708142", "url": "https://it.wikipedia.org/wiki?curid=3426824", "title": "Giorgio Questa", "text": "Biografia.\nNacque da una famiglia di musicisti: il padre era un ottimo violinista, mentre lo zio era il noto direttore d'orchestra Angelo Questa (1901-1960). Era dunque cugino del celebre latinista Cesare Questa. Fu avviato allo studio del pianoforte dapprima sotto la guida di Lilla Faveto e successivamente del russo Nicolay Klepikoff Ferrari.\nFin dagli anni 1942-43 rivel\u00f2 una predisposizione e predilezione per la musica cameristica, mentre il padre lo introdusse alla conoscenza della letteratura violinistica. In seguito i suoi interessi musicali si rivolsero all'accompagnamento del repertorio liederistico, alla polifonia vocale e all'organo. Parallelamente coltiv\u00f2 gli studi universitari, conseguendo la laurea in Scienze economiche e commerciali presso l'Universit\u00e0 di Genova. Frequent\u00f2 inoltre i corsi di perfezionamento sotto la guida di Marie-Claire Alain presso l'Internationale Zomeracademie voor Organisten (Accademia estiva internazionale per organisti) di Haarlem (Paesi Bassi). Nel 1966 port\u00f2 a termine la costruzione del suo organo meccanico a canne di legno, frutto della predilezione per l'arte organistica italiana del XVI e XVII secolo.\nViaggiando con questo strumento, Giorgio Questa ha suonato in Italia e in Europa, in recital e come solista con orchestre sinfoniche (Bucarest, Firenze, Lubiana, Madrid, Mainingen, Torino, Trieste) e da camera (Camerata Accademica del Mozarteum di Salisburgo, I Solisti Veneti, Mainzer Kammerorchester, Stuttgarter Kammerorchester), con direttori quali Igor Markevitch, Karl M\u00fcnchingerk, John Pritchard e S\u00e0ndor Vegh. Dopo averlo ascoltato, Igor Markevitch lo invit\u00f2 a eseguire, al Teatro Real di Madrid il Concerto per l'organo in do maggiore (1756) di Franz Joseph Haydn con la Orquestra de RTV Espa\u00f1ola.\nHa inciso per la Dynamic e tenuto corsi di interpretazione sulla musica organistica italiana del Cinque e Seicento (in particolare su Girolamo Frescobaldi) nei Conservatori di Fontainebleau (dove Nadia Boulanger lo ha invitato per cinque anni consecutivi) e La Chaux-de-Fonds, a Citt\u00e0 di Castello e all'AMOR di Assisi. Determinanti, nella sua evoluzione artistica e musicale, furono gli incontri con Nadia Boulanger, Mieczys\u0142aw Horszowski, Igor Markevitch, Michael Noble, S\u00e0ndor Vegh e Narciso Yepes. Questa suonava esclusivamente organi a trasmissione meccanica e le sue interpretazioni si basavano essenzialmente sui manoscritti autografi e sulle stampe originali.\nGi\u00e0 presidente della Commissione per la tutela degli organi artistici della Liguria, \u00e8 morto nella sua citt\u00e0 natale l'11 giugno 2010.\nL'organo positivo smontabile a canne di legno.\nNei primi anni sessanta del Novecento Giorgio Questa costru\u00ec un organo interamente a canne di legno, ispirandosi alla tradizione organaria classica (il somiere si ispira al tipo praticato da Eugenio Casparini), ma con qualche concessione alla modernit\u00e0 (tastiera di 49 tasti con prima ottava cromatica e pedaliera di 25 note distesa e costantemente unita al manuale).\nTale strumento consta di 491 canne di legno (pino di Svezia e castagno francese) ed \u00e8 interamente smontabile e collocabile in 29 casse di legno costruite appositamente per il trasporto (originariamente su furgoncino FIAT 750 ribattezzato \"La Girobalda\" in onore di Girolamo Frescobaldi, suo autore prediletto). La disposizione fonica \u00e8 la seguente:.\nNonostante le canne siano in legno, l'ampia sonorit\u00e0 che deriva dalle misure adottate \u00e8 quella di un organo rinascimentale con canne in metallo.\nLo strumento venne inaugurato il 19 novembre 1966 nell'Oratorio di San Filippo a Genova. Nello stesso anno Giorgio Questa registr\u00f2 un disco dimostrativo a 45 giri per la Dynamic di Genova; inoltre lo impieg\u00f2 nei numerosi concerti che tenne in Italia e in Europa sia in qualit\u00e0 di solista, sia con prestigiose orchestre."}
{"id": "3426828", "revid": "6923", "url": "https://it.wikipedia.org/wiki?curid=3426828", "title": "Marvel Anime", "text": "Marvel Anime \u00e8 un progetto giapponese per la realizzazione di quattro serie anime ispirate ad alcuni personaggi della Marvel Comics ad opera dello studio di animazione giapponese Madhouse.\nPremessa.\nIl progetto adatta in serie televisive anime di dodici episodi quattro serie Marvel. L'annuncio del progetto \u00e8 stato confermato durante il San Diego Comic-Con International del 2009. Secondo l'ex presidente ed amministratore delegato della Madhouse, Jungo Maruta, la Marvel ha dato allo studio d'animazione \"carta bianca\" affinch\u00e9 gli eroi Marvel venissero reinterpretati per un pubblico giapponese. La pubblicazione delle serie \u00e8 iniziata in Giappone nell'ottobre 2010, mentre nel resto del mondo nel 2011. Le trasmissioni in Giappone sono state ad opera di Animax mentre negli Stati Uniti di G4 e in Australia su Sci Fi. Le serie sono state guidate da Warren Ellis. Le serie Marvel scelte per la trasposizione in animazione sono \"Iron Man\", \"Wolverine\", \"X-Men\", e \"Blade\". \u201cSar\u00e0 creato un intero universo parallelo per la Marvel\u201d, ha dichiarato Simon Philips, presidente della Marvel International parlando del progetto Marvel Anime.\n\"Iron Man\".\n \u00e8 la prima serie lanciata dal progetto, e come le successive \u00e8 composta da dodici episodi. La serie \u00e8 diretta da Yuzo Sato su sceneggiature di Warren Ellis. Le trasmissioni sono andate in onda dal 1\u00ba ottobre al 17 dicembre 2010 su Animax.\n\"Wolverine\".\n \u00e8 la seconda serie del progetto, e come le altre \u00e8 composta da dodici episodi. Le trasmissioni sono iniziate il 7 gennaio e si sono concluse il 25 marzo 2011.\n\"X-Men\".\n \u00e8 la terza serie del progetto, e come le altre \u00e8 composta da dodici episodi. Le trasmissioni sono iniziate il 1\u00ba aprile e si sono concluse il 24 giugno 2011.\n\"Blade\".\n \u00e8 la quarta serie del progetto, e come le altre \u00e8 composta da dodici episodi. Le trasmissioni sono iniziate il 1\u00ba luglio e si sono concluse il 16 settembre 2011.\nLungometraggi.\nSuccessivamente alla realizzazione delle serie anime, Madhouse ha prodotto anche alcuni lungometraggi direct-to-video ispirati a personaggi della Marvel.\nAltri progetti anime.\nSono state prodotte anche altre serie televisive anime basate su personaggi Marvel non collegate con la serie principale.\n\"Marvel Disk Wars: Avengers\".\n\"\" \u00e8 una serie anime del 2014 prodotta da Walt Disney Japan e Toei Animation. Segue cinque bambini che ottengono ciascuno la capacit\u00e0 di convocare un membro specifico dei Vendicatori, che sono stati intrappolati in piccoli dispositivi chiamati DISK, mentre viaggiano per il mondo per aiutare i Vendicatori a recuperare i DISK di altri supereroi e supercattivi prima che possana essere usati per il male. La serie \u00e8 andata in onda su TX Network per 51 episodi.\n\"Gli Avengers del futuro\".\n\"Marvel Future Avengers\" \u00e8 una serie anime del 2017 prodotta da Madhouse e Walt Disney Japan. Segue tre bambini salvati dalla Hydra dagli Avengers e addestrati per diventare supereroi. La serie \u00e8 andata in onda per 39 episodi sul canale satellitare Dlife ed \u00e8 stata rilasciata a livello internazionale tramite Disney+ nel 2020."}
{"id": "3426829", "revid": "6923", "url": "https://it.wikipedia.org/wiki?curid=3426829", "title": "Gi. Vi. Emme", "text": "La Gi.Vi.Emme \u00e8 una fabbrica di profumi attiva fin dagli anni venti del XX secolo edificata dall\u2019Impresa di Costruzioni Antonio Bassanini e progettata dagli architetti Cesare e Maurizio Mazzocchi e che negli anni cinquanta del XX secolo faceva fabbricare le sue boccettine da Salviati a Venezia. Il nome deriva da quello del suo fondatore, Giuseppe Visconti di Modrone.\nComincia in questa occasione l'incontro di Fulvio Bianconi con il vetro. Il suo primo lavoro consiste proprio nel decorare queste boccettine ed \u00e8 l\u00ec che conosce Paolo Venini, per il quale lavorer\u00e0 subito dopo creando oggetti indimenticabili come i \"Pezzati\" e le maschere della commedia dell'arte. Tra i prodotti commercializzati, in decenni di attivit\u00e0, profumi quali \"Tabacco di Harar\", \"Fresco\" e \"Acqua di Selva\". Si ricordano alcune campagne pubblicitarie con manifesti di Marcello Dudovich, Loris Riccio, un libro pubblicato nel 1921 intitolato \"L'antro favoloso\" illustrato da Max Ninon (Vittorio Accornero de Testa) e un calendarietto da barbiere del 1928 illustrato da Edina Altara.\nCess\u00f2 l'attivit\u00e0 nel 1970.\nProfumi.\n\"Contessa Azzurra\" era stato creato dal conte Giuseppe nel 1911, negli stabilimenti del suocero Luigi Erba - fratello di Carlo, industriale farmaceutico. Profumi della G. Vi. Emme.:\n\"Venezia mia\" (in vetro di Murano), \"Giardino antico\" (in flacone di ceramica), \"Subdola\", \"Ampolle\", \"Contessa\", \"Dimmi Di Si\", \"G. V. M.\", \"Acqua di Fiume\" (colonia dedicata e prediletta da Gabriele D'Annunzio), \"Giacinto Innamorato\", \"Gardenia\", \"La Rosa\", \"Malia\", \"Tabacco D'Harar\", \"Nina sorridi\" (in vetro di Murano),\"Lavanda Piemonte Reale (alluminio ricoperto da legno). \nDopo la guerra, dal 1947: \"Ricordo d'Autunno\", \"Le Quattro Stagioni\" (in flaconi di Fulvio Bianconi), \"Insidia\", \"Ricordo d'Estate\", \"Ricordo d'Inverno\", \"Ricordo di Primavera\". La ditta realizz\u00f2 anche ciprie, talchi, brillantine, creme, saponi e sigarette profumate. I flaconi, in vetro o in ceramica, erano realizzati in esclusiva. L'esportazione in USA, iniziata nel 1922, aveva un punto di riferimento commerciale a Philadelphia, in 119, So. 4th Street. Nel dopoguerra l'esportazione in USA si realizz\u00f2 tra il 1947 e il 1951."}
{"id": "3426834", "revid": "1100311", "url": "https://it.wikipedia.org/wiki?curid=3426834", "title": "Futbol Club Andorra", "text": "Il Futbol Club Andorra \u00e8 una societ\u00e0 calcistica andorrana iscritta alla federazione calcistica spagnola, con sede ad Andorra la Vella.\nStoria.\nIl club fu fondato il 15 ottobre 1942. Nel 1993-1994 ha vinto la Copa Catalunya battendo l'Espanyol ai calci di rigore.\nNel 2018 il club \u00e8 stato comprato dal gruppo Kosmos, societ\u00e0 che opera nel settore degli investimenti sportivi, di cui Gerard Piqu\u00e9 \u00e8 stato fondatore ed azionista assieme all'imprenditore Hiroshi Mikitani.\nOrganico.\nRosa 2020-2021.\n\"Aggiornata al 27 settembre 2020.\""}
{"id": "3426836", "revid": "729019", "url": "https://it.wikipedia.org/wiki?curid=3426836", "title": "Antonio Bertola (ciclista)", "text": "Professionista dal 1935 al 1949, fu il primo italiano a salire sul podio della Vuelta a Espa\u00f1a nella seconda edizione del 1936.\nHa chiuso la carriera in Argentina, dove si \u00e8 trasferito una volta ritiratosi dall'attivit\u00e0 agonistica e dove \u00e8 deceduto nel 1967 all'et\u00e0 di 53 anni."}
{"id": "3426837", "revid": "228587", "url": "https://it.wikipedia.org/wiki?curid=3426837", "title": "Christopher Simpson", "text": ""}
{"id": "3426838", "revid": "126000363", "url": "https://it.wikipedia.org/wiki?curid=3426838", "title": "Mr. Saxobeat", "text": "Mr. Saxobeat \u00e8 un singolo della cantante rumena Alexandra Stan, pubblicato il 12 settembre 2010 come secondo estratto dal primo album in studio \"Saxobeats\".\nIl brano, tormentone estivo del 2011, \u00e8 stato un successo in Romania, restando diverse settimane al numero uno della classifica dei singoli del Paese. Ha riscosso comunque grande successo anche in altri paesi, in particolare in Italia, dove ha raggiunto la vetta della classifica dei singoli per quattro settimane consecutive e ha conquistato il disco Multiplatino.\nDescrizione.\n\"Mr. Saxobeat\" \u00e8 un brano dance con elementi di house. La canzone contiene un messaggio d'amore nel quale la Stan parla di un uomo dal quale \u00e8 attratta e del modo in cui la fa muovere.\nComposizione.\nIl sassofono \u00e8 presente per tutta la durata della canzone, che \u00e8 ritmata da battiti trance. Prodotta dal rumeno Marcel Prodan, \u00e8 stata scritta dallo stesso Prodan e da Andr\u00e9 Nemirschi.\nIl testo parla di una donna che prova ad affascinare l'uomo di cui \u00e8 innamorata. Il seguito del brano \u00e8 chiamato \"Get Back (ASAP)\" ed \u00e8 il successivo singolo della Stan ad essere pubblicato.\nVideo musicale.\nIl videoclip \u00e8 ambientato in un centro di polizia e mostra la cantante che, assieme alle sue complici, viene arrestata, interrogata e chiusa in cella. Tuttavia, grazie al loro fascino riescono a imbrogliare la guardia e a fuggire travestendosi da poliziotte. Il video \u00e8 stato pubblicato il 15 novembre 2010, riscuotendo ben presto un ragguardevole successo.\nIl video \u00e8 stato girato negli studi della \"MediaPro Pictures\" a Buftea, in Romania."}
{"id": "3426844", "revid": "599013", "url": "https://it.wikipedia.org/wiki?curid=3426844", "title": "Bert Freeman", "text": "Capocannoniere mondiale nell'annata 1909.\nCarriera.\nVinse una FA Cup con il Burnley nel 1914. Fu capocannoniere della massima divisione inglese nel 1909."}
{"id": "3426848", "revid": "767487", "url": "https://it.wikipedia.org/wiki?curid=3426848", "title": "Ludovico M. Nesbitt", "text": "Biografia.\nLudovico Marcello Mariano Nesbitt di padre inglese e madre italiana, si laure\u00f2 nel 1912 in ingegneria in Inghilterra. Lavor\u00f2 per quattro anni nelle miniere d'oro del Transvaal in Sudafrica che descrisse ne \"La febbre dell'oro\". Successivamente venne assunto come ricercatore di petrolio in Venezuela, tra i llanos dell\u2019Orinoco, esperienza che raccont\u00f2 in un altro libro pubblicato postumo \"Orenoco\". \nNel 1928 comp\u00ec l'impresa pi\u00f9 significativa della sua vita esplorando, insieme ai suoi compagni di viaggio Tullio Pastori e Giuseppe Rosina, la depressione dancala da sud a nord. La Dancalia era una terra fino ad allora in gran parte inesplorata e mai attraversata interamente da un europeo. Altri esploratori prima di lui ci avevano provato, tra cui Gustavo Bianchi e Giuseppe Maria Giulietti ma nessuno ne usc\u00ec vivo. Anche in quell'occasione scrisse un libro \"La Dancalia Esplorata\", edito per la prima volta nel 1930. \nNel 1935 mentre si preparava ad un'altra grande impresa, la traversata dell'Africa da nord a sud in automobile, mor\u00ec in un incidente aereo sulle Alpi Svizzere il 19 luglio 1935"}
{"id": "3426852", "revid": "92723", "url": "https://it.wikipedia.org/wiki?curid=3426852", "title": "Pietro de Roches", "text": "Biografia.\nBench\u00e9 di nazionalit\u00e0 francese (era nato nella regione del Poitou), Pietro fece una brillante carriera nel mondo politico ed ecclesiastico inglese. Gi\u00e0 nell'ultimo periodo del regno di Riccardo I d'Inghilterra era divenuto Lord Ciambellano, arcidiacono di Poitiers e tesoriere, nonch\u00e9 maestro del coro di Lincoln. Nel 1205 venne nominato vescovo di Winchester e lo stesso papa Innocenzo III per proclamare il proprio appoggio lo invest\u00ec personalmente della carica il 24 marzo dell'anno seguente. Nel 1209 quando il posto di arcivescovo di Canterbury divenne vacante sorse un'aspra disputa fra il re e Papa Innocenzo III, bench\u00e9 Giovanni avesse promesso di appoggiare il candidato papale (che era anche quello voluto da buona parte dei nobili inglesi) alla fine si tir\u00f2 indietro e venne colpito da scomunica, per tutta risposta il re confisc\u00f2 tutti i beni della chiesa. In quell'occasione Pietro fu uno dei pochi che rimasero leali al re e venne ricompensato quando, ricomposta la contesa, venne nominato Gran Giustiziere nel 1213.\nFu anche un vescovo combattente e si distinse nella battaglia di Lincoln del 1217, fu attivo anche in campo ecclesiastico, fondando diversi monasteri in Inghilterra e Francia e proteggendo i primi domenicani che arrivarono nell'isola attorno al 1221.\nPietro de Roches mor\u00ec nel 1238."}
{"id": "3426855", "revid": "767487", "url": "https://it.wikipedia.org/wiki?curid=3426855", "title": "Frank Roberts", "text": "Carriera.\nGioc\u00f2 per tutta la carriera nel Manchester City. Fu capocannoniere della First Division inglese nel 1925."}
{"id": "3426856", "revid": "439868", "url": "https://it.wikipedia.org/wiki?curid=3426856", "title": "Viale XX Settembre", "text": "Viale XX Settembre (gi\u00e0 via dell'Acquedotto) \u00e8 una delle principali arterie pedonali della citt\u00e0 di Trieste.\nOrigine del nome.\nIl viale deve il suo nome alla Breccia di Porta Pia del 20 settembre 1870. In passato la strada era conosciuta come via dell'Acquedotto e ancora vi passa l'acquedotto cittadino sotto il cemento.\nDescrizione.\nSi estende per oltre un chilometro lungo il rione di Barriera Nuova ed \u00e8 distribuito su tre delle sette Circoscrizioni comunali di Trieste, ovvero la III Circoscrizione (Roiano-Gretta-Barcola-Cologna-Scorcola), la IV Circoscrizione (Citt\u00e0 Nuova-Barriera Nuova-San Vito-Citt\u00e0 Vecchia) e la VI Circoscrizione (San Giovanni-Chiadino-Rozzol). Il primo tratto \u00e8 completamente pedonalizzato mentre nella seconda parte possono circolare le autovetture.\nIl viale \u00e8 utilizzato come centro di incontri e manifestazioni tra cui la tradizionale fiera di San Nicol\u00f2, la principale fiera cittadina di Trieste, la settimana prima del 6 dicembre. Nel viale si trovano i cinema storici di Trieste e il Politeama Rossetti."}
{"id": "3426859", "revid": "729019", "url": "https://it.wikipedia.org/wiki?curid=3426859", "title": "Enea Silvio Recagno", "text": "Biografia.\nNacque a Cogoleto l'11 gennaio 1900. Diplomatosi capitano di lungo corso nel 1918, prest\u00f2 servizio nella marina mercantile. Nel 1920 fu chiamato a prestare servizio militare di leva nella Regia marina, iniziando a frequentare la Regia Accademia Navale di Livorno, da cui usc\u00ec con il grado di guardiamarina di complemento. Nel 1921 inizi\u00f2 a frequentare la Scuola di pilotaggio della Regia Marina, conseguendo nel corso dello stesso anno il brevetto di pilota militare. Congedatosi, lavor\u00f2 nuovamente nella marina mercantile sino al 1925, quando entr\u00f2 a far parte dell'appena costituita Regia Aeronautica come ufficiale in servizio presso le Squadriglie d'impiego. Fu tra i primi piloti ad effettuare esperimenti di lancio di idrovolanti con l'utilizzo di catapulta ad aria compressa nel 1926 a La Spezia, e successivamente con quella ad esplosivo a Taranto nel 1927. In quell'anno, insieme al tenente Prospero Freri, collaud\u00f2 un nuovo tipo di paracadute, il \"Salvador\", esibendosi poi in varie manifestazioni aeree in Italia ed all'estero.\nNel 1928 prese parte alla crociera aerea nel Mediterraneo Occidentale, nel 1929 partecip\u00f2 alla crociera aerea nel Mediterraneo Orientale, durante la quale tocc\u00f2 Odessa, Costanza e Istanbul. Fece poi parte, su richiesta di Italo Balbo, della prima squadra atlantica nella crociera aerea transatlantica Italia-Brasile fino a Bolama (Guinea-Bissau), dove il suo apparecchio fu vittima di un grave incidente. Sempre nel 1931 visit\u00f2 le isole Aleutine e la Kam\u010datka nell'ambito dei lavori di progettazione di una crociera aerea intorno al mondo che non fu poi effettuata per lo scoppio della guerra cino-giapponese. Nel 1933 prese parte alla crociera aerea del Decennale come comandante della sesta squadriglia \"blu cerchiata\" dotata degli idrovolanti Savoia-Marchetti S.55X, che arriv\u00f2 a toccare Chicago e New York.\nPromosso capitano nel maggio 1929, divenne maggiore nel settembre 1933 e fu per breve tempo al comando dell'aeronautica della Sardegna e quindi del gruppo di volo imbarcato sulla nave portaidrovolanti \"Giuseppe Miraglia\"; in seguito assunse in Libia il comando dell'aeroporto militare di Mellaha e dei gruppi misti di polizia operanti nel deserto del Sahara.\nMor\u00ec il 15 aprile 1936 per un guasto al motore dell'aereo da turismo col quale stava decollando da Genova per recarsi all'Avio Raduno Sahariano. Italo Balbo gli dedic\u00f2 l'aeroporto libico di Castel Benito, circa 25 km a sud di Tripoli. Una via e la scuola secondaria di primo grado di Cogoleto portano il suo nome."}
{"id": "3426868", "revid": "287204", "url": "https://it.wikipedia.org/wiki?curid=3426868", "title": "26634 Balasubramanian", "text": "26634 Balasubramanian \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,0635774\u00a0UA e da un'eccentricit\u00e0 di 0,1626710, inclinata di 0,51850\u00b0 rispetto all'eclittica."}
{"id": "3426876", "revid": "1442080", "url": "https://it.wikipedia.org/wiki?curid=3426876", "title": "Haruma Miura", "text": "Faceva parte dell'agenzia Amuse ed era stato uno dei tre membri del gruppo musicale j-pop Brash Brats, attualmente inattivo. Il 18 luglio 2020 si \u00e8 suicidato nella sua casa.\nCarriera.\nEntra a far parte del mondo televisivo nel 1997, a sette anni, nella serie televisiva della NHK \"Agri\". Dopo aver gi\u00e0 dato prova di s\u00e9 facendosi apprezzare nel dorama \"\", dove interpreta Satoshi Kirino, un quindicenne che mette incinta la quattordicenne Miki Ichinose, interpretata da Mirai Shida, e nel film \"Akihabara@Deep\", viene definitivamente lanciato nel 2007 con il film \"Koizora\", basato su una popolare \"cell phone novel\". Ai Awards of the Japanese Academy del 2008 vince nella categoria \"miglior attore esordiente\" per il ruolo nel film. Lo stesso anno recita nel film \"Negative Happy Chainsaw Edge\" accanto ad Hayato Ichihara.\nNel 2008 si ritrova accanto all'attrice Juri Ueno nel film \"Naoko\", dove vince nella categoria \"Sponichi Grand Prix New Talent Award\" ai Mainichi Film Concours del 2009 per il ruolo nel film. In seguito prende parte alla terza stagione di \"Gokusen\" come uno dei principali personaggi di supporto e a \"Binb\u014d Danshi\" a fianco di Shun Oguri. Dal 2008 al 2010 \u00e8 il protagonista Fujimaru Takagi in \"Bloody Monday\" accanto al collega e amico Takeru Sat\u014d: dove interpreta un hacker geek figlio di un poliziotto che cerca d'impedire l'immissione nell'ambiente (da parte di un'organizzazione terroristica) di un virus biologico altamente tossico.\nNel 2009 interpreta un samurai molto originale e scapestrato nella serie \"Samurai High School\", e partecipa al film \"Crows Zero II\" sempre insieme a Shun Oguri, nonch\u00e9 al film \"\", in cui riprese il ruolo sostenuto nella terza stagione dell'omonimo dorama. Recita anche per la prima volta a teatro nell'opera \"Hoshi no daichi ni furu namida\".\nNel 2010 recita nel live action del manga di Karuho Shiina, \"Arrivare a te\" intitolato \"Kimi ni todoke\", dove interpreta Sh\u014dta Kazehaya, accanto a Mikako Tabe. Nel 2011 recita nel dorama \"Taisetsu na koto wa subete kimi ga oshiete kureta\" dove interpreta un giovane insegnante di liceo \"sedotto\" da una delle sue studentesse, poi nel film \"T\u014dky\u014d K\u014den\" e nel dorama \"Hi wa mata noboru\" dove interpreta un cadetto in un'accademia di polizia. Nella 2013 recita nel dorama \"Last Cinderella\" nel ruolo di un ventitreenne gigol\u00f2 che intraprende una relazione con una donna di 39 anni. Nello stesso anno fa parte nel cast dei doppiatori del film d'animazione \"Capitan Harlock\", dando la voce all'antagonista Yama e ancora una volta affiancato a Shun Oguri. Per questo ruolo, nel 2014 partecipa come invitato insieme a Leiji Matsumoto alla mostra del cinema di Venezia a settembre. Nel 2014 \u00e8 il protagonista Takuto Sawada della serie televisiva \"Boku no ita jikan\".\nNel 2015 ha interpretato Val Xavier nel dramma teatrale di Tennessee Williams \"La discesa di Orfeo\", mentre nel 2016 recita nel ruolo della drag queen Lola del musical di Cyndi Lauper \"Kinky Boots\". Nel 2015 interpreta il protagonista Eren Jaeger del manga \"L'attacco dei giganti\" di Hajime Isayama nei due film live action \"Shingeki no kyojin - Attack on Titan\" e \"\". Nel 2019 torna sulle scene in un adattamento teatrale di \"Delitto e castigo\", in cui interpreta il protagonista Rodion Romanovi\u010d Raskol'nikov. In estate intraprende una carriera da cantante solista, con il primo singolo \"Fight for Your Heart\". Nel 2020 interpreta il protagonista del musical di Andrew Lloyd Webber \"Whistle Down the Wind\" al Nissay Theatre di Tokyo. Il 24 luglio viene pubblicato postumo il secondo singolo, \"Night Diver\".\nVita privata.\nSi era diplomato alla Horikoshi High School il 19 febbraio 2009, era un fan del duo musicale Yuzu, suonava la chitarra, gli piaceva il calcio e il suo manga preferito era \"Hajime no Ippo\".\nIl suo migliore amico era il collega d'agenzia Takeru Sat\u014d. Nell'estate del 2009, intrapresero insieme un viaggio negli USA, riportato in un DVD in vendita l'anno seguente. Nel 2011 si recarono, nuovamente insieme, in Borneo. Ha avuto una relazione con la ballerina e coreografa Koharu Sugawara da settembre 2016 al novembre 2017.\nMorte.\n\u00c8 stato trovato morto impiccato nella sua casa di Minato il 18 luglio 2020, e vista la presenza di un biglietto d'addio, la morte \u00e8 stata considerata un suicidio dalla polizia."}
{"id": "3426886", "revid": "767487", "url": "https://it.wikipedia.org/wiki?curid=3426886", "title": "Pier Luigi Branduardi", "text": "Carriera.\nCresciuto nel Guinzano, passa al Vigevano nel 1962-1963, al nel 1963-1964 ed al Novara nel 1966-1967. Passa alla Pro Vercelli nel 1967-1968 con cui ottiene nel 1970-1971 una promozione in Serie C, poi gioca ancora un altro torneo di Serie C quindi passa al . Conta 20 presenze in Serie A con il Catania (era riserva di Vavassori) e 3 in Serie B."}
{"id": "3426888", "revid": "619238", "url": "https://it.wikipedia.org/wiki?curid=3426888", "title": "Mr Saxobeat", "text": ""}
{"id": "3426892", "revid": "104458", "url": "https://it.wikipedia.org/wiki?curid=3426892", "title": "Pepe Jeans", "text": "Pepe Jeans London \u00e8 un marchio inglese di abbigliamento e jeanseria fondato presso la zona di Portobello Road a Londra nel 1973 dai fratelli Nitin, Arun e Milan Shah. La sede dell'azienda \u00e8 a Sant Feliu de Llobregat, in Spagna.\nLa societ\u00e0 \u00e8 controllata dal gruppo Torreal, gruppo di investimento dell uomo d'affari spagnolo Juan Abell\u00f3."}
{"id": "3426895", "revid": "126257", "url": "https://it.wikipedia.org/wiki?curid=3426895", "title": "Ferrari 412 T1/B", "text": ""}
{"id": "3426896", "revid": "435288", "url": "https://it.wikipedia.org/wiki?curid=3426896", "title": "Ghostfacers", "text": ""}
{"id": "3426897", "revid": "1782831", "url": "https://it.wikipedia.org/wiki?curid=3426897", "title": "TELE+ Bianco", "text": "TELE+ Bianco \u00e8 stato un canale televisivo italiano, prodotto da Telepi\u00f9.\nStoria.\nNato il 30 agosto 1997 sulle ex frequenze di TELE+2, fu un canale di tipo generalista, in quanto trasmetteva film ed eventi sportivi in diretta, come gli anticipi e il posticipo del campionato di Serie A.\nNell'estate 1999 TELE+ Bianco ottenne la concessione a trasmettere su copertura nazionale, vincendo la gara pubblica sulla base della graduatoria approvata dalla AGCOM, e il 31 luglio 2003, a seguito della fusione con Stream TV e alla conseguente nascita di Sky Italia, \u00e8 stato sostituito da Sky Cinema 1, che per quattro mesi e mezzo (fino al 16 dicembre 2003) fu provvisoriamente diffuso sulla rete terrestre (criptato in Irdeto, quindi fruibile dai residuali abbonati analogici) fino alla cessione delle frequenze per via del divieto comunitario per Sky di operare via terrestre fino al 2012.\nProgrammi.\nLa programmazione di TELE+ Bianco era costituita dal grande cinema internazionale e italiano, i pi\u00f9 importanti eventi sportivi, anch'essi in esclusiva e in diretta, insieme al meglio della produzione mondiale di documentari, a serie e miniserie di grande successo e ad insoliti magazine televisivi dedicati allo sport, al cinema, e alla cultura.\nIl 31 dicembre 1998 TELE+ Bianco trasmise in diretta e in chiaro il primo \"Discorso all'umanit\u00e0\" di Beppe Grillo: si tratt\u00f2 di un monologo di trenta minuti circa mandato in onda subito dopo il tradizionale discorso di fine anno del Presidente della Repubblica Italiana, del quale costituisce una sorta di parodia. Il monologo and\u00f2 in onda anche nel 1999, nel 2000 e nel 2001."}
{"id": "3426898", "revid": "486946", "url": "https://it.wikipedia.org/wiki?curid=3426898", "title": "Popolazione germanica", "text": ""}
{"id": "3426899", "revid": "287204", "url": "https://it.wikipedia.org/wiki?curid=3426899", "title": "26642 Schlenoff", "text": "26642 Schlenoff \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,9254844\u00a0UA e da un'eccentricit\u00e0 di 0,0428866, inclinata di 2,79546\u00b0 rispetto all'eclittica."}
{"id": "3426901", "revid": "599013", "url": "https://it.wikipedia.org/wiki?curid=3426901", "title": "Bob Latchford", "text": "Carriera.\nFu capocannoniere della massima divisione inglese nel 1978 con 30 reti.\nAssieme a Robbie James, \u00e8 il primatista di presenze (9) dello Swansea City nelle competizioni calcistiche europee."}
{"id": "3426902", "revid": "731511", "url": "https://it.wikipedia.org/wiki?curid=3426902", "title": "Hector Gervais", "text": "Biografia.\nVinse l'edizione del campionati mondiali di curling nel 1961 con Ray Werner, Vic Raymer e Wally Ursuliak.\nNell'edizione la medaglia d'argento and\u00f2 alla Scozia mentre quella di bronzo alla statunitense."}
{"id": "3426908", "revid": "729019", "url": "https://it.wikipedia.org/wiki?curid=3426908", "title": "Tupolev ANT-3", "text": "Il Tupolev ANT-3 (in cirillico \u0422\u0443\u043f\u043e\u043b\u0435\u0432 \u0410\u041d\u0422-3) era un biplano monomotore progettato dallo TsAGI, all'epoca diretto da Andrej Nikolaevi\u010d Tupolev, e sviluppato in Unione Sovietica nella seconda met\u00e0 degli anni venti.\nFu impiegato in prevalenza dalla V-VS, della quale divenne il primo velivolo interamente metallico e dalla quale, impiegato nel ruolo di ricognitore (in cirillico \"\u0420\u0430\u0437\u0432\u0435\u0434\u0447\u0438\u043a\"), venne designato R-3.\nStoria del progetto.\nLa progettazione dell'ANT-3 ebbe inizio nel luglio del 1924 e la sua realizzazione pratica avvenne direttamente partendo da una fusoliera del precedente modello ANT-2, del quale riprendeva anche la struttura interamente metallica.\nLa realizzazione del velivolo venne curata dallo TsAGI sotto la guida di Tupolev ed il prototipo, equipaggiato con un motore 12 cilindri a V Liberty L-12 da 406 CV, venne portato in volo per la prima volta il 6 agosto del 1925. In un secondo momento la motorizzazione venne affidata all'unit\u00e0 di origine britannica Napier Lion, sempre a 12 cilindri ma con disposizione a W (tre file di quattro cilindri).\nL'ANT-3 fu il primo velivolo realizzato da Tupolev a raggiungere la produzione di serie; fu impiegato prevalentemente dall'aviazione sovietica per compiti di ricognizione.\nTecnica.\nIl Tupolev ANT-3 era un biplano le cui ali avevano architettura sesquiplana; gli impennaggi erano di tipo monoplano. La struttura era completamente metallica, con fusoliera armata da tre nervature longitudinali in koltchongalimin, ed il rivestimento in duralluminio ondulato. Il carrello d'atterraggio era di tipo fisso e l'elemento posteriore era costituito da un pattino.\nLa motorizzazione degli esemplari di serie venne pi\u00f9 volte modificata: un primo lotto di 12 velivoli era equipaggiato con il V-12 Liberty, mentre il secondo lotto di 18 esemplari ebbe in dotazione il motore Mikulin M-5 (sviluppo autoctono della precedente unit\u00e0 d'origine statunitense). Una terza serie dell'ANT-3 (costituita da 79 esemplari) venne dotata di un motore Lorraine-Dietrich da 450 CV.\nImpiego operativo.\nIl principale impiego dell'ANT-3 fu, come detto, nel ruolo di ricognitore con la V-VS; risulta che un esemplare sia stato acquistato dall'Aeroflot che lo impieg\u00f2 come trasporto postale (con la designazione PS-3).\nL'ANT-3 fu anche protagonista di alcuni voli dimostrativi: nell'estate del 1926 le autorit\u00e0 sovietiche decisero di intraprendere un volo dimostrativo verso le principali capitali europee, a seguito di una visita a Mosca dell'aviatore francese Michel Arroshar.\nIl velivolo prescelto per l'avvenimento fu un ANT-3 (immatricolato RR-SOV e battezzato \"Il Proletario\") ai cui comandi era il pilota Michail Gromow, accompagnato dal meccanico Yevgeny Radzevich. Partendo da Mosca il 30 agosto, i due compirono un tragitto di 7\u00a0150 km (con una serie di voli della durata complessiva di 34\u00a0h e 15\u00a0') toccando, non senza inconvenienti, K\u00f6nigsberg, Berlino, Parigi, Roma, Vienna, Varsavia per fare infine ritorno nella capitale sovietica.\nL'estate successiva un altro ANT-3 fu chiamato ad un nuovo volo dimostrativo: in seguito al deterioramento delle relazioni diplomatiche tra l'Unione Sovietica ed il Regno Unito, venne organizzato un raid verso Tokyo; il \"sorvolo dell'Estremo Oriente\" fu affidato al pilota Semion Shestakov ed in questo caso il velivolo fu battezzato \"La nostra risposta\". Il volo, iniziato il 20 agosto del 1927, si svilupp\u00f2 attraverso un tragitto che tocc\u00f2 Sarapul, Omsk, Novosibirsk, Krasnojarsk, Irkutsk, \u010cita, Blagove\u0161\u010densk, Nanian, Yokohama, Tokyo; il ritorno a Mosca avvenne il 1\u00ba settembre.\nVersioni.\n\"I dati relativi alle versioni sono tratti da \"Enciclopedia l'Aviazione\"\"."}
{"id": "3426909", "revid": "2014155", "url": "https://it.wikipedia.org/wiki?curid=3426909", "title": "Margherita di Scozia (1260-1283)", "text": "Margherita nacque al castello di Windsor nel 1261, suo padre Alessandro III di Scozia la destin\u00f2 in sposa a Eirik II di Norvegia sperando di pacificare con questo matrimonio le frequenti tensioni fra le due regioni. Il contratto di matrimonio siglato nel 1281 prevedeva una dote considerevole da parte della principessa, 14.000 marchi, e una clausola che prevedeva il figlio della coppia come erede al trono di Scozia oltre che a quello di Norvegia.\nCos\u00ec Margherita nel 1281 part\u00ec per sposare il quattordicenne re Eirik, tuttavia il matrimonio fu di breve durata, solo due anni dopo la regina si spegneva nel mettere al mondo la figlia Margherita di Scozia che, alla morte del nonno, erediter\u00e0 il trono scozzese (anche se poi non riuscir\u00e0 mai a regnare effettivamente).\nLe spoglie della regina riposano ora a Bergen."}
{"id": "3426910", "revid": "144796", "url": "https://it.wikipedia.org/wiki?curid=3426910", "title": "Ambasciatore britannico in Francia", "text": ""}
{"id": "3426911", "revid": "110461049", "url": "https://it.wikipedia.org/wiki?curid=3426911", "title": "Giuseppe Fanelli", "text": "Partecip\u00f2 ai Moti del 1848, alla spedizione dei Mille e a diverse imprese garibaldine. Fu deputato al Parlamento italiano ed organizzatore della Prima Internazionale in Italia e in Spagna.\nBiografia.\nAder\u00ec giovanissimo alla Giovine Italia, partecip\u00f2 ai Moti del 1848 e successivamente alla difesa della Repubblica romana. Vicino a Carlo Pisacane, prese parte alla preparazione della Spedizione di Sapri e successivamente partecip\u00f2 attivamente alla spedizione dei Mille. Deluso dopo Teano si riavvicin\u00f2 a Mazzini, partecip\u00f2 all'insurrezione polacca del 1863.&lt;br&gt;\nDal 1865 al 1874 fu deputato al Parlamento italiano venendo eletto nel Collegio di Monopoli. Partecip\u00f2 con Garibaldi alla terza guerra d'indipendenza del 1866 (venne ferito a Bezzecca) e alla spedizione a Roma del 1867&lt;br&gt;\nNel frattempo si era avvicinato a Bakunin, attratto dall'idea della creazione di una societ\u00e0 socialista libertaria, ed entr\u00f2 a far parte della Prima internazionale, dove gioc\u00f2 un ruolo importante soprattutto nella diffusione delle concezioni anarchiche in Spagna. &lt;br&gt;\nNello scontro tra Marx e Bakunin prese con decisione posizione a favore del secondo partecipando attivamente alla Conferenza di Rimini e al successivo Congresso Internazionale di Saint-Imier.\nFu membro della Massoneria. "}
{"id": "3426913", "revid": "287204", "url": "https://it.wikipedia.org/wiki?curid=3426913", "title": "26653 Amymeyer", "text": "26653 Amymeyer \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3160619\u00a0UA e da un'eccentricit\u00e0 di 0,1742757, inclinata di 5,77718\u00b0 rispetto all'eclittica."}
{"id": "3426914", "revid": "6923", "url": "https://it.wikipedia.org/wiki?curid=3426914", "title": "Galinsoga", "text": "Galinsoga \u00e8 un genere di piante spermatofite dicotiledoni appartenenti alla famiglia delle Asteraceae e dall'aspetto di piccole erbacee annuali.\nEtimologia.\nL'etimologia del nome generico (\"Galinsoga\") deriva dal medico spagnolo Mariano Martinez de Galinsoga (1766-1797), medico a Madrid e Soprintendente per il Giardino Botanico di Madrid.\nIl nome scientifico attualmente accettato (\"Galinsoga\") \u00e8 stato proposto dai botanici Hip\u00f3lito Ruiz L\u00f3pez (1754-1815) e Jos\u00e9 Antonio Pav\u00f3n (1754-1844) nella pubblicazione \"\u201dFlorae Peruvianae, et Chilensis Prodromus\u201d\" del 1794.\nDescrizione.\nLe \u201cgalinsoghe\u201d sono piante basse, la cui altezza arriva al massimo a 1 \u2013 5 dm. La forma biologica delle specie del genere \u00e8 terofita scaposa (T scap); ossia sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme; sono inoltre munite di asse fiorale eretto, spesso con poche foglie. Queste Asteraceae sono senza latice.\nRadici.\nLe radici sono di tipo fittonante.\nFoglie.\nLe foglie, picciolate, sono disposte in modo opposto. La lamina \u00e8 intera a forma rombico-lanceolata (o anche ovata) con margine grossolanamente dentato o intero, apice acuminato, consistenza ruvida e superficie pubescente (peli ispidi) oppure glabra. La lamina \u00e8 percorsa da tre nervi principali.\nInfiorescenza.\nLe infiorescenze sono dei capolini terminali su brevi peduncoli. La struttura dei capolini \u00e8 quella tipica delle Asteraceae: un peduncolo sorregge un involucro emisferico (o campanulato) composto da pi\u00f9 squame (da 6 a 9) a disposizione embricata, persistenti o caduche, e disposte in una (o pi\u00f9) serie che fanno da protezione al ricettacolo conico, sul quale s'inseriscono due tipi di fiori: quelli esterni ligulati (normalmente 5, ma possono arrivare fino a 9) di colore bianco, disposti in un unico rango; quelli interni tubulosi (da 30 a 50) di colore giallo-arancio. Le squame (o brattee) esterne (1 o 2) sono da largamente ellittiche a obovate e pi\u00f9 piccole, mentre quelle interne sono da lanceolate a lineari; possono essere intere o lobate. Diametro dell'involucro: 2 ,5 \u2013 6\u00a0mm.\nFiori.\nI fiori sono simpetali, zigomorfi (quelli ligulati) e attinomorfi(quelli tubulosi); sono inoltre tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono femminili (e fertili); mentre quelli del disco centrale (tubulosi) sono bisessuali.\nFrutti.\nI frutti sono degli acheni a forma obconica o obpiramidale, pelosi o glabri e con un minuto pappo bianco composto da 5 \u2013 10 squame lineari-acute (quasi pennate) e persistenti; a volte il pappo pu\u00f2 essere assente.\nDistribuzione e habitat.\nQuelle di questo genere sono specie invasive ed hanno una distribuzione in Italia abbastanza completa; come habitat prediligono le colture e i campi. \nLe due uniche specie spontanee italiane vivono sull'arco alpino. La tabella seguente mette in evidenza alcuni dati relativi all'habitat, al substrato e alla distribuzione delle specie alpine.\nSistematica.\nLa famiglia di appartenenza del genere (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Questo genere \u00e8 composto da un paio di specie (in Sud America, secondo i vari Autori, il numero varia da 15 a 33\nLa specie tipo \u00e8 \"Galinsoga parviflora\" .\nAlcuni generi (\"Sabazia\" e \"Willdenow\") dell'America centrale (Messico) e Sud America sono strettamente collegati al genere di questa voce. Alcuni botanici hanno in effetti proposto di trattare queste tre gruppi come un unico grande genere.\nSpecie europee di \"Galinsoga\".\nIl seguente elenco \u00e8 stato compilato in base alle specie riconosciute come valide dalla \u201cChecklist\u201d dei Royal Botanic Garden Edinburgh\nSpecie spontanee italiane.\nPer meglio comprendere ed individuare le varie specie del genere (solamente per le specie spontanee della flora italiana) l'elenco che segue utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue una specie dall'altra).\nIbridi.\nSono possibili ibridi tra le due specie italiane (denominato \"Galinsoga \u00d7 mixta\" ) specialmente quando abitano lo stesso areale."}
{"id": "3426915", "revid": "339392", "url": "https://it.wikipedia.org/wiki?curid=3426915", "title": "Merry Madagascar", "text": ""}
{"id": "3426937", "revid": "729019", "url": "https://it.wikipedia.org/wiki?curid=3426937", "title": "Tiso VI da Camposampiero", "text": "Biografia.\nFiglio di Tisolino e di Cunizza da Romano, membro di un'illustre famiglia feudale, fu cittadino di Padova. In citt\u00e0 possedeva una casa che vendette al comune nel 1215, il quale l'abbatt\u00e9 per erigervi le proprie sedi (il palazzo della Ragione e gli edifici annessi); della struttura originale resta ancora la torre degli Anziani.\nVassallo del vescovo di Padova, contribu\u00ec alle spese sostenute da quest'ultimo in occasione dell'incoronazione di Ottone IV nel 1209. Fu feudatario anche del vescovo di Treviso: nel 1191 ricevette da lui alcune terre e tre anni dopo ne restitu\u00ec altre che aveva occupato illegalmente.\nCombatt\u00e9 a lungo la famiglia dei da Romano. Si avvicin\u00f2 al marchese Azzo VI d'Este, e quindi al partito guelfo, nel 1204, quando con il fratello Gherardo si oppose alle rivendicazioni di Ezzelino \"il Monaco\" attorno al castello di Campretto. Secondo alcuni, intervenne a Verona a favore dei San Bonifacio contro i Montecchi, per altri fu coinvolto nell'attentato contro Ezzelino il Monaco a Venezia (1206). Ancora, testimoni\u00f2 al testamento di Azzo VI divenendo tutore di Azzo VII (1212).\nPartecip\u00f2 con Aldobrandino alla conquista della Marca di Ancona. La vicenda vide la morte di Aldobrandino, mentre il Camposampiero fu fatto prigioniero dai conti di Celano e venne liberato solo qualche anno dopo, pare, per l'interessamento di Azzo VII. Fu dunque vicario della Marca d'Ancona (forse dal 1218), ma venne rimosso durante una ribellione contro gli Estensi e la Chiesa; va citata a proposito una lettera di papa Onorio III, in cui il pontefice accus\u00f2 il Camposampiero di aver portato alla perdita della Marca esasperando la popolazione con un'eccessiva tassazione.\nFu al seguito di Federico II nel 1220, comparendo come testimone in alcuni atti dell'imperatore e del cancelliere Corrado di Metz.\nNel 1228 si scontr\u00f2 con Ezzelino III che aveva occupato il castello di Fonte e imprigionato il nipote di Tiso, Guglielmo, di appena tre anni. Nonostante un tentativo di mediazione da parte della Repubblica di Venezia, il Camposampiero riusc\u00ec a muovere l'esercito e il popolo padovani contro Bassano. Grazie all'intervento di alcune personalit\u00e0, Ezzelino rilasci\u00f2 il bambino e quindi restitu\u00ec il castello. Poco pi\u00f9 tardi (1229), il Camposampiero istigava una rivolta popolare contro Alberico da Romano a Bassano, ma venne presto sedata da Ezzelino.\nForse fece parte della lega che si oppose ai Trevigiani guidati da Alberico, sconfiggendolo nel 1232. Fu presente inoltre all'atto di sottomissione dei Caminesi e delle citt\u00e0 di Conegliano e Ceneda al comune di Padova per rafforzare il fronte anti-ezzeliniano.\nDa ricordare, inoltre, una vicenda patrimoniale che lo vide direttamente coinvolto. Nel 1216 il figlio del Camposampiero, Giacomo, aveva acquistato la curia di Sant'Andrea da Jacopo da Sant'Andrea (lo scialacquatore citato da Dante) ma quest'ultimo, volendo rientrarne in possesso, attent\u00f2 alla vita di Tiso. Pi\u00f9 tardi, nonostante l'intervento di papa Gregorio IX a favore del Camposampiero, il vescovo di Padova Giacomo Corrado, in accordo con Jacopo, si rivolse ai giudici per rientrare in possesso della curia in quanto feudo vescovile ingiustamente alienato. La questione venne risolta solo diversi anni dopo la morte del Camposampiero.\nPer quanto riguarda i familiari, spos\u00f2 una da Camino (forse Rovagnana) che gli diede un figlio, Giacomo, morto prima del 1228. Si un\u00ec in seconde nozze a Gardionisia da Peraga dalla quale ebbe Gherardo, morto in giovane et\u00e0, e Tiso VII.\nIl Camposampiero si prodig\u00f2 nei confronti dei frati minori ed edific\u00f2 per loro il convento di San Giovanni Battista a Camposampiero, dove pass\u00f2 anche Sant'Antonio da Padova.\nIl \"Chronicon Marchiae Tarvisinae\" lo ricorda come \"amicus interimus marchionis et inimicus constantissimus Eccelini\". Fu sepolto a Camposampiero nella chiesa di San Pietro."}
{"id": "3426938", "revid": "570966", "url": "https://it.wikipedia.org/wiki?curid=3426938", "title": "Beaupuy (Lot-et-Garonne)", "text": ""}
{"id": "3426939", "revid": "570966", "url": "https://it.wikipedia.org/wiki?curid=3426939", "title": "Beauville (Lot-et-Garonne)", "text": ""}
{"id": "3426940", "revid": "177966", "url": "https://it.wikipedia.org/wiki?curid=3426940", "title": "Questione della lingua a Ragusa", "text": "Con questione della lingua a Ragusa s'intende l'analisi del repertorio linguistico della Repubblica di Ragusa, con particolare attenzione al parlato. Tale questione assunse particolare importanza fra la met\u00e0 del XIX e la met\u00e0 del XX secolo, quando l'allora nascente \"risorgimento croato\" (\"hrvatski narodni preporod\") si scontr\u00f2 con le istanze irredentistiche italiane: all'epoca ognuno dei due movimenti riteneva che il carattere nazionale fondamentale della Repubblica di Ragusa fosse alternativamente slavo (croato) o italiano, con conseguente inserimento della storia ragusea esclusivamente - o prevalentemente - in uno dei due alvei. Per tale motivo, \u00e8 possibile trovare degli studi che deliberatamente deformarono le fonti o omisero di riportare ci\u00f2 che non si attagliava con le proprie finalit\u00e0 ideologiche. Nei decenni pi\u00f9 recenti la questione \u00e8 finalmente rientrata in un ambito eminentemente scientifico e culturale. I linguisti croati sottolineano - con riferimento a Ragusa - l'intercambiabilit\u00e0 delle espressioni \u00ablingua slava\u00bb e \u00ablingua croata\u00bb.\nDalle fonti risulta chiaramente il passaggio linguistico nel parlato, avvenuto a Ragusa nel corso del tempo: se fino al XV secolo \u00e8 ipotizzabile ritenere la lingua latina o una lingua neoromanza come prevalente, verso gli inizi del 1500 la situazione \u00e8 chiaramente mutata, ed in citt\u00e0 la lingua slava \u00e8 la pi\u00f9 usata, oltre ad essere oramai considerata lingua naturale del luogo. Il latino prima e l'italiano poi si sono comunque mantenuti per secoli, divenendo lingue di cultura, di commercio e di potere, note quindi molto pi\u00f9 agli uomini ed alle classi dominanti piuttosto che alle donne ed al popolo minuto.\nTale suddivisione - nella particolarissima situazione linguistica di Ragusa, derivante sia dalla sua storia che dalla sua posizione geografica - fu dovuta a motivi di diffusione o di intrinseca tradizione dei generi, laddove il latino era da secoli lingua della cultura in Europa e l'italiano era considerato \"lingua classica\" al pari del latino. La scelta quindi dell'utilizzo nello scritto del latino, dell'italiano o della lingua slava di Ragusa era dovuta essenzialmente a motivi di \"destinazione del prodotto\".\nInquadramento generale.\nFin dal tempo della dominazione romana, il mare Adriatico pu\u00f2 essere considerato una via di comunicazione e di \"unit\u00e0\", piuttosto che di divisione: unit\u00e0 tanto pi\u00f9 culturale ed economica che politica, la cui predominante influenza flu\u00ec per molti secoli dalla penisola italiana verso oriente. La presenza di comunit\u00e0 neoromanze lungo la costa della regione a partire dal periodo successivo alla caduta dell'Impero romano d'Occidente \u00e8 testimoniata da vari testi, anche dopo le migrazioni slave del VI-VII e VIII secolo che occuparono la gran parte del territorio. A Ragusa l'utilizzo della lingua italiana - testimoniato dal fatto che gran parte dei documenti contenuti nell'archivio storico di Ragusa \u00e8 in italiano - fu dovuto non solo al mantenimento d'un tradizionale legame col mondo romano, ma ad una comodit\u00e0: l'italiano era la lingua commerciale dell'intero Mediterraneo. Questo legame divenne nel tempo anche un segno di distinzione: l'educazione della classe dirigente dalmata e ragusea prevedeva non solo la conoscenza del latino e dell'italiano, ma in moltissimi casi un periodo di studio presso le universit\u00e0 della penisola, in modo particolare quella di Padova. Negli uffici pubblici ragusei si scriveva regolarmente in latino e in italiano, e le nobili famiglie ragusee non esitarono ad inventarsi in alcuni casi delle fantasiose ascendenze romane, onde collegarsi alle antiche \"gens\" dell'epoca antica. Ragusa fu - assieme a gran parte delle citt\u00e0 della costa dalmata - un luogo di fioritura artistica di chiara impronta italiana, e decine di famosi scultori, pittori e architetti italiani vennero chiamati a prestare la propria opera nelle localit\u00e0 dell'Adriatico orientale, cos\u00ec come tutti i maggiori artisti dalmati andarono a bottega in Italia o viaggiarono nella penisola per affinare le proprie capacit\u00e0.\nLa lingua parlata.\nLe prime testimonianze.\n\u00c8 estremamente difficile cogliere testimonianze inequivocabili sugli usi linguistici a Ragusa prima del XIII secolo. Nelle fonti alcune comunit\u00e0 della costa dalmata sono contraddistinte dall'appellativo \"Romani\" (in greco '\u03a1\u03c9\u03bc\u1fb6\u03bd\u03bf\u03b9), per distinguerle dalle altre comunit\u00e0 della zona: i \"Romei\" ('\u03a1\u03c9\u03bc\u03b1\u1fd6\u03bf\u03b9) - e cio\u00e8 i Greci bizantini - e gli slavi, giunti nella regione fra il VI e l'VIII secolo. In un passo del \"De Administrando Imperio\" (composto fra il 948 e il 952), l'imperatore Costantino Porfirogenito circoscrisse il territorio abitato dai \"Romani\" alle citt\u00e0 di Ragusa, Spalato, Tra\u00f9, Zara, Arbe, Veglia e Ossero, cui va aggiunta Cattaro, citata espressamente dal geografo arabo Idrisi due secoli dopo.\nGuglielmo di Tiro.\nNella sua \"Cronica\" dal titolo \"Historia rerum in partibus transmarinis gestarum\", Guglielmo di Tiro (1130 - 1186) cos\u00ec descriveva la Dalmazia all'epoca della prima crociata (1096 - 1099):\nIl passaggio pi\u00f9 importante ai fini della conoscenza degli usi linguistici a Ragusa \u00e8 relativo ai \"pochi che vivono nelle localit\u00e0 marittime\" (paucis qui in oris maritimis habitant), i quali \"parlano un idioma latino\" (Latinum habent idioma). \u00c8 probabile che Guglielmo di Tiro con \"idioma latino\" intendesse riferirsi ad una lingua romanza autoctona, tipica della costa dalmata: questa potrebbe quindi essere la prima testimonianza storica dell'esistenza del dalmatico.\nGiovanni Conversini.\nFra il 1384 e il 1387 fu cancelliere della Repubblica di Ragusa il ravennate Giovanni Conversini (\"Johannes quondam magistri Conversini de Fregnano\"), che in una sua testimonianza scritta si lament\u00f2 per il fatto di aver continuamente necessit\u00e0 di ricorrere all'interprete:\nDa questo passo la storiografia croata tendeva a dedurre che gi\u00e0 all'epoca del Conversini fosse in uso quasi esclusivo la locale lingua slava; in anni pi\u00f9 recenti, interpretazioni alternative (quali quelle di Diego Dotto e Bari\u0161a Kreki\u0107) hanno ipotizzato che il Conversini con l'espressione \"sermonis (...) barbari\" (linguaggio barbaro) si sarebbe invece riferito alla lingua romanza autoctona di Ragusa (lingua dalmatica).\nLe scritture notarili e i registri criminali.\nLa grande maggioranza degli atti notarili ragusei oggi conservati nei pubblici archivi \u00e8 scritta in latino e in volgare italiano, ma non mancano strumenti notarili in slavo. Interessanti appaiono gli atti compilati di propria mano senza l'ausilio del notaio, il che pu\u00f2 dimostrare il tipo di conoscenza linguistica anche di ragusei non appartenenti alla classe nobiliare, che veniva educata precipuamente in latino e in italiano, anche se a partire dalla seconda met\u00e0 del XIV secolo a Ragusa s'iniziarono ad assumere anche insegnanti di \"literae sclavichae\". Di seguito si riportano due fra i molti esempi di testamenti autografi in volgare italiano.\nUn certo Clime di Tomasino inizia il proprio testamento (15 febbraio 1348) come segue:\nCos\u00ec invece Alaman\u00e7e, figlio di Andrea Alamano (11 luglio 1363):\nUn registro criminale della fine del XIII secolo risulta fra i documenti pi\u00f9 importanti: le trascrizioni delle deposizioni - dovute tutte alla mano del cancelliere Tomasino de Savere di Reggio Emilia - in tre casi annotano la lingua usata per uno dei discorsi riportati dai testimoni.\nUn certo Michele di Gerdusia fra l'11 e il 12 settembre 1284 cos\u00ec dichiara:\nIl 3 aprile 1285 si ritrova una testimonianza ancora pi\u00f9 importante per due motivi: il dichiarante - un certo Adamus trivisanus de Castro Franco (Adamo trevigiano di Castelfranco) - \u00e8 un famiglio del conte veneziano e non un autoctono, e l'annotazione della lingua usata \u00e8 in originale e non in traduzione latina, come la testimonianza precedente:\n\"Podhi s Bogo\" significa \"Va' con Dio\". Il fatto che a riportarla sia un nativo di Castelfranco Veneto sta a indicare che il testimone doveva aver acquisito - nel periodo passato a Ragusa - almeno una competenza passiva nella \"lingua sclavonica\", cos\u00ec come lo stesso cancelliere, che in modo del tutto eccezionale rispetto ai registri criminali ragusei del XIII e XIV secolo riporta una locuzione slava nella sua forma originale.\nNella stessa lite testimonia anche il nobile Mathias de Men\u00e7e:\nDa questa dichiarazione si ricava espressamente che i servi del Men\u00e7e - essendo slavi - non conoscevano la lingua latina volgare, e di converso che alla servit\u00f9 della casa ci si dovesse rivolgere unicamente in \"lingua sclavonica\", conosciuta sicuramente da Mathias de Men\u00e7e anche per il fatto che nella testimonianza riesce chiaramente a riportare ci\u00f2 che i servi si erano detti. Nella storia di Ragusa, questo \u00e8 uno dei primi esempi di chiara indicazione di compresenza e di utilizzo di pi\u00f9 registri linguistici parlati all'interno della stessa famiglia.\nSingolare risulta - in tutt'altro contesto - la testimonianza del 14 luglio 1284 di Mattia di Marco de Men\u00e7e, il quale ricordando una questione legata alla vendemmia illegale compiuta ai danni delle sue vigne nel contado extraurbano di Belen, riferische che:\nDa questo passaggio si denota l'utilizzo nell'area ragusea anche di altri registri linguistici come la \"lingua albanesca\", oltre alla competenza almeno passiva di un nobile raguseo di fronte a questa lingua.\nI bandi pubblici.\nL'uso di proclamare gli avvisi importanti per il tramite di un bando pubblico \u00e8 frequentissimo nella storia ragusea: centinaia e centinaia sono le registrazioni dei bandi tuttora contenute negli archivi della citt\u00e0: ma l'indicazione della lingua utilizzata in tali bandi \u00e8 estremamente rara. Nella prima met\u00e0 del XIV secolo risultano solo sei casi, che presentano due caratteristiche precipue: la registrazione dell'uso obbligatorio della \"lingua sclavonica\" e l'attinenza con questioni che chiamavano in causa proprio gli slavi. In un solo caso il bando \u00e8 monolingue - e cio\u00e8 solo nella \"lingua sclavonica\" - mentre nei rimanenti cinque casi \u00e8 bilingue, utilizzando formule quali \"tam in lingua latina quam in sclavonesca\", laddove con \"lingua latina\" s'intende il volgare.\nUn esempio di tali bandi bilingui \u00e8 il seguente:\nSu ordine del conte di Ragusa il banditore del Comune deve proclamare che chiunque voglia venire a Ragusa per la festa di San Biagio lo possa fare ad eccezione di coloro che sono banditi per fatti \"de sanguine\".\n\u00c8 quindi dimostrata la possibile presenza in citt\u00e0 di comunit\u00e0 linguistiche che potevano avere forte difficolt\u00e0 nella comprensione di un volgare italo-romanzo, ma in tutti e sei i casi di cui si parla \u00e8 evidente il contesto: i bandi erano proclamati in \"lingua sclavonica\" o in questa e contestualmente nel volgare romanzo, unicamente quando i destinatari dei bandi stessi erano manifestamente degli slavi, che magari potevano essere di passaggio in citt\u00e0, come nel caso sopraindicato della festa di San Biagio.\nTestimonianze specifiche sull'uso del dalmatico.\nFilippo de Diversis.\nIl documento sicuramente pi\u00f9 celebre ed importante sugli usi linguistici a Ragusa nel medioevo si ricava dall'opera - datata 1440 - \"Situs, aedificiorum, politiae et laudabilium consuetudinum inclitae civitatis Ragusii ad ipsius Senatum descriptio\" del lucchese Filippo de Diversis de Quartigianis, maestro di grammatica nella citt\u00e0 fra il 1434 e il 1440.\nAll'interno di un passo in cui vengono descritte le procedure d'appello nei tribunali e le funzioni degli avvocati, Filippo de Diversis parla in questi termini della \"latina locutione Ragusinorum\":\nSono quindi direttamente attestate dal de Diversis tre registri linguistici a Ragusa: lo slavo (\"sclave\"), il volgare d'Italia (\"idiomate italico\") e la lingua romanza autoctona di Ragusa (\"latina locutione Ragusinorum\"). \u00c8 per\u00f2 un quadro solo virtuale in quello specifico contesto - e cio\u00e8 l'uso linguistico del parlato nei Consigli e negli uffici di Ragusa da parte degli oratori - giacch\u00e9 l'unica lingua consentita \u00e8 il dalmato-romanzo di Ragusa. In realt\u00e0 per\u00f2 ad un'analisi pi\u00f9 approfondita del testo si ricava che proprio lo slavo apparirebbe al De Diversis la lingua pi\u00f9 ovvia, essendo inserita come prima alternativa al dalmato-romanzo: \u00e8 solo la consuetudine (\"legis statuto\" qui \u00e8 usato non nel senso di una norma statutaria positiva ed esplicita, ma di un diritto eminentemente consuetudinario) che relega lo slavo in secondo piano. Allo stesso modo, il volgare d'Italia \u00e8 esplicitamente definito come \"lingua di convergenza\", di comunicazione cio\u00e8 fra i ragusei e i non ragusei che provenivano dalla penisola italiana, come Filippo de Diversis.\nLe deliberazioni del Consiglio dei Pregati.\nIl medesimo quadro trilingue \u00e8 attestato ancora trent'anni dopo: fra il febbraio e il dicembre del 1472 nel Senato raguseo (\"Consiglio dei Pregati\") si discusse su quale lingua gli arringatori dovessero usare nei Consigli.\nSecondo le procedure interne al Consiglio dei Pregati, per addivenire ad una deliberazione dovevano essere formulate due proposte antitetiche (\"Prima pars est quod... Secunda pars est quod...\"), sulle quali si votava. Nella registrazione, a fianco della proposta che aveva raggiunto la maggioranza semplice, compariva di norma il numero dei voti favorevoli e contrari (\"Per... contra...\"); la proposta respinta era invece cassata con un tratto di penna o non seguita dall'indicazione dei voti espressi. Il Consiglio dei Pregati tratt\u00f2 due volte la medesima questione: la prima il 5 febbraio, la seconda il 21 dicembre 1472.\nLa prima recita come segue:\nCon 19 voti contro 15 prevale quindi la proposta di mantenere lo \"status quo\" in ordine alle lingue utilizzate, anche se non risulta ben chiaro quale fosse la situazione. La proposta dimostra che gli usi linguistici non corrispondevano a quelli descritti da Filippo de Diversis: nel Consiglio dei Pregati non si usava solo la \"lingua ragusea\" ma anche altre variet\u00e0 (\"alia\"). Oltre a ci\u00f2, \u00e8 evidente che precedentemente non esisteva una prescrizione normativa in merito. Le due principali fonti sull'uso pubblico del dalmato-romanzo a Ragusa affermano quindi esattamente il contrario: probabilmente ci\u00f2 \u00e8 dovuto al fatto che il de Diversis diede una rappresentazione parziale degli usi linguistici nei consigli ragusei, forse a causa dell'influenza di quella parte del ceto aristocratico che aveva mantenuto nel proprio repertorio linguistico l'antica lingua romanza autoctona.\nLa seconda determinazione del Consiglio dei Pregati cos\u00ec recita:\nIl cuore della questione non cambia: si tenta di imporre l'uso esclusivo (o quasi) della \"lingua ragusea\". La lettura comparata delle tre deliberazioni di dicembre permette per\u00f2 di chiarire alquanto la situazione: nella prima deliberazione la prima proposta propone un uso libero del dalmato-romanzo (\"lingua vetus ragusea\") e dell'italo-romanzo (\"lingua latina vulgaris\"), con la possibilit\u00e0 di chiedere di volta in volta una deroga alla legge attraverso un voto nel Minor Consiglio, vale a dire di usare lo slavo solo su \"licentia\". Su tale proposta non vi fu per\u00f2 alcun voto. La seconda deliberazione invece vietava chiaramente l'uso dello slavo, e pass\u00f2 con 19 voti a favore e 15 contrari.\nNell'ultima deliberazione la prima proposta ripropone sostanzialmente la prima proposta della seconda deliberazione del 5 febbraio: piena esclusivit\u00e0 per la lingua latina ragusea (con l'aggiunta della pena per i trasgressori della norma); la proposta alternativa \u00e8 di usare sia il dalmato-romanzo sia l'italoromanzo; contrariamente a quanto era avvenuto nella seduta di dieci mesi prima, la prima proposta veniva approvata con 21 voti favorevoli, di conseguenza la proposta alternativa non venne votata. La lingua latina ragusea aveva avuto la meglio, almeno nel Consiglio dei Pregati, ma un'analisi approfondita del testo dimostra una situazione molto diversa: il dalmato-romanzo di Ragusa - \"lingua vetus\" (vecchia) - abbisogna di un provvedimento di tutela di fronte ad una lingua ragusea evidentemente \"nova\" (nuova), che non era l'italo-romanzo e di conseguenza non poteva che essere la lingua slava, che aveva sostituito il dalmato-romanzo non solo nei contesti informali ma anche in quelli formali come i Consigli; oltre a ci\u00f2, il dalmato-romanzo abbisognava di tutela anche di fronte all'italo-romanzo, che compare nelle formulazioni delle proposte messe al voto come opzione sostitutiva per la lingua latina ragusea, a motivo del suo largo uso nella sfera amministrativa del Comune.\nElio Lampridio Cerva.\nLa testimonianza del poeta e scrittore Elio Lampridio Cerva (1463-1520) segna idealmente la conclusione della storia del dalmato-romanzo a Ragusa. Per l'umanista, la \"lingua latina ragusea\" non \u00e8 altro che un mero e vagheggiato ricordo:\nIn questa lettera ad un amico, il Cerva parte dalla memoria degli antenati - che parlavano pubblicamente e privatamente il dalmatico - alla propria memoria, quando gli anziani (\"senes\") dibattevano le cause nella \"lingua latina ragusea\", al fine di arrivare ad affermare la discendenza romana della citt\u00e0 e dei suoi primitivi abitanti, dei quali lui ritiene di essere diretto discendente: la questione di una lingua romanza autoctona diviene quindi argomento d'erudizione moderna. La lingua madre dei ragusei \u00e8 divenuta oramai quella slava. In altri luoghi il Cerva si scagli\u00f2 violentemente contro questa lingua, definita sprezzantemente \"stribiligo illyrica\" (sproloquio illirico), definendo altres\u00ec un poema scritto in tale lingua come \"versi scimmieschi senza senso\".\nGli usi linguistici nei secoli successivi.\nXVI secolo.\nA partire dai primi anni del XVI secolo, nei registri degli atti del Consiglio dei Pregati appare regolarmente l'espressione \"lingua nostra\" per indicare la parlata slava di Ragusa: in altre occasioni si d\u00e0 ordine al cancelliere di lingua slava del tempo di approntare dei documenti \"in idiomate nostro\". In alcuni casi, lo slavo viene chiamato \"dalmaticus\". Fra gli atti pi\u00f9 eloquenti del periodo, una deliberazione del 21 maggio 1502, nella quale si designa il cancelliere per lo slavo come \"el cancellerio idiomatis materni\" (il cancelliere della lingua materna):\nA conferma di tale quadro, il veneziano Benedetto Ramberti cos\u00ec rappresent\u00f2 la situazione linguistica di Ragusa nella descrizione di un viaggio del 1533, uscita poi a stampa nel 1543:\nIn un precedente passaggio, il Ramberti aveva affermato che in Dalmazia \"usano tutti gli abitanti in essa la lingua schiava\", per cui ne risulta un quadro di sostanziale uniformit\u00e0 linguistica, col bilinguismo che distingueva a Ragusa gli uomini dalle donne.\nNel 1553 il magistrato veneziano Giovanni Battista Giustiniani - inviato sindaco in Dalmazia - compila un \"Itinerario\" all'interno del quale riporta la situazione linguistica di varie localit\u00e0 della costa dalmata. Per quanto riguarda Ragusa:\nL'aggettivo \"dalmatina\" in questo contesto indica la lingua slava, mentre \"lingua franca\" - nell'uso di Giustiniani - \u00e8 sinonimo di \"italiana\". Lungamente s'\u00e8 discusso sul significato di \"lingua franca\": risolutive sul tema furono infine le osservazioni di Gianfranco Folena: \u00ab\u00e8 vero che a Ragusa la penetrazione del toscano era stata pi\u00f9 profonda e che il veneto come lingua di cultura si stempera presto nel toscano, ma non par verosimile che per es. a Pirano a met\u00e0 del '500 tutti gli abitanti parlassero un buon italiano. E credo che avesse ragione il Bartoli a vedere in questa lingua franca una parlata simile al veneziano, appunto quello che diciamo un veneziano coloniale, una Verkehrssprache. Per un cinquecentista il termine di \u00abitaliano\u00bb contrapposto a \u00abschiavo\u00bb, lingua materna, non \u00e8 specifico ma generico, comprensivo del veneziano, sentito come variet\u00e0 parlata dell'italiano\u00bb.\nIn una lettera privata del 3 gennaio 1556, Ludovico Beccadelli (o Beccatelli) - arcivescovo di Ragusa dal 1555 al 1564 - racconta un proprio cruccio:\nIn una relazione di autore anonimo veneziano del 1555 la situazione del parlato e dello scritto a Ragusa \u00e8 ribadita ancora una volta:\nIl quadro \u00e8 descritto chiaramente, e per lo scritto \u00e8 uguale al XIV secolo: il latino \u00e8 la lingua dell'amministrazione, l'italiano \u00e8 la lingua delle lettere. Per il parlato - a parte la descrizione del bilinguismo unicamente maschile - \u00e8 interessante la descrizione della variet\u00e0 italo-romanza in uso, percepita come una \"koin\u00e9\" composta da toscano, veneziano e lombardo (da interpretarsi come \"lingua volgare del nord Italia\") e pugliese (da interpretare come \"lingua volgare del sud Italia\").\nPer certi aspetti molto simile alla precedente \u00e8 la descrizione fornita nel 1578 da Francesco Sansovino:\nAl 1582 risale una lettera indirizzata dal mercante raguseo Marco Temparizza al generale dei Gesuiti Claudio Acquaviva, che descrive il quadro religioso nell'area balcanica:\nInteressante notare la differenza dalle altre fonti coeve: queste ultime si soffermano sul bilinguismo lingua slava/lingua volgare italiana, mentre il Temparizza riporta un quadro di plurilinguismo assai pi\u00f9 complesso.\nNel 1595, il fiorentino Serafino Razzi manda alle stampe la sua \"Storia di Raugia\", nella quale descrive gli usi linguistici nelle chiese ragusee durante la Quaresima:\nLa situazione \u00e8 sostanzialmente identica alle fonti dello stesso secolo, con l'interessante annotazione sulle motivazioni relative al mantenimento della lingua italiana in alcuni contesti pubblici.\nDel tutto singolare e significativa per la rappresentazione della lingua adottata dai nobili di Ragusa, fu la caricatura di un nobile raguseo delineata da Zuan Polo (pseudonimo di Giovan Paolo Liompardi), un celebre attore comico veneziano della prima met\u00e0 del Cinquecento, che fa dire al raguseo i seguenti versi:\nLo scritto denota una serie di registri linguistici, impliciti ed espliciti: la pretesa di parlare \"fiorentino\" (italiano), la parlata dominata dal modello veneziano, l'esistenza di una lingua materna non italiana ricoperta dai due registri linguistici neoromanzi, e il risultato finale: una parlata ibrida (\"un con latro parlo mischulado\").\nXVII secolo.\nNel 1676 il letterato lombardo Gregorio Leti pubblica a Ginevra il terzo volume della sua \"L'Italia regnante (...)\", nella quale cos\u00ec si esprime su Ragusa:\n\u00c8 quindi riconfermata una volta in pi\u00f9 la suddivisione sociolinguistica della Repubblica: la lingua materna \u00e8 quella slava, ma gli uomini chiamati alle funzioni pubbliche imparano l'italiano e il latino, a differenza delle donne di qualsiasi rango, cui questo insegnamento \u00e8 precluso.\nParticolare fu la testimonianza sugli usi linguistici dei ragusei lasciataci dal nobile russo P\u00ebtr Andreevi\u010d Tolstoj, che nel 1698 si ferm\u00f2 nella citt\u00e0 dalmata in una sosta del suo viaggio che da Venezia l'avrebbe portato a Malta. Nel suo diario, Tolstoj afferma che i ragusei \"conoscono l'italiano oltre allo \"slovinski\", ma si sentono croati\".\nXVIII secolo.\nUlteriore ed ultima conferma sugli usi oramai plurisecolari di vari registri linguistici nella citt\u00e0 di Ragusa legati al genere sessuale e al rango sociale - a petto di un substrato comune dato dalla lingua materna slava - \u00e8 data da un'anonima relazione del secolo XVIII:\nSchema riassuntivo sulla lingua parlata.\nDi seguito un quadro riassuntivo di tutte le testimonianze e di tutte le rilevazioni della lingua parlata a Ragusa qui reperite, in ordine cronologico dalla pi\u00f9 antica alla pi\u00f9 recente:\nLa lingua scritta.\nLingua scritta in ambito legale e diplomatico.\nLe quattro principali raccolte giuridiche ragusee, e cio\u00e8 il Liber statutorum civitatis Ragusii (dal 1272 fino al 1300 circa), il Liber omnium reformationum (1300 - 1358 circa), il Liber Viridis (1358 - 1460) e il Liber Croceus (1460 - 1803) - contengono testi dapprima esclusivamente in lingua latina, poi in latino ed in italiano e infine - a partire dal 1480 circa - quasi esclusivamente in lingua italiana. L'italiano divenne nei secoli la lingua privilegiata in tutti gli ambiti legali, sia pubblici che privati, sopravvivendo in citt\u00e0 anche alla caduta della Repubblica (1808), per gran parte del XIX secolo.\nLo stesso \"excursus\" si rileva anche in ambito diplomatico: al latino come lingua si sostitu\u00ec nel XV secolo quasi esclusivamente l'italiano come lingua di corrispondenza fra gli ambasciatori ragusei e la Repubblica, cos\u00ec come il latino e l'italiano furono le lingue usate quasi esclusivamente nei rapporti interstatali con le varie potenze europee. Esistono anche esempi di uso diplomatico del volgare veneziano: testimonianza dell'espansione del cosiddetto \"veneziano da mar\" - lingua veneziana in uso lungo le coste prima dell'Adriatico orientale e poi del Mar Mediterraneo - anche in zone non soggette alla dominazione veneziana.\nLa lingua scritta in ambito scientifico e letterario.\nSecondo quanto riportato dall'Appendini, nel XV secolo il Senato raguseo - vista la cattiva conoscenza della lingua latina in citt\u00e0 - decise di chiamare dall'Italia dei maestri che venissero ad insegnarla. Il primo di essi fu quindi il gi\u00e0 citato Filippo de Diversis, seguito da un nutrito numero di dotti letterati. Fra essi si ricordano in particolare Senofonte Filelfo, Girolamo, Aurelio e Giovanni Battista Amalteo, Nascimbene Nascimbeni, Girolamo Calvo, Camillo Camilli, Francesco Serdonato, Giacomo Flavio Dominici, Lorenzo Regini e vari altri. Questi svolsero varie funzioni: oltre ad essere maestri di retorica, parecchi divennero anche segretari o cancellieri; ad essi vanno aggiunti i vari vescovi di Ragusa, che per antica disposizione non potevano essere dei ragusei e di conseguenza provennero quasi esclusivamente dall'Italia, favorendo ulteriormente lo studio e la conoscenza del latino e dell'italiano. Per completare il quadro, va ricordato che fin dal tardo XIII secolo Ragusa fece arrivare dall'Italia i vari notai, per sovrintendere non solo a tutte le funzioni legate alla produzione dei documenti di cancelleria, riguardanti cio\u00e8 l'azione di governo dell'istituzione comunale, ma anche a quelli inerenti alle azioni giuridiche stipulate dai cittadini o dai forestieri abitanti a Ragusa.\nIl vero e proprio culto dei ragusei per il latino (e poi per l'italiano), come gi\u00e0 precisato era dovuto a diverse cause: sia storiche \u2013 la fondazione della citt\u00e0 dai profughi romani di Epidauro \u2013 che di prestigio locale e internazionale \u2013 l'utilizzo del latino per distinguersi dai popoli dell'interno (considerati rozzi) e per risultare simili agli stati dell'Europa occidentale \u2013 che pratici \u2013 l'utilizzo dell'italiano in quanto \"lingua franca\" per il commercio in gran parte del bacino del Mediterraneo, quando la lingua slava di Ragusa non era ancora stata codificata nella sua struttura grammaticale e sintattica. La fioritura di tutte le arti nell'Italia rinascimentale fu poi fondamentale nella sua influenza su tutte le forme artistiche dalmate, ed in modo particolare ragusee.\nNon sorprende quindi che la produzione artistico-letteraria dei ragusei riflett\u00e9 continuamente questa molteplice realt\u00e0 plurilinguistica. Molti sono gli autori che utilizzarono diverse lingue per i loro scritti. I paragrafi seguenti forniscono un'analisi pi\u00f9 puntuale degli usi linguistici scritti dei pi\u00f9 significativi autori ragusei.\nStorici.\nMelezio (\"Miletius\") \u00e8 ritenuto il primo storico raguseo. L'Appendini lo considerava vissuto nel XII secolo, ma in realt\u00e0 l'unica sua opera a noi pervenuta - una storia di Ragusa in versi - \u00e8 stata composta all'incirca nel 1340. Melezio scrisse in lingua latina.\nFu chiamato \"Sallustio raguseo\" per la sua opera pi\u00f9 famosa: un commentario dei suoi tempi (\"Ludovici Tuberonis commentariorum de rebus, quae temporibus eius in illa Europae parte, quam Pannonii et Turcae eorumque finitimi incolunt, gestae sunt\"), scritto all'incirca nel 1520 e pubblicato per la prima volta a Francoforte nel 1603. Ludovico Cerva (conosciuto anche come \"Cervario Tuberone\") scrisse in latino.\nAmbasciatore e in seguito rettore della Repubblica, Luccari pubblic\u00f2 nel 1605 a Venezia il suo capolavoro -in lingua italiana- dal titolo di \"Copioso ristretto degli annali di Rausa\".\nConsiderato uno dei pi\u00f9 importanti storici ed eruditi ragusei, compose uno svariato numero di opere in lingua latina, fra le quali si ricorda soprattutto la sua \"Bibliotheca Ragusina, in qua Ragusi scriptores, eorum gesta et scripta recensetur\": una raccolta di 453 biografie di notabili ragusei.\nPoeti e scrittori.\nIgnazio Giorgi defin\u00ec Sigismondo Menze e il suo coetaneo Giorgio Darsa come il Dante e il Boccaccio della lingua illirica. Ispirandosi ai poeti latini e italiani, il Menze compose svariate opere, pubblicate quasi tutte fra il XIX e il XX secolo, utilizzando esclusivamente la lingua slava di Ragusa.\nOggi considerato uno dei padri della letteratura croata, Giorgio Darsa (zio di Marino) compose le sue poesie di stile amoroso trobadorico in lingua slava.\nIl gi\u00e0 citato Elio Lampridio Cerva fu il pi\u00f9 importante e facondo poeta di lingua latina del rinascimento in Dalmazia, autore di una notevole mole di versi di matrice accademica, che gli valsero la concessione della corona d'alloro in Campidoglio.\nPoeta molto prolifico, il Vetrani - frate benedettino del monastero di Meleda - ha lasciato oltre 4300 versi di vario tipo, tutti in lingua slava. Oggi \u00e8 considerato uno dei capostipiti della letteratura poetica croata.\nMarino Darsa \u00e8 uno dei pi\u00f9 importanti scrittori dell'intera storia letteraria croata, nonch\u00e9 uno dei pochi autori teatrali rinascimentali ragusei regolarmente tradotti e rappresentati nei vari teatri del mondo. Commediografo di grande fama in vita, ha lasciato solo opere in lingua slava. Riguardo ai diversi registri linguistici parlati a Ragusa, risulta interessante la lettura della sua commedia \"Novela od Stanca\" (in italiano tradotta come \"La beffa di Stanac\"): un contadino delle campagne di Ragusa si reca in citt\u00e0, dove diviene zimbello di un gruppo di giovani sfaticati rampolli della nobilt\u00e0 ragusea. Tutti i personaggi parlano una lingua slava, ma uno dei modi attraverso i quali i giovani si prendono beffe del contadino \u00e8 l'utilizzo di un registro linguistico \"alto\", infarcito di italianismi e di frasi strutturalmente complesse, il cui significato \u00e8 ignoto al povero Stanac, o viene da esso travisato creando delle gustose situazioni comiche.\nConsiderato primo poeta manierista raguseo, Savino de Bobali compose oltre duecentocinquanta sonetti in lingua italiana, pubblicati solo dopo la sua morte. Solo in anni recenti sono stati ritrovati i testi di un poema, alcune canzoni e due sue lettere in lingua slava.\nMembro di una delle pi\u00f9 importanti famiglie nobili ragusee, Domenico Ragnina fu scrittore e uomo politico, autore di un celebre canzoniere in lingua slava - \"Piesni razlike\" (Canzoni varie), stampato a Firenze nel 1563 - e di qualche sonetto in italiano, oltre che di una serie di traduzioni di varie poesie latine in lingua slava.\nCelebre poeta e filosofo dei suoi tempi, il Monaldi fu uno dei fondatori della nota \"Accademia dei Concordi\" di Ragusa, che sulla scia delle coeve accademie italiane propugnava lo studio dei classici e la creazione di una nuova poetica. I suoi scritti - tutti in lingua italiana - vennero pubblicati solo dopo la sua morte.\nPoeta in italiano e slavo, lo Slatarich \u00e8 per\u00f2 pi\u00f9 noto per le sue importanti traduzioni nella lingua slava di Ragusa, che egli espressamente defin\u00ec \"croata\": \"iz ve\u0107e tu\u0111ijeh jezika u hrvacki izlo\u017eene\" - \"da molte lingue straniere tradotte in croato\".\nTra i massimi esponenti della storia letteraria in lingua croata, Giovanni Francesco Gondola fu uomo politico e poeta. La sua produzione fu notevole, ma parte delle sue opere \u2013soprattutto quelle giovanili\u2013 \u00e8 andata perduta. Il suo poema epico Osman \u00e8 considerato fra le opere pi\u00f9 importanti della letteratura croata. Scrisse quasi unicamente in lingua slava, anche se due sue lettere in qualit\u00e0 di magistrato pubblico al servizio della Repubblica sono in lingua italiana.\nAppartenente ad un ramo di una nobile famiglia, Giovanni Serafino Bona fu uomo politico e poeta di ispirazione prevalentemente petrarchesca. Tutte le sue opere sono in lingua slava.\nScrittore, drammaturgo e traduttore, Giunio Palmotta \u2013nipote di Giovanni Francesco Gondola\u2013 per le sue opere si ispir\u00f2 soprattutto ai grandi autori del passato quali Ovidio, Virgilio, Tasso e Ariosto. Le sue opere sono in lingua slava.\nCelebre grecista della sua epoca, Raimondo Cunich fu traduttore e poeta rigorosamente in lingua latina.\nNobile raguseo, il Resti fu versato in latino e greco, lasciando una serie di poemi latini pubblicati dall'Appendini a Padova dopo la sua morte.\nEruditi, filosofi, scienziati e matematici.\nMercante, economista e diplomatico, Benedetto Cotrugli \u00e8 passato alla storia come primo autore di un testo espressamente dedicato all'attivit\u00e0 del mercante, dal titolo \"Della Mercatura e del Mercante Perfetto\", in lingua italiana. Scrisse anche il \"De Navigatione\", in latino.\nMembro di una delle pi\u00f9 potenti famiglie ragusee, Nicol\u00f2 Vito di Gozze fu un filosofo ed uomo politico della Repubblica. Influenzato dalle correnti tardo-rinascimentali italiane, compose una serie di opere fin dalla pi\u00f9 giovane et\u00e0, in maggior parte in italiano, ma anche in latino.\nIllustre matematico e scienziato, visse fra Ragusa e varie localit\u00e0 dell'Europa. Ghetaldi pubblic\u00f2 una serie di lavori scientifici, esclusivamente in lingua latina. Ugualmente in latino furono le sue composizioni poetiche, gran parte di esse mai edite durante la sua vita.\nL'attivit\u00e0 letteraria dello scienziato, filosofo e matematico Stefano Gradi fu - per la sua epoca - enorme: oltre novanta opere e una serie di traduzioni in varie lingue. I suoi saggi sono in lingua latina, cos\u00ec come sono in latino i suoi carmi, in gran parte inediti fino alla sua morte.\nNumismatico e studioso d'antichit\u00e0, il Banduri ha lasciato una serie di opere di vario tipo, tutte scritte in latino.\nErudito e letterato, Ignazio Giorgi \u00e8 uno dei pi\u00f9 facondi scrittori ragusei. Al suo attivo ha decine di opere di natura poetica, storica, teologica e scientifica. Scrisse indistintamente sia in italiano, che in latino che nella lingua slava: utilizz\u00f2 le prime due per le opere d'erudizione e - parzialmente - per le poesie, mentre la lingua slava fu utilizzata per una serie di carmi e poemi di vario tipo.\nErudito e filosofo francescano molto noto ai suoi tempi anche come predicatore, scrisse una serie di opere in latino e in italiano, ma anche un quaresimale in lingua slava, oltre a una dissertazione sull'antichit\u00e0 e l'importanza di quest'ultima lingua, pubblicata a Venezia nel 1754 col titolo \"De Illyricae linguae vetustate et amplitudine\".\nIl Boscovich fu senza alcun dubbio l'intellettuale raguseo pi\u00f9 importante della storia. Coltiv\u00f2 vari interessi, ma primeggi\u00f2 nella matematica, nella fisica e nell'astronomia, divenendo uno degli scienziati europei pi\u00f9 famosi del suo tempo. La sua vicenda personale \u00e8 in qualche modo paradigmatica della situazione linguistica ragusea: figlio di un mercante della Bosnia e di una ragusea di ascendenze italiane, nelle lettere che scambia col fratello Bartolomeo passa dall'italiano alla lingua slava di Ragusa con naturalezza. \u00c8 interessante notare che in un'occasione egli chiama \"nostra lingua\" una lingua slava. Allo stesso modo, nel suo \"Giornale di un viaggio da Costantinopoli in Polonia\", passando in un piccolo villaggio della Bulgaria Boscovich racconta che \"la lingua del paese \u00e8 un dialetto della lingua Slava, la quale essendo anche la mia naturale di Ragusa, ho potuto farmi intendicchiare da loro\". Nonostante la maggior parte delle opere scientifiche di Boscovich sia in lingua latina, egli scrisse molti testi anche in italiano nonch\u00e9 qualcuno in francese. Oltre a ci\u00f2, compose delle poesie di vario tipo in latino e italiano.\nContemporaneo del Boscovich - del quale fu amico \u2013 Benedetto Stay fu un dotto uomo di chiesa, autore di due poemi in lingua latina e di varie altre opere di erudizione di varia tipologia, sempre in latino.\nSchema riassuntivo sulla lingua scritta.\nDi seguito un quadro riassuntivo della lingua scritta utilizzata da storici, poeti, scrittori e scienziati ragusei qui ricordati, in ordine cronologico."}
{"id": "3426941", "revid": "570966", "url": "https://it.wikipedia.org/wiki?curid=3426941", "title": "Bias (Lot-et-Garonne)", "text": ""}
{"id": "3426942", "revid": "570966", "url": "https://it.wikipedia.org/wiki?curid=3426942", "title": "Brax (Lot-et-Garonne)", "text": ""}
{"id": "3426943", "revid": "332094", "url": "https://it.wikipedia.org/wiki?curid=3426943", "title": "Tupolev R-3", "text": ""}
{"id": "3426944", "revid": "570966", "url": "https://it.wikipedia.org/wiki?curid=3426944", "title": "Cahuzac (Lot-et-Garonne)", "text": ""}
{"id": "3426945", "revid": "570966", "url": "https://it.wikipedia.org/wiki?curid=3426945", "title": "Cambes (Lot-et-Garonne)", "text": ""}
{"id": "3426949", "revid": "570966", "url": "https://it.wikipedia.org/wiki?curid=3426949", "title": "Gaujac (Lot-et-Garonne)", "text": ""}
{"id": "3426950", "revid": "332094", "url": "https://it.wikipedia.org/wiki?curid=3426950", "title": "Tupolev ANT-10", "text": ""}
{"id": "3426951", "revid": "570966", "url": "https://it.wikipedia.org/wiki?curid=3426951", "title": "Gu\u00e9rin (Lot-et-Garonne)", "text": ""}
{"id": "3426952", "revid": "570966", "url": "https://it.wikipedia.org/wiki?curid=3426952", "title": "Lachapelle (Lot-et-Garonne)", "text": ""}
{"id": "3426953", "revid": "570966", "url": "https://it.wikipedia.org/wiki?curid=3426953", "title": "Lagarrigue (Lot-et-Garonne)", "text": ""}
{"id": "3426954", "revid": "570966", "url": "https://it.wikipedia.org/wiki?curid=3426954", "title": "Lasserre (Lot-et-Garonne)", "text": ""}
{"id": "3426955", "revid": "570966", "url": "https://it.wikipedia.org/wiki?curid=3426955", "title": "Lavergne (Lot-et-Garonne)", "text": ""}
{"id": "3426957", "revid": "332094", "url": "https://it.wikipedia.org/wiki?curid=3426957", "title": "Tupolev R-7", "text": ""}
{"id": "3426958", "revid": "570966", "url": "https://it.wikipedia.org/wiki?curid=3426958", "title": "Longueville (Lot-et-Garonne)", "text": ""}
{"id": "3426959", "revid": "570966", "url": "https://it.wikipedia.org/wiki?curid=3426959", "title": "Monclar (Lot-et-Garonne)", "text": ""}
{"id": "3426960", "revid": "570966", "url": "https://it.wikipedia.org/wiki?curid=3426960", "title": "Mons\u00e9gur (Lot-et-Garonne)", "text": ""}
{"id": "3426962", "revid": "767487", "url": "https://it.wikipedia.org/wiki?curid=3426962", "title": "Dave Halliday", "text": "Carriera.\nGioc\u00f2 nelle massime divisioni di Scozia ed Inghilterra e ottenne il titolo di capocannoniere in entrambi i paesi: nel 1924 in Scozia (38 reti) e nel 1929 in Inghilterra (43 reti); complessivamente segn\u00f2 376 gol. In seguito divenne allenatore e in questa veste guid\u00f2 l'Aberdeen a vincere il suo primo campionato scozzese nel 1955."}
{"id": "3426969", "revid": "570966", "url": "https://it.wikipedia.org/wiki?curid=3426969", "title": "Moulinet (Lot-et-Garonne)", "text": ""}
{"id": "3426970", "revid": "39642013", "url": "https://it.wikipedia.org/wiki?curid=3426970", "title": "David Halliday", "text": ""}
{"id": "3426971", "revid": "570966", "url": "https://it.wikipedia.org/wiki?curid=3426971", "title": "Nicole (Lot-et-Garonne)", "text": ""}
{"id": "3426972", "revid": "570966", "url": "https://it.wikipedia.org/wiki?curid=3426972", "title": "Le Passage (Lot-et-Garonne)", "text": ""}
{"id": "3426973", "revid": "570966", "url": "https://it.wikipedia.org/wiki?curid=3426973", "title": "Pujols (Lot-et-Garonne)", "text": ""}
{"id": "3426974", "revid": "570966", "url": "https://it.wikipedia.org/wiki?curid=3426974", "title": "La R\u00e9union (Lot-et-Garonne)", "text": ""}
{"id": "3426975", "revid": "1957637", "url": "https://it.wikipedia.org/wiki?curid=3426975", "title": "Ryukishi07", "text": "\u00c8 noto per essere il creatore delle visual novel della serie \"When They Cry\", ovvero: \"Higurashi no naku koro ni\", \"Umineko no naku koro ni\" e \"Ciconia no naku koro ni\". \u00c8 il rappresentante del gruppo 07th Expansion. Il suo nome deriva dalla serie \"Final Fantasy\": \"Ry\u016bkishi\" \u00e8 la traduzione giapponese della classe Dragon Knight, e lo \"07\" proviene dal personaggio Lenna."}
{"id": "3426976", "revid": "570966", "url": "https://it.wikipedia.org/wiki?curid=3426976", "title": "Rives (Lot-et-Garonne)", "text": ""}
{"id": "3426977", "revid": "570966", "url": "https://it.wikipedia.org/wiki?curid=3426977", "title": "Roquefort (Lot-et-Garonne)", "text": ""}
{"id": "3426978", "revid": "570966", "url": "https://it.wikipedia.org/wiki?curid=3426978", "title": "Ruffiac (Lot-et-Garonne)", "text": ""}
{"id": "3426979", "revid": "570966", "url": "https://it.wikipedia.org/wiki?curid=3426979", "title": "Saint-Astier (Lot-et-Garonne)", "text": ""}
{"id": "3426980", "revid": "570966", "url": "https://it.wikipedia.org/wiki?curid=3426980", "title": "Saint-Aubin (Lot-et-Garonne)", "text": ""}
{"id": "3426981", "revid": "570966", "url": "https://it.wikipedia.org/wiki?curid=3426981", "title": "Saint-Avit (Lot-et-Garonne)", "text": ""}
{"id": "3426982", "revid": "570966", "url": "https://it.wikipedia.org/wiki?curid=3426982", "title": "Saint-Georges (Lot-et-Garonne)", "text": ""}
{"id": "3426983", "revid": "570966", "url": "https://it.wikipedia.org/wiki?curid=3426983", "title": "Saint-Laurent (Lot-et-Garonne)", "text": ""}
{"id": "3426984", "revid": "196390", "url": "https://it.wikipedia.org/wiki?curid=3426984", "title": "Saint-L\u00e9ger (Lot-et-Garonne)", "text": ""}
{"id": "3426985", "revid": "697352", "url": "https://it.wikipedia.org/wiki?curid=3426985", "title": "Moby Dick (personaggio)", "text": ""}
{"id": "3426986", "revid": "570966", "url": "https://it.wikipedia.org/wiki?curid=3426986", "title": "Saint-L\u00e9on (Lot-et-Garonne)", "text": ""}
{"id": "3426987", "revid": "570966", "url": "https://it.wikipedia.org/wiki?curid=3426987", "title": "Saint-Robert (Lot-et-Garonne)", "text": ""}
{"id": "3426988", "revid": "570966", "url": "https://it.wikipedia.org/wiki?curid=3426988", "title": "Saint-Sardos (Lot-et-Garonne)", "text": ""}
{"id": "3426989", "revid": "570966", "url": "https://it.wikipedia.org/wiki?curid=3426989", "title": "Saint-Sernin (Lot-et-Garonne)", "text": ""}
{"id": "3426990", "revid": "570966", "url": "https://it.wikipedia.org/wiki?curid=3426990", "title": "Saint-Sixte (Lot-et-Garonne)", "text": ""}
{"id": "3426991", "revid": "570966", "url": "https://it.wikipedia.org/wiki?curid=3426991", "title": "Saint-Urcisse (Lot-et-Garonne)", "text": ""}
{"id": "3426992", "revid": "570966", "url": "https://it.wikipedia.org/wiki?curid=3426992", "title": "Sainte-Marthe (Lot-et-Garonne)", "text": ""}
{"id": "3426994", "revid": "570966", "url": "https://it.wikipedia.org/wiki?curid=3426994", "title": "S\u00e9galas (Lot-et-Garonne)", "text": ""}
{"id": "3427004", "revid": "599013", "url": "https://it.wikipedia.org/wiki?curid=3427004", "title": "Alexander Young", "text": "Carriera.\nGioc\u00f2 per la maggior parte della carriera nell'Everton, con cui vinse una FA Cup nel 1906. Fu capocannoniere del campionato inglese nel 1907."}
{"id": "3427006", "revid": "94902", "url": "https://it.wikipedia.org/wiki?curid=3427006", "title": "Nunzio Ingannamorte", "text": ""}
{"id": "3427007", "revid": "1775883", "url": "https://it.wikipedia.org/wiki?curid=3427007", "title": "Never Too Late (Three Days Grace)", "text": "Never Too Late \u00e8 un brano del gruppo musicale canadese Three Days Grace, pubblicato come terzo singolo estratto dall'album \"One-X\".\nIl brano.\nIl brano \u00e8 stato scritto da Adam Gontier, cantante del gruppo, nel periodo in cui \u00e8 stato in riabilitazione per una dipendenza da Ossicodone. Della canzone \u00e8 stato anche girato un videoclip.\nEdizioni.\n\u00c8 stato pubblicato in 3 formati:"}
{"id": "3427010", "revid": "767487", "url": "https://it.wikipedia.org/wiki?curid=3427010", "title": "Dennis Westcott", "text": "Carriera.\nFu capocannoniere, con la maglia del Wolverhampton, del primo campionato inglese del secondo dopoguerra nel 1947 con 37 reti."}
{"id": "3427017", "revid": "1752268", "url": "https://it.wikipedia.org/wiki?curid=3427017", "title": "Spogliamento paradossale", "text": "Lo spogliamento paradossale, anche noto con la locuzione inglese \"paradoxical undressing\", \u00e8 un fenomeno che si registra in rari casi nei quali le persone in ipotermia tendono a svestirsi.\nDescrizione del fenomeno.\nQuesto comportamento paradossale \u00e8 dovuto ad un alternarsi di vasocostrizione e vasodilatazione: al fine di proteggere gli organi vitali, per vasocostrizione, il sangue si ritira dalle estremit\u00e0 del corpo, con grande dispendio di energia (sotto forma di glucosio); a causa della mancanza di sangue, i vasi sanguigni nei muscoli (ormai a corto di energia) si aprono per vasodilatazione, cos\u00ec che una certa quantit\u00e0 di sangue dal centro del corpo viene deviata verso la periferia. Questo fa s\u00ec che la vittima in ipotermia senta improvvisamente caldo e cominci a spogliarsi, in contrasto con la temperatura corporea che in realt\u00e0 continua a scendere.\nLe persone decedute per ipotermia in seguito a spogliamento paradossale potrebbero essere erroneamente identificate come vittime di violenza, perch\u00e9 i loro abiti si ritrovano spesso distanti dal corpo e nei gomiti e nelle ginocchia \u00e8 possibile riscontrare abrasioni e ferite; secondo Rothschild e Schneider, ci\u00f2 \u00e8 riconducibile a tutta una serie di comportamenti definiti \"Terminal Burrowing Behavior\" caratteristici dello spogliamento paradossale: i soggetti tendono infatti a svestirsi e a strisciare a quattro zampe, finendo per assumere alla fine la posizione fetale nella quale troveranno la morte.\nLo spogliamento paradossale rappresenta l'ultimo sforzo del corpo di sopravvivere all'ipotermia ed \u00e8 seguito quasi immediatamente da inconsapevolezza e dalla morte."}
{"id": "3427018", "revid": "599013", "url": "https://it.wikipedia.org/wiki?curid=3427018", "title": "George Holley", "text": "Carriera.\nGioc\u00f2 per quasi tutta la carriera nel Sunderland e vi vinse un campionato inglese nel 1913. Nel 1912 fu capocannoniere della massima divisione inglese."}
{"id": "3427019", "revid": "3831", "url": "https://it.wikipedia.org/wiki?curid=3427019", "title": "Milizia Aurata", "text": ""}
{"id": "3427021", "revid": "767487", "url": "https://it.wikipedia.org/wiki?curid=3427021", "title": "Chiaki Kon", "text": "Biografia.\nHa diretto gli anime di \"Higurashi no naku koro ni\", \"Umineko no naku koro ni\" e \"Nodame Cantabile: Paris Chapter\". Ha anche realizzato la storyboard e la drammatizzazione dell'anime \"Midori Days\" e fatto l'animazione d'apertura di \"Sh\u014dnen Onmy\u014dji\"."}
{"id": "3427028", "revid": "39642634", "url": "https://it.wikipedia.org/wiki?curid=3427028", "title": "Gaio Giulio Cesare Germanico", "text": ""}
{"id": "3427035", "revid": "599013", "url": "https://it.wikipedia.org/wiki?curid=3427035", "title": "Charlie Wayman", "text": "Carriera.\nFu capocannoniere della First Division inglese nella stagione 1952-1953."}
{"id": "3427036", "revid": "39642688", "url": "https://it.wikipedia.org/wiki?curid=3427036", "title": "Charles Wayman", "text": ""}
{"id": "3427037", "revid": "599013", "url": "https://it.wikipedia.org/wiki?curid=3427037", "title": "Roger Desormi\u00e8re", "text": ""}
{"id": "3427041", "revid": "7077", "url": "https://it.wikipedia.org/wiki?curid=3427041", "title": "Giappone feudale", "text": ""}
{"id": "3427043", "revid": "1714743", "url": "https://it.wikipedia.org/wiki?curid=3427043", "title": "Giovanni di Bretagna", "text": "Fu al servizio di Edoardo II e combatt\u00e9 nelle guerre di indipendenza scozzesi. Il 15 ottobre 1306 eredit\u00f2 dal padre il titolo di Conte di Richmond. Sebbene sia rimasto leale a Edoardo II durante il tempo della rivolta dei baroni, fin\u00ec per sostenere Isabella di Francia e Ruggero Mortimer, I conte di March. Si ritir\u00f2 quindi nei propri possedimenti francesi rimanendo estraneo alla lotta politica per il resto della vita.\nGiovanni di Bretagna non era un soldato provetto, e tra i conti inglesi era politicamente abbastanza insignificante. Ciononostante era un diplomatico capace, tenuto in conto sia da Edoardo I che da Edoardo II per le sue capacit\u00e0 negoziali. Non contrasse matrimonio, e alla sua morte il titolo e le propriet\u00e0 passarono al nipote, Giovanni III di Bretagna.\nLa famiglia e la giovinezza.\nGiovanni era il secondo figlio sopravvissuto del duca Giovanni II di Bretagna e della di lui moglie Beatrice d'Inghilterra: Beatrice era figlia di Enrico III d'Inghilterra, il che fece di Giovanni il nipote del figlio ed erede di Enrico, Edoardo I. Suo padre portava il titolo di conte di Richmond, ma era ben poco coinvolto negli affari politici inglesi. Giovanni crebbe alla corte d'Inghilterra insieme al figlio di Edoardo I, Enrico d'Inghilterra, che mor\u00ec a sette anni nel 1274. In giovent\u00f9 partecip\u00f2 a tornei, senza per\u00f2 distinguersi particolarmente. Quando nel 1294 il re di Francia confisc\u00f2 a Edoardo il ducato d'Aquitania, Giovanni si imbarc\u00f2 per la Francia ma non riusc\u00ec a prendere Bordeaux, e la Pasqua del 1295 dovette abbandonare la citt\u00e0 di Rions. Nel gennaio 1297 divise la sconfitta all'assedio di Bellegarde con Henri de Lacy, dopodich\u00e9 torn\u00f2 in Inghilterra.\nNonostante l'insuccesso francese rimase tenuto in alta considerazione da Edoardo I, che lo considerava quasi come un figlio. Dopo il ritorno in Inghilterra fu coinvolto nelle guerre d'indipendenza scozzesi; era probabilmente alla battaglia di Falkirk e sicuramente prese parte all'assedio del castello di Caerlaverock nel 1300. Suo padre mor\u00ec nel 1305 e gli succedette nel titolo di duca di Bretagna il fratello maggiore di Giovanni, Arturo. L'anno successivo, tuttavia, Edoardo I confer\u00ec a Giovanni l'altro titolo paterno, quello di conte di Richmond.\nAl servizio di Edoardo II.\nSebbene militarmente e politicamente insignificante, il governo inglese lo teneva in considerazione come un affidabile diplomatico. Era un abile negoziatore, e le sue relazioni in terra di Francia erano per lui un patrimonio su cui contare. Nel 1305 Edoardo I lo nomin\u00f2 Guardiano di Scozia, carica confermata anche da Edoardo II nel 1307. A quel tempo Giovanni era anche uno dei pi\u00f9 anziani conti della nazione. Al deteriorarsi delle relazioni tra Edoardo II e la nobilt\u00e0, Giovanni rimase leale al re; nel 1309 prese parte all'ambasciata a papa Clemente V al fianco del favorito di Edoardo, Pietro Gaveston. Nel 1310 tuttavia i rapporti tra Edoardo II e i suoi conti si deteriorarono a tal punto che un comitato di magnati prese il controllo del governo. Giovanni fu uno degli otto conti che facevano parte del gruppo di 21 persone, i cosiddetti \"Lords Ordainers\".\nGiovanni viaggi\u00f2 quindi in Francia per trattative diplomatiche, prima di tornare in Inghilterra. Gaveston, esiliato dai Lord, ma in seguito tornato clandestinamente in patria, fu assassinato nel giugno 1312 da Tommaso Plantageneto ed altri nobili. Tocc\u00f2 a Giovanni, con Gilberto de Clare, VIII conte di Gloucester, riconciliare le due parti dopo quel tragico evento. Nel 1313 segu\u00ec Edoardo in una visita di Stato in Francia, a testimonianza della fiducia che la monarchia riponeva in lui. Nel 1318 fu testimone del trattato di Leake, che reintegrava Edoardo nei pieni poteri.\nNel 1320 accompagn\u00f2 nuovamente il re in Francia, e l'anno successivo condusse trattative di pace con gli Scozzesi. Quando nel 1322 Tommaso Plantageneto si ribell\u00f2 e venne sconfitto alla Battaglia di Boroughbridge, Giovanni presenzi\u00f2 al processo e alla sentenza di condanna a morte Dopodich\u00e9 Edoardo condusse un'infruttuosa campagna militare contro gli scozzesi; Giovanni gli copr\u00ec la ritirata alla battaglia di Old Byland, permettendogli di sfuggire alla cattura, ma venne lui stesso preso prigioniero: rimase in cattivit\u00e0 sino al 1324, quando fu liberato per un riscatto di 14 000 marchi. Dopo il rilascio continu\u00f2 nell'attivit\u00e0 diplomatica, in Scozia e in Francia.\nDeposizione di Edoardo II e ultimi anni.\nNel marzo 1325 Giovanni fece un ultimo ritorno in Francia, e per la prima volta si schier\u00f2 chiaramente contro il sovrano: i suoi possedimenti in Inghilterra vennero allora confiscati dalla Corona, e lui si avvicin\u00f2 alla regina Isabella, che, inviata in missione diplomatica in Francia, non era tornata disobbedendo agli ordini del marito. Nel settembre 1326 Isabella, il suo amante Mortimer, ed un piccolo esercito, sbarcarono in Inghilterra; nel gennaio 1327 Edoardo II fu costretto ad abdicare, e venne proclamato re suo figlio, Edoardo III. Sebbene i possedimenti confiscati gli fossero stati restituiti, Giovanni di Bretagna trascorse i suoi ultimi anni in Francia, restando tagliato fuori dagli affari politici inglesi. Mor\u00ec il 17 gennaio 1334 e fu sepolto nella chiesa dei francescani a Nantes."}
{"id": "3427047", "revid": "39642826", "url": "https://it.wikipedia.org/wiki?curid=3427047", "title": "Rise of Legends", "text": ""}
{"id": "3427048", "revid": "570173", "url": "https://it.wikipedia.org/wiki?curid=3427048", "title": "Battaglia di Varsavia (1914)", "text": ""}
{"id": "3427054", "revid": "767487", "url": "https://it.wikipedia.org/wiki?curid=3427054", "title": "The dB's", "text": "The dB's sono un gruppo power/jangle pop statunitense di New York.\nTutti i membri originari, Peter Holsapple (chitarra e voce), Chris Stamey (chitarra e voce), Will Rigby (batteria) e Gene Holder (basso) erano originari di Winston-Salem nella Carolina del Nord. Sono considerati assieme ai Let's Active i maggiori esponenti del jangle pop dei primi anni 80, un passaggio tra i Big Star e i R.E.M..\nStoria.\nNel 1978 il gruppo nacque come \"Chris Stamey and the dB's\" e comprendeva anche Will Rigby e Gene Holder, gi\u00e0 membro con Stamey negli Sneakers. Lo stesso anno pubblicarono il primo singolo \"(I Thought) You Wanted to Know\".\nSempre nel 1978 si aggiunse Peter Holsapple ed il nome divenne semplicemente \"dB's\". Firmarono per la Albion con cui pubblicarono il primo album solo tre anni dopo. Questo esordio, \"Stands for Decibels,\" venne apprezzato dalla critica ma ottenne uno scarso successo commerciale. La loro \u00e8 una rivisitazione sperimentale e psichedelica del power pop.\nNel 1982 usc\u00ec il loro secondo album, \"Repercussion\". Sempre nel 1982 Stamey lasci\u00f2 il gruppo per intraprendere la carriera solista e quella di produttore discografico, collabor\u00f2 anche con i Golden Palominos. A Stamey subentr\u00f2 Rick Wagner, con la nuova formazione il gruppo pubblic\u00f2 il terzo album \"Like This per la\" Bearsville Records. L'ultimo album di questo periodo fu \"The Sound of Music\" del 1987 che vide la presenza di Jeff Beninato al basso, meno sperimentale dei precedenti. Nacque senza il necessario supporto promozionale della casa discografica e malgrado contenga dei potenziali hit non ottenne successo commerciale.\nNel 1988 il gruppo si sciolse; i componenti continuarono l'attivit\u00e0 musicale separatamente. Holsapple si un\u00ec ai Continental Drifters, per poi pubblicare un album da solista e collaborare con gli Hootie and the Blowfish, Rigby suon\u00f2 come batterista per molti artisti tra cui Steve Earle, mentre Holder si un\u00ec ai Wygals.\nNel 1991 Stamey e Holsapple diedero vita all'omonimo duo che port\u00f2 alla pubblicazione dell'album \"Mavericks\".\nNel 1994, Holsapple, Rigby e Beninato riformarono il gruppo, e con l'aggiunta di Eric Paterson pubblicarono \"Paris Avenue\".\nNel 2005 il gruppo si riun\u00ec di nuovo per la registrazione della cover del brano \"What Becomes of the Brokenhearted\", pubblicata su iTunes e per alcuni concerti tenutisi tra New York e Chicago nei due anni successivi.\nNel 2012 hanno pubblicato un nuovo lavoro: \"Falling Off the Sky.\""}
{"id": "3427057", "revid": "62004", "url": "https://it.wikipedia.org/wiki?curid=3427057", "title": "Giro delle Fiandre 2011", "text": "Il Giro delle Fiandre 2011, novantacinquesima edizione della corsa e valida come settima prova dell'UCI World Tour 2011, si \u00e8 disputato il 3 aprile 2011, per un percorso di 258\u00a0km. Il corridore belga Nick Nuyens della Saxo Bank-Sungard si \u00e8 imposto in volata con il tempo di 6h00'42\".\nPercorso.\nLungo 258\u00a0km, ha previsto la partenza a Bruges e l'arrivo a Ninove. Lungo il percorso si trovavano 18 asperit\u00e0, i cosiddetti \"muri\" tipici delle classiche del nord e quattordici tratti in pav\u00e9. Erano presenti le salite storiche del Koppenberg, del Molenberg, del Muro di Grammont e il Bosberg.\nResoconto degli eventi.\nLe prime tre ore della gara, partita da Bruges, furono caratterizzate da una fuga di cinque corridori, i britannici Jeremy Hunt (Sky) e Roger Hammond (Team Garmin-Cerv\u00e9lo), il francese S\u00e9bastien Turgot (Europcar), l'australiano Mitchell Docker (Skil-Shimano) e l'olandese Stefan van Dijk (Veranda's Willems-Accent). I cinque guadagnarono fino a 8 minuti, ma al chilometro 170, in corrispondenza dell'Oude Kwaremont e a 86\u00a0km dall'arrivo, furono gradualmente ripresi, con il gruppo che arriv\u00f2 compatto ai piedi del Koppenberg. Il muro fu superato senza problemi dal gruppo e dai principali favoriti che restarono tutti nelle prime posizioni; allo scatto di Simon Clarke (Astana) risposero il francese Sylvain Chavanel (Quickstep), l'olandese Lars Boom (Rabobank) e il norvegese Edvald Boasson Hagen (Sky).\nI quattro guadagnarono 20 secondi sul gruppo, ridotto ormai a 50 unit\u00e0, e si aggiunsero loro anche Greg Van Avermaet, Tom Leezer, Mathew Hayman e Fr\u00e9d\u00e9ric Guesdon; gli otto fuggitivi affrontarono il Molenberg e, proprio su questo muro, attacc\u00f2 Chavanel che riusc\u00ec a staccare i compagni di fuga e guadagnare un minuto in poco pi\u00f9 di sette chilometri. Sul Leberg, Tom Boonen (Quickstep) piazz\u00f2 un attacco per togliersi di ruota i rivali: riuscirono a rispondere efficacemente solo Filippo Pozzato (Katusha Team) e Fabian Cancellara (Team Leopard-Trek). Lo svizzero approfitt\u00f2 a sua volta dell'attacco del belga e riusc\u00ec a staccare tutti, riprendendo facilmente i contrattaccanti e raggiungendo ai meno 32 Chavanel.\nLi inseguirono un gruppetto composto da Boonen, Pozzato, Bj\u00f6rn Leukemans, Boom, Van Avermaet e Boasson Hagen, con il vantaggio dei fuggitivi che aument\u00f2 fino al minuto. Cancellara, dopo aver tirato per pi\u00f9 di 30 chilometri senza ricevere alcun cambio da Chavanel, non riusc\u00ec a rifornirsi, rimanendo senz'acqua. Al momento di affrontare il Muro di Grammont, a 16 chilometri dal traguardo, lo svizzero accus\u00f2 i crampi, il vantaggio dei due si consum\u00f2 in pochissimi chilometri e furono ripresi a met\u00e0 muro da un gruppetto di cui facevano parte anche il belga Nick Nuyens (Team Saxo Bank), Alessandro Ballan (BMC Racing Team) e Philippe Gilbert (Omega Pharma-Lotto).\nSul Bosberg Gilbert attacc\u00f2 e riusc\u00ec a guadagnare qualche secondo insieme a Ballan, staccando Cancellara e Boonen, ma fu rapidamente ripreso dopo un'azione di pochi chilometri. Il gruppo procedette compatto fino a 3 chilometri dal traguardo, quando Cancellara, ripresosi dalla crisi, lanci\u00f2 un secondo attacco a cui reagirono solo Chavanel e Nuyens, che una settimana prima aveva vinto a Waregem la Dwars door Vlaanderen. I tre riuscirono a guadagnare una manciata di secondi e ad arrivare al traguardo: Cancellara lanci\u00f2 la volata, ma fu saltato da Chavanel e Nuyens, che si giocarono la vittoria. Alla fine a spuntarla fu il belga Nick Nuyens, che and\u00f2 cos\u00ec a vincere il suo primo Giro delle Fiandre."}
{"id": "3427058", "revid": "466539", "url": "https://it.wikipedia.org/wiki?curid=3427058", "title": "Peter Jaks", "text": "Carriera.\nClub.\nTrasferitosi dalla Cecoslovacchia in Svizzera, inizi\u00f2 la propria carriera nelle giovanili dell'HC Ambr\u00ec-Piotta, nel 1982-83 fece una parentesi nelle file dell'HC Ascona, allora in prima divisione, giocando al fianco degli esperti Richard Farda e Rudolf Tajcnar, classificatosi il pi\u00f9 giovane capocannoniere con 31 punti, e partecipando alle finali di promozione in Lega Nazionale B; fece ritorno ad Ambri segnando al proprio esordio nel 1983, quando i bianco-blu giocavano ancora in Lega Nazionale B. Dal 1985 al 1987 sempre con l'Ambr\u00ec-Piotta gioc\u00f2 in Lega Nazionale A, vincendo nella stagione 1986-1987 il premio per il maggior numero di gol segnati, 39 in 36 incontri.\nNel 1987 pass\u00f2 ai rivali storici dell'HC Lugano, dove vinse il titolo svizzero nella stagione 1987-88, e dove perse la finale l'anno successivo. Dal 1989 torn\u00f2 in Leventina disputando nove stagioni ad alti livelli nelle quali la squadra giunse per quattro volte alle seminfinali dei play-off, segnando oltre 450 punti. Nel 1998 si trasfer\u00ec a Zurigo presso i ZSC Lions, e per due stagioni consecutive, 1999-2000 e 2000-01, vinse il campionato nazionale, mentre fra il 2001 e il 2002 conquist\u00f2 due edizioni della IIHF Continental Cup. Si ritir\u00f2 nel 2003 dopo venti anni di carriera.\nNazionale.\nJaks debutt\u00f2 in nazionale in occasione del Campionato mondiale nel 1987 in Austria, dove totalizz\u00f2 sette punti, mentre nel 1988 fece il suo esordio olimpico nel torneo di hockey su ghiaccio dei XV Giochi olimpici invernali di Calgary.\nNel 1990 contribu\u00ec alla risalita della Svizzera dal Pool B al Gruppo A, disputando inoltre i mondiali del 1991. Nel 1992 per la seconda volta partecip\u00f2 al torneo olimpico in occasione dei giochi olimpici invernali di Albertville. Le sue due ultime presenze internazionali furono nel 1996, nel Pool B, e nel mondiale casalingo del 1998. In 56 partite ufficiali con la rappresentativa elvetica mise a segno 29 punti.\nDirigente.\nSubito dopo il ritiro dall'hockey giocato Jaks divenne direttore sportivo dell'HC Ambr\u00ec-Piotta. Nelle prime tre stagioni la squadra riusc\u00ec a raggiungere il traguardo dei play-off, tuttavia a partire dalla stagione 2005-06 le prestazioni calarono e l'Ambr\u00ec-Piotta giunse alla salvezza soltanto dopo i play-out. Nel 2009 con l'arrivo di Beno\u00eet Laporte in panchina mut\u00f2 anche parte della struttura societaria, e Jaks lasci\u00f2 l'incarico di direttore sportivo dei leventinesi.\nDopo il ritiro.\nPeter Jaks ha svolto il ruolo di opinionista per le trasmissioni sportive dell'emittente svizzera RSI, spesso coprendo il ruolo di commentatore tecnico, alternandosi con Marco Baron, ex giocatore della NHL.\nIl 2 ottobre 2011 lascia la propria casa di Bellinzona attorno alle 5:30, per poi venir rintracciato nei giorni seguenti, privo di documenti, in Italia, a Potenza, dai Carabinieri. Il 5 ottobre 2011, verso le 6.20, un uomo viene travolto da un treno presso la Stazione di Bari Santo Spirito, in Puglia. L'11 ottobre 2011 fu ufficializzata la notizia della sua morte, accertata definitivamente il giorno prima mediante comparazione tra le informazioni ed i referti offerti dal medico incaricato dalla famiglia del riconoscimento e particolari oggettivi rilevati sul cadavere dalla Polizia ferroviaria italiana d'intesa con la Polizia cantonale ticinese.\nIl 7 ottobre la squadra ufficializz\u00f2 il ritiro della sua maglia numero 19, dopo quelle di Dale McCourt e Nicola Celio. Nella stessa giornata fu stabilito l'inizio delle partite di Lega Nazionale A con un minuto di silenzio in ricordo del giocatore. Il 2 novembre 2012 in una breve cerimonia prima di un derby del Ticino fu innalzata sopra la Pista Valascia la maglia numero 19 appartenuta al giocatore.\nStatistiche.\n\"Statistiche aggiornate a luglio 2011.\""}
{"id": "3427060", "revid": "729019", "url": "https://it.wikipedia.org/wiki?curid=3427060", "title": "Mario Aramu", "text": "Biografia.\nNacque a Cagliari il 7 aprile 1900, e nel 1918 si diplom\u00f2 presso l'Istituto tecnico di Cagliari con indirizzo fisico-matematico. Tra il 1918-1919 frequent\u00f2 il biennio di ingegneria presso l'Universit\u00e0 di Cagliari. Soldato di leva di 1\u00aa categoria presso il Distretto militare di Cagliari ottenne il congedo illimitato il 1\u00ba aprile 1918. Due giorni dopo venne chiamato alle armi e destinato prima presso il Deposito del 1\u00ba Reggimento bersaglieri e successivamente al 49\u00ba Reggimento fanteria della Brigata Sassari. Frequent\u00f2 la Scuola militare di Caserta come Allievo Ufficiale di complemento ed il 28 marzo 1919 venne destinato presso il Comando della 1\u00aa Armata a Trento.\nDal mese di agosto del 1919 al 1923 fu assegnato all'Ufficio recuperi di Mezzolombardo (provincia di Trento), poi alla Divisione di artiglieria di Trento, al 4\u00ba Reggimento bersaglieri e quindi inviato prima in licenza e poi collocato in congedo illimitato.\nIl 3 maggio 1923 fu trasferito, prima presso il Distretto militare di Trento e poi presso quello di Cagliari.\nNel 1924 consegu\u00ec il brevetto di pilota militare d'aeroplano, su apparecchio Ansaldo S.V.A., presso la Scuola di volo di Sesto San Giovanni (Milano).\nDal 1\u00ba dicembre 1926 cess\u00f2 di appartenere ai ruoli del Regio Esercito e fu nominato sottotenente in servizio permanente effettivo nel ruolo combattente dell'Arma aeronautica. Nel marzo del 1927 venne promosso tenente e part\u00ec volontario per Bengasi (Libia). Dal 1928 al 1930 fu in forza all'Aviazione coloniale libica prendendo parte alle operazioni nella Cirenaica, dove fu decorato con la Medaglia di bronzo al valor militare.\nPromosso capitano nel 1930, fu assegnato alla Scuola di Navigazione di Alto Mare dell'Idroscalo di Orbetello (Grosseto).\nDal 1\u00ba luglio al 12 agosto 1933 partecip\u00f2 alla Crociera aerea del Decennale come pilota di idrovolante Savoia-Marchetti S.55, e il 13 agosto fu poi inviato al Corso superiore d'aeronautica di Caserta. Dal 13 giugno del 1934 al 20 marzo 1936 oper\u00f2 in Cina quale membro della Missione aeronautica italiana al comando del colonnello Roberto Lordi, come istruttore presso la Scuola di bombardamento aereo di Nanchino.\nRientrato in Patria fu promosso maggiore nell'aprile 1936, venendo assegnato al 21\u00ba Stormo Bombardamento Terrestre.\nDal febbraio all'ottobre del 1937 partecip\u00f2 alle operazioni militari in Spagna comandando il XXIX Gruppo Bombardieri Veloci operante in senno all'Aviazione Legionaria. Al termine della campagna fu decorato con una Medaglia d'argento al valor militare.\nNel 1938 frequent\u00f2 il Corso di alti studi presso la Scuola di guerra aerea di Firenze e dal 17 al 24 marzo dello stesso anno partecip\u00f2 al 3\u00ba Raduno del Littorio (settimana aerea internazionale per aeroplani da turismo) con un apparecchio SAI-Ambrosini SAI-2, classificandosi 7\u00ba nella prova di salita, discesa e atterraggio, 12\u00ba in quella di autonomia e volo notturno, 13\u00ba nella gara di velocit\u00e0 e 11\u00ba nella classifica finale.\nPromosso tenente colonnello fu assegnato alla Stato maggiore della Regia Aeronautica e poi divenuto colonnello nel giugno 1940, fu destinato al comando del 9\u00ba Stormo Bombardamento Terrestre di Viterbo. Con lo scoppio delle ostilit\u00e0 lo stormo si trasfer\u00ec all'aerorporto di Alghero operando contro le forze francesi in Corsica, e dopo l'armistizio con la Francia, il 7 settembre part\u00ec per l'Africa settentrionale alle dipendenze della 5\u00aa Squadra aerea, dislocandosi a Castelbenito presso l'Aeroporto di Tripoli e poi a Derna presso l'Aeroporto di Martuba.\nNel mese di dicembre gli inglesi lanciarono l'Operazione Compass sul fronte della Marmarica, che in breve tempo, grazie alla superiore mobilit\u00e0, scompagin\u00f2 la 10\u00aa Armata al comando del Maresciallo d'Italia Rodolfo Graziani. Nel disperato tentativo di contrastare l'avanzata della Desert Force i bombardieri furono impiegati in missioni di attacco al suolo contro le colonne avanzanti. Il 16 dicembre la 4\u00aa Brigata corazzata circond\u00f2 la guarnigione italiana di Sidi Omar, che richiede disperatamente l'intervento dell'aviazione al fine di evitare l'annientamento. Sei bombardieri del 9\u00ba Stormo decollano alle 14:40 da Derna e arrivano su Tobruk, dove attendono invano l'arrivo dei caccia di scorta C.R.42 Falco, proseguendo quindi, senza scorta, verso l'obiettivo. Postosi alla testa della formazione, sul suo velivolo prese posto il tenente Victor Hugo Girolami in qualit\u00e0 di ufficiale puntatore. Arrivati in vista dell'obiettivo gli aerei italiani furono intercettati da una grossa formazione di caccia inglesi, formata da circa venti Hawker Hurricane e cinque Gloster Gladiator che si lanciarono all'attacco da una quota superiore. Tre dei sei bombardieri furono abbattuti dopo una strenua difesa. Il primo a cadere fu quello del tenente colonnello Guglielmo Grandjacquet, il secondo il suo, e il terzo quello del sottotenente Tonachella.\nLa sua morte per\u00f2 non fu data per certa subito, fu dato come disperso nel Bollettino di guerra n.194 ci furono notizie di un certo Mario Aramai al quale furono amputate le gambe e fatto prigioniero, poi pi\u00f9 nulla. Sua moglie Olga, lo aspett\u00f2 per anni e anni. Per onorarne la memoria fu decretata la concessione della Medaglia d'oro al valor militare, cos\u00ec come a Grandjacquet e a Girolami. Il 15 dicembre del 1940 era stato insignito dal Fuhrer Adolf Hitler dell'Ordine dell'Aquila tedesca con spade.\nL'11 febbraio 1958 venne intitolato a suo nome l'aeroporto militare di Alghero-Fertilia. Nel cimitero degli atlantici ad Orbetello il suo nome \u00e8 riportato a sinistra della lapide di Italo Balbo, fra quelli dei caduti in volo sulla terraferma, mentre alla destra sono sepolti gli scomparsi in mare.\nMario Aramu \u00e8 l'unico aviatore sardo al quale sia stata concessa la Medaglia d'oro al valor militare. A lui sono stati intitolati anche un viale dell'aeroporto militare di Pratica di Mare, una piazza nel quartiere Marina a Cagliari ed una via ad Elmas, non lontano dall'aeroporto civile di Cagliari."}
{"id": "3427071", "revid": "767487", "url": "https://it.wikipedia.org/wiki?curid=3427071", "title": "Manuel Gaspar Haro", "text": "Carriera.\nClub.\nHa iniziato a giocare a livello professionistico nella seconda squadra della sua citt\u00e0, il Malaga B, trascorrendo poi due anni in Segunda Divisi\u00f3n con un'altra squadra andalusa, l'UD Almer\u00eda.\nNel 2006-2007, con il Levante UD ritorna alla massima serie, retrocedendo con la squadra valenciana la stagione successiva.\nNel luglio del 2008 Manolo torna a Malaga. \u00c8 praticamente assente in tutte le partite di inizio stagione, accumulando una costante frequenza in campo solo nella fase finale della stagione."}
{"id": "3427074", "revid": "1100311", "url": "https://it.wikipedia.org/wiki?curid=3427074", "title": "Mat\u00edas Fritzler", "text": "Carriera.\nClub.\nDopo aver giocato per varie stagioni nel Lan\u00fas, viene ceduto in prestito per la stagione 2010-2011 all'H\u00e9rcules.\nIl 9 gennaio 2016 viene ufficializzato il suo trasferimento all'Hurac\u00e1n."}
{"id": "3427076", "revid": "1699816", "url": "https://it.wikipedia.org/wiki?curid=3427076", "title": "Rub\u00e9n Iv\u00e1n Mart\u00ednez", "text": ""}
{"id": "3427081", "revid": "663330", "url": "https://it.wikipedia.org/wiki?curid=3427081", "title": "The Killing (serie televisiva 2007)", "text": "The Killing (\"Forbrydelsen\") \u00e8 una serie televisiva danese, appartenente al genere del giallo poliziesco, creata da S\u00f8ren Sveistrup, prodotta e trasmessa dal network DR1 dal 7 gennaio 2007. Il titolo originale significa letteralmente \"Il crimine\", tuttavia la serie \u00e8 nota in inglese e in italiano col nome di \"The Killing\".\nLa serie ha avuto notevoli consensi sia da parte della critica, ottenendo un BAFTA come miglior serie TV internazionale (2011), che da parte del pubblico. Il successo di \"Forbrydelsen\" ha portato alla produzione di un remake statunitense della serie, andato in onda dal 3 aprile 2011 al 4 agosto 2013 sulla rete via cavo AMC.\nEpisodi.\nI primi dieci episodi della prima stagione sono stati trasmessi su DR1 tra il gennaio e il marzo 2007 e sono stati seguiti dai restanti 10 tra il settembre e il novembre dello stesso anno. La seconda stagione \u00e8 invece stata trasmessa tra il settembre e il novembre del 2009. La terza stagione \u00e8 stata trasmessa in Danimarca dal 23 settembre all'11 novembre del 2012 e consta sempre di 10 episodi.\nProduzione.\nLa serie \u00e8 ambientata e girata a Copenaghen e ruota attorno all'ispettore investigativo Sarah Lund (Sofie Gr\u00e5b\u00f8l). Ogni stagione segue giorno per giorno un caso di omicidio diverso e ogni episodio, di cinquanta minuti, copre ventiquattro ore di indagini. La serie \u00e8 considerata uno degli esempi pi\u00f9 significativi del Noir Scandinavo in televisione e presenta quelle che sono state definite le caratteristiche tipiche del sottogenere: l\u2019ambientazione \u00e8 caratterizzata da scene girate in luoghi naturalistici, con una fotografia scura/cupa che riflette non solo l\u2019atmosfera desolata ma anche il carattere del detective che si occupa del caso; la trama enfatizza in egual misura sia la storia della famiglia della vittima sia l'effetto del crimine negli ambienti politici e presenta una critica sociale (\"Double Storytelling\"); inoltre vi \u00e8 la tematica della ragazza morta che da inizio alla storia. \"Forbrydelsen\" \u00e8 stata una delle serie scandinave di maggior successo internazionale, conquistando gli spettatori britannici all'inizio del 2011, quando \u00e8 stata trasmessa su BBC Four, contribuendo all'affermazione e alla diffusione del Nordic Noir come sottogenere.\nDistribuzione.\nLa serie \u00e8 stata trasmessa nel 2007 in Norvegia (su NRK1) e in Finlandia (su FST5); nel 2008 \u00e8 stata mandata in onda in Svezia (su SVT1) e in Germania (su ZDF), e nel 2009 in Austria su ORF. Nel 2010 \u00e8 stata inoltre trasmessa in Francia e in Belgio (su arte), e in Australia (su SBS1). Nel 2011 la serie ha riscontrato grande successo nel Regno Unito, dove \u00e8 stata trasmessa in lingua originale con i sottotitoli in inglese sulla BBC Four.\nIn Italia la serie \u00e8 andata in onda su Rai 4 dal 5 giugno 2012, mentre la seconda e la terza stagione sono state trasmesse in prima visione su Sky Atlantic."}
{"id": "3427085", "revid": "619014", "url": "https://it.wikipedia.org/wiki?curid=3427085", "title": "Campionati del mondo di vela", "text": ""}
{"id": "3427087", "revid": "254401", "url": "https://it.wikipedia.org/wiki?curid=3427087", "title": "Felice Piccaluga", "text": "Biografia.\nUnico figlio di Filippo Piccaluga e Teresa De Lucchi (o De Luca), fu avviato all'arte organaria nella bottega paterna ed inoltre ricevette anche una formazione scolastica, comprendente i rudimenti della lingua latina, che gli consentiva di firmare le anime delle canne maggiori in facciata. Non si conoscono altri scritti e nei contratti finora noti il suo nome non figura mai; \u00e8 sempre e solo il padre a gestire gli affari, forse precauzionalmente, visto il comportamento del ragazzo.\nNel 1761 si spos\u00f2 con Maria Teresa De Ferrari (o Deferrari), che gli port\u00f2 in dote 2500 lire incassate dal padre. Dal matrimonio nacquero cinque figlie di cui solo quattro erano in vita alla data del testamento di Filippo Piccaluga (\u2020 1779). Intorno al 1766 abbandon\u00f2 la sua famiglia ma nonostante i problemi creati ai genitori continu\u00f2 a lavorare nella bottega col padre, che nel 1773 lo accolse come socio nella societ\u00e0 \u00abdi fattura d'organi\u00bb fondata assieme a Lorenzo Musante. Al momento dello scioglimento della societ\u00e0, il 10 maggio 1775, Felice si trovava a casa sua nelle vicinanze di Porta Pila, luogo detto \"Abrara\", probabilmente ammalato. Mor\u00ec difatti cinque giorni dopo e fu sepolto nella chiesa di Santa Maria della Pace.\nNei due anni successivi (1776-1777) la vedova e le figlie risultavano aggregate al nucleo familiare del suocero, che per\u00f2 si risposer\u00e0 nel 1777. Forse per questo motivo la nuora decise di trasferirsi altrove dopo avergli richiesto la restituzione della dote.\nOpere.\nFelice Piccaluga collabor\u00f2 nell'attivit\u00e0 paterna come cannifonista ed era solito firmare le anime canne maggiori in facciata da lui costruite. Finora sono state individuate nove iscrizioni con data che vengono qui di seguito elencate in ordine cronologico.\nUna decima iscrizione si trovava nell'organo della Parrocchiale di Arenzano (non pi\u00f9 esistente), come risulta da una testimonianza ottocentesca."}
{"id": "3427088", "revid": "120790190", "url": "https://it.wikipedia.org/wiki?curid=3427088", "title": "Paolo Canevari", "text": "Biografia.\nPaolo Canevari \u00e8 uno degli artisti della sua generazione famosi a livello internazionale, noto per l'utilizzo di differenti materiali e \"media\", quali animazione, disegno, video, scultura e installazioni.\nL'artista propone simboli o luoghi comuni facilmente riconoscibili, per evocare concetti quali la religione, i miti urbani della felicit\u00e0 o i grandi principi alla base della creazione e della distruzione.\nPartendo come scultore, usa la sua arte per convertire lo stato passivo della mente in atto energetico, creativo. L'adozione del \"medium\" video \u00e8 associata al desiderio di generare immagini che siano s\u00ec effimere, ma anche di grande impatto visivo. Le sue recenti opere video possono essere viste come una forma di scultura effimera che rifiuta la retorica dei monumenti eterni.\nIl suo lavoro \u00e8 legato alla riflessione sull'impermanenza nell'arte, sul significato della scultura e su come questa si metta in relazione con il contesto sociale contemporaneo. Fin dai primi anni Novanta adotta come materiale d'elezione la gomma delle camere d'aria e dei pneumatici, e il colore nero, sviluppando un linguaggio personale teso alla rivisitazione del quotidiano e agli aspetti pi\u00f9 intimi della memoria, dove si sovrappongono simboli, icone, cultura pop, rappresentazione storica e coscienza politica.\nLa sua opera appare come sintesi delle espressioni linguistiche maturate dagli anni Sessanta in poi e non conosce confini di genere, spaziando dal disegno al video, dall'installazione alla performance. I materiali primari e semplici che compongono i suoi lavori sono messi in rapporto con il concetto di rappresentazione e fungono da \"chiavi\" che permettono infinite possibilit\u00e0 di lettura. Allo stesso tempo, testimoniano la continua metamorfosi della materia la cui instabilit\u00e0 \u00e8 sinonimo di apertura a diverse interpretazioni.\nDal 2011 inizia con la serie di opere \"Monumenti della Memoria\", una ricerca basata sui linguaggi tradizionali della pittura, del disegno e della scultura. Attraverso declinazioni tecnico-linguistiche indaga aspetti personali, intimi e interiori, in rapporto all'opera d'arte e al suo significato universale. Pur afferendo alla riconoscibilit\u00e0 di forme e dimensioni di un patrimonio artistico e culturale condiviso, pone l'accento sull'assenza, sul potere dell'immaginazione individuale, sul concetto di identit\u00e0, sconnessa dal dilagante bisogno di un riconoscimento sociale, e infine sulla necessit\u00e0 di costruire una propria iconografia, non condizionata dai continui stimoli visivi del sistema dei consumi.\n\u201cNel periodo tra il 2009 e il 2010 ho iniziato a prendere coscienza che la mia ricerca era arrivata ad un limite, imposto dal metodo e dal cambiamento di una struttura linguistica. Il sistema globalizzato d\u2019informazione, attraverso il \"web\" e i \"social networks\", aveva assorbito e fatto proprie le strutture linguistiche che appartenevano all\u2019arte contemporanea e agli artisti; il sistema ci aveva raggiunto, aveva compreso il nostro linguaggio assorbendolo, sfruttandolo ai propri fini. Il significato politico e il potere dell\u2019immagine erano stati cos\u00ec ridimensionati; non erano pi\u00f9 un\u2019eccezione nel panorama del linguaggio contemporaneo, ma semplicemente la norma. Iniziai dunque a ripensare il ruolo dell\u2019immagine attraverso lo strumento della memoria, riflettendo su ci\u00f2 che non si poteva riprodurre perch\u00e9 non aveva immagine. Ad interessarmi era la possibilit\u00e0 espressiva che nasce quando il concetto e il contenuto dell\u2019opera sono legati unicamente alla forma e al suo potere evocativo. Significava non cercare pi\u00f9 il contenuto nell\u2019immagine ma nella sua assenza\u201d.\nPrincipali mostre.\nTra il 1989 e 1990 vive a New York dove allestisce le prime mostre, tra cui la prima personale \"Rocce\". Negli anni Novanta espone in numerosissime collettive a: Los Angeles, Parigi, Kiev, Vienna, Francoforte, Dublino, Ginevra, Taiwan, Liegi; in Italia Bologna, Roma, Milano, Prato, Napoli, Spoleto, Venezia.\nNel 1999 la partecipazione alla XIII Quadriennale di Roma al Palazzo delle Esposizioni.\nNel 2000 \u00e8 protagonista di numerose mostre personali a Roma nella Galleria Stefania Miscetti, a Bangkok nel Center for Academic Resources, Chulalongkorn University. Nel 2001 a Parigi nella Galerie Cent8, a Siena nel Palazzo delle Papesse Centro Arte Contemporanea, e a Milano nella Galleria Christian Stein, dove esporra' anche nel 2002, 2005, 2010, 2013 e 2019.\nNel 2002 \"Edizioni Charta\" gli dedica una monografia con testi di Andrea Camilleri, Mario Codognato, Doris von Draten, Chrissie Iles, Valerio Magrelli. Nel 2004 la personale \"\u201cWelcome to OZ\u201d\" al P.S.1 di New York curata da Alanna Heiss. Nel 2006 \"A Couple of Things I Have to Tell You\" alla Sean Kelly Gallery di New York e ancora nel 2006 \"Rubber Car\" al MART - Museo di Arte Moderna e Contemporanea di Trento e Rovereto; e la partecipazione nel progetto \"Peace Tower\" alla Biennale del Whitney Museum of American Art.\nNel 2007 espone al museo d'Arte Contemporanea MACRO di Roma con la personale \"Paolo Canevari\" - \"Nothing from Nothing\", a cura di Danilo Eccher, nel catalogo Electa i testi sono di Danilo Eccher, Alanna Heiss, Klaus Biesenbach, Chrissie Iles. Sempre nel 2007 partecipa alla LII Esposizione internazionale d'arte di Venezia a cura di Robert Storr con il video \"Bouncing Skull\"; l'opera nel 2008 entrer\u00e0 a far parte della collezione permanente del MoMA di New York. Nel 2008 la mostra personale \"Decalogo\" all'Istituto centrale per la grafica-Calcografia Nazionale di Roma e \"Raw \u2013 War\" al MoMA di New York curata da Klaus Biesenbach. A giugno 2010 la personale \"Paolo Canevari\" - \"Nobody Knows\" presso il Centro per l'Arte Contemporanea Luigi Pecci a Prato, a cura di Germano Celant cui \u00e8 legata un'ampia monografia dello stesso Celant edita da Electa. Nello stesso anno la personale \"Odi et Amo\" alla GNAM, Galleria Nazionale d'Arte Moderna di Roma. Nel 2011 la personale \"Decalogo\" nella storica istituzione The Drawing Center di New York curata da Brett Littman.\nNel 2013 la mostra \"Monuments of the Memory\" presso la \"galleria Christian Stein\" a Milano.\nNel 2014 \"Out of Letf Field\", 4th Quadrilateral Biennial, Museum of Modern and Contemporary Art, Rijeka, Croatia. Nel 2015 \"Arts&amp;Foods. Rituals since 1851,\" curata da Germano Celant alla Triennale di Milano. Del 2015 anche l'apertura dell'opera permanente \"Souvenir\" nello spazio del \"Olnick Spanu Art Program\" a Garrison NY per il quale \u00e8 stato edito un catalogo con testi critici di Brett Littman e Robert Storr. Nel 2016 l'artista prende parte alla mostra: \"Challenging Beauty\u2013 Insights of Italian Contemporary Art,\" Curata da L\u00f3r\u00e1nd Hegyi nel Parkview Green Contemporary Art Museum di Pechino.\nNel 2018 la partecipazione alla prima \"Bangkok Biennale\" con l'installazione: \"Monuments of the Memory, the Golden Room\" e in novembre dello stesso anno i suoi disegni dalla serie degli anni novanta \"Memoria Mia\" accompagnano il libro di racconti \"I tacchini non ringraziano\" di Andrea Camilleri. Nel 2019 la retrospettiva di nove principali cicli di lavori dal 1990 al 2020 presso la \"galleria Christian Stein\" a Milano. Nel 2020 la mostra personale \"Materia Oscura\" nella Galleria d'Arte Moderna \"G. Carandente\" Palazzo Collicola Spoleto curata da Marco Tonelli e Lorenzo Fiorucci.\nI suoi lavori sono presenti in collezioni private e pubbliche tra cui: Centro per l'Arte Contemporanea Luigi Pecci, Prato; Museum of Modern Art MoMA, New York; Louis Vuitton pour la Creation, Paris; Cisneros Fontanals Art Foundation, Miami; Macro, Museo d'arte Contemporanea Roma; MART Museo d'Arte Contemporanea di Trento e Rovereto; Johannesburg Art Gallery, Johannesburg; Istituto Nazionale per la Grafica Calcografia Nazionale, Roma; GNAM Galleria Nazionale d'Arte Moderna, Roma; Perna Foundation, Capri, Olnick Spanu Art Program Garrison NY. MAXXI, Museo Nazionale delle Arti del XXI secolo, Roma, Galleria d'Arte Moderna \"G. Carandente\" Palazzo Collicola Spoleto.\nNell'aprile 2006, dopo dieci anni di relazione, sposa l'artista serba Marina Abramovi\u0107; divorzieranno nel 2009.\nMostre.\nCanevari ha presentato le sue opere presso le maggiori istituzioni mondiali, tra cui:"}
{"id": "3427095", "revid": "767487", "url": "https://it.wikipedia.org/wiki?curid=3427095", "title": "Durup\u0131nar", "text": "Il sito di Durup\u0131nar \u00e8 un'ampia zona montuosa compresa nel monte Tend\u00fcrek, nella Turchia orientale, a circa tre chilometri dal confine con l'Iran e 16 a sud della citt\u00e0 di Do\u011fubeyaz\u0131t.\nLa particolare conformazione di una struttura rocciosa della zona somiglia allo scafo di una barca tanto che molte persone ritengono sia ci\u00f2 che resta dell'Arca di No\u00e8, tenendo anche conto della vicinanza del monte Ararat, luogo dove appunto, secondo la credenza l'Arca si sarebbe fermata, rimanendovi sino ai giorni nostri."}
{"id": "3427098", "revid": "1543377", "url": "https://it.wikipedia.org/wiki?curid=3427098", "title": "Enrico Plantageneto (1281-1345)", "text": "Biografia.\nEra il figlio ultimogenito di Edmondo il Gobbo, e di sua moglie, Bianca d'Artois, regina vedova di Navarra. I suoi nonni paterni erano Enrico III d'Inghilterra ed Eleonora di Provenza mentre quelli materni erano Roberto I d'Artois e Matilde di Brabante.\nCarriera.\nVenne eletto nel parlamento inglese nel 1299 con il titolo di Barone Lancaster prendendovi parte attivamente a partire dall'anno seguente. Prese parte all'assedio di Caerlaverock nel luglio 1300.\nFin dalla morte del re Edoardo I egli insieme al fratello Tommaso Plantageneto macchin\u00f2 contro il cugino Edoardo II spinti anche dall'estrema cupidigia del suo favorito Pietro Gaveston. Insieme al fratello prese parte alla rivolta del 1311 che segn\u00f2 l'inizio di un turbolento periodo per il paese con il re costretto a scappare per sfuggire ai nobili, periodo che si tacit\u00f2 definitivamente solo nel 1318.\nQuando nel 1322 suo fratello Tommaso si ribell\u00f2 nuovamente Enrico non lo segu\u00ec, limitandosi a chiedere al re che gli concedesse di ereditare le terre e i titoli che erano stati del fratello maggiore, richiesta che venne esaudita cos\u00ec che nel marzo 1324 venne investito del titolo di conte di Lancaster. La sua lealt\u00e0 dura giusto il tempo di ricevere quest'investitura, nel 1327 egli ader\u00ec prontamente al partito di Isabella di Francia e fu lui stesso a catturare il re a custodirlo nel castello di Kenilworth.\nEnrico fu nominato capo del consiglio di reggenza per il nuovo re, Edoardo III d'Inghilterra, e fu anche nominato capitano generale di tutte le forze del re nelle Marche scozzesi. Fu nominato Connestabile di Lancaster Castle e High Sheriff of Lancashire nel 1327. Aiut\u00f2 anche il giovane re a porre fine alla reggenza e alla tirannia di Mortimer, facendolo dichiarare traditore e giustiziato nel 1330.\nMatrimonio.\nSpos\u00f2 il 2 marzo 1296/1297 Maud Chaworth, figlia di Sir Patrick Chaworth. Ebbero sette figli:\nMorte.\nEnrico trascorse gli ultimi anni della sua vita Leicester Castle. L\u00ec fond\u00f2 un ospedale per i poveri. Mor\u00ec il 22 settembre 1345 e fu sepolto nella cappella dell'ospedale. Il re e la regina parteciparono al suo funerale. Suo figlio Enrico di Grosmont, I duca di Lancaster, fece spostare i resti di suo padre nella collegiata dell'Annunciazione di Nostra Signora di Newarke."}
{"id": "3427100", "revid": "767487", "url": "https://it.wikipedia.org/wiki?curid=3427100", "title": "Mulota Papou Kabangu", "text": "Carriera.\nClub.\nIl suo debutto arriva nel 2007 con il Mazembe.\n\u00c8 l'autore del primo dei due goal storici che il 14 dicembre 2010 ad Abu Dhabi eliminano in semifinale i brasiliani dell'Internacional dal Mondiale per Club FIFA 2010.\nDopo una sola stagione in Europa, nell'Anderlecht, ritorna in patria nel Mazembe per poi trasferirsi in Qatar nell'Al-Ahly Doha dove indossa la maglia numero 22.\nNazionale.\nConta varie presenze con la Nazionale della Repubblica Democratica del Congo."}
{"id": "3427101", "revid": "767487", "url": "https://it.wikipedia.org/wiki?curid=3427101", "title": "Dente per dente", "text": "Dente per dente \u00e8 un film del 1943 del regista Marco Elter, tratto dall'opera \"Misura per misura\" di William Shakespeare.\nTrama.\nMilano, XVI secolo. Il duca Vincenzo, in procinto di partire per un lungo viaggio, affida il governo della citt\u00e0 ad un cugino, sino a quel momento considerato da tutti un uomo integerrimo e di profondissima morale, nonch\u00e9 rispettoso della legge. Ma si rivela ben presto un uomo assetato di potere: trama per spodestare il vero Duca e gli insidia la fidanzata. Per far s\u00ec che la ragazza ceda ai suoi desideri ne fa imprigionare il fratello e minaccia di accusarlo di congiura e condannarlo a morte. Il duca Vincenzo riappare appena in tempo per sventare la trama malvagia, punire il perfido cugino, salvare il suo futuro cognato e\u00a0\u2013 naturalmente\u00a0\u2013 convolare a giuste nozze.\nProduzione.\nIl film fu organizzato e girato alla Fert di Torino.\nNelly Corradi, che ha il ruolo di Marianna, \u00e8 la moglie del regista Marco Elter.\nDistribuzione.\nIl film venne distribuito nelle sale cinematografiche italiane il 3 febbraio del 1943."}
{"id": "3427102", "revid": "287204", "url": "https://it.wikipedia.org/wiki?curid=3427102", "title": "Durupinar", "text": ""}
{"id": "3427104", "revid": "767487", "url": "https://it.wikipedia.org/wiki?curid=3427104", "title": "Magick Brother, Mystic Sister", "text": "Magick Brother, Mystic Sister \u00e8 l'album di debutto dei Gong, un gruppo di rock progressivo. Fu pubblicato nel 1970 dalla BYG Actuel (nr. di catalogo BYG 529.205), in alcune edizioni \u00e8 stato pubblicato con il titolo \"Magick Brother\". In precedenza i Gong avevano registrato dei demo che sarebbero stati per\u00f2 pubblicati solo nel 1993 assieme ad altri brani di Daevid Allen e della Bananamoon band, mentre la prima realizzazione per la BYG era stato il 45 giri \"Gar\u00e7on Ou Fille\", che contiene i due brani \"Est-Ce Que Je Suis?\" e \"Hip Hypnotise You\" ed \u00e8 uscito nel 1970.\nIn una delle prime edizioni del disco, i brani \"Rational Anthem\" (traccia 2) e \"Glad to Sad to Say\" (traccia 3) sono stati erroneamente invertiti nella tracklist, per poi essere collocati al posto giusto nella ristampa in CD. Il brano \"Princess dreaming\" non aveva un vero e proprio titolo. Venne aggiunto soltanto nella ristampa in CD.\nIl disco.\nLa band era stata contattata da uno dei proprietari della BYG, Jean Karakos, uno scopritore di talenti che stipula con i Gong un contratto per la pubblicazione di tre dischi. L'etichetta discografica avrebbe chiuso i battenti qualche anno dopo e i suoi archivi sono andati perduti, rendendo problematica la precisa collocazione cronologica delle opere in catalogo. Tale difficolt\u00e0 viene accentuata dalla confusionaria gestione del disco da parte della BYG, che ne pubblica diverse versioni, di cui una che attribuisce il lavoro ai \"Daevid Allen's Gong\", anzich\u00e9 propriamente ai Gong.\nSeppure ancora lontano dallo stile che contraddistinguer\u00e0 la band in seguito, il disco propone spunti interessanti, fra tutti la prima narrazione del pianeta Gong e dei suoi \"pothead pixies\", anticamera della mitologia Gong degli album che verranno, il glissando alla chitarra di Daevid Allen e gli \"space whispers\" di Gilli Smyth, che \u00e8 anche autrice di tutti i brani. Il tono pacato dell'album e della stessa chitarra di Allen, soprattutto se comparato a quello scintillante di \"Camembert Electrique\" dell'anno seguente, \u00e8 abbastanza tipico delle sonorit\u00e0 psichedeliche di quel tempo, e trova il suo apice nel brano \"Gong Song\", in cui si racconta del primo \"pothead pixie\" disceso dal pianeta Gong per cantare la sua canzone verde.\nI brani del disco vengono ufficialmente presentati per la prima volta al grande festival di Amougies in Belgio nell'ottobre del 1969, dopo la cancellazione dello stesso festival a Parigi da parte delle autorit\u00e0 francesi. Dopo la pubblicazione l'album viene eletto disco pop della settimana da una radio francese, cui fa seguito un'intensa serie di concerti nella zona di Parigi.\nTracce.\nLato B (Late Night).\n\u2022 Invertite erroneamente\nFormazione.\nospiti:"}
{"id": "3427105", "revid": "767487", "url": "https://it.wikipedia.org/wiki?curid=3427105", "title": "Sandro Laurindo da Silva", "text": ""}
{"id": "3427110", "revid": "287204", "url": "https://it.wikipedia.org/wiki?curid=3427110", "title": "Monetazione di Augusto", "text": "Per monetazione di Augusto oppure monetazione augustea si intende l'insieme delle monete emesse da Roma durante il principato del primo Imperatore romano, da dopo la battaglia di Azio (31 a.C.) alla sua morte, avvenuta nell'agosto del 14 d.C.. A Ottaviano, non ancora Augusto sono anche riconducibili numero emissioni che iniziano dal 42 a.C., coniate da solo o assieme ad altri personaggi.\nAd Augusto sono anche ascrivibili le emissioni della famiglia: le monete di Livia, quelle di Agrippa, Giulia, Tiberio e dei giovani principi: Gaio e Lucio Cesare e Agrippa Postumo. Ci sono anche le monete di restituzione, cio\u00e8 monete coniate dai suoi successori, ad esempio Tito, in cui un lato, il dritto di solito, reca l'immagine di Augusto e l'altra la titolatura di successore.\nL'ulteriore gruppo di monete \u00e8 quello destinato alle province, in particolare l'Egitto, in cui sono utilizzate tipologie monetarie diverse da quelle romane.\nAugusto.\nDopo Azio, Ottaviano decise di annettere l'Egitto (30 a.C.), compiendo l'unificazione dell'intero bacino del Mediterraneo sotto Roma. Egli era divenuto, di fatto, il padrone assoluto dello stato romano, anche se formalmente Roma era ancora una repubblica e Ottaviano stesso non era ancora stato investito di alcun potere ufficiale, dato che la sua \"potestas\" di triumviro non era stata pi\u00f9 rinnovata: nelle \"Res Gestae\" riconosce di aver governato in questi anni in virt\u00f9 del \"potitus rerum omnium per consensum universorum\" (\"consenso generale\"), avendo per questo motivo ricevuto una sorta di perpetua \"tribunicia potestas\" (certamente un fatto extra-costituzionale). Egli cominci\u00f2, pertanto, a riorganizzare ogni settore della \"Res publica romana\", a partire dall'amministrazione finanziaria e monetaria.\nIl Senato gli confer\u00ec il titolo di \"Augustus\" il 16 gennaio 27 a.C., nel 23 a.C. gli fu riconosciuta la \"tribunicia potestas\" e l\"Imperium proconsulare\" a vita, mentre nel 12 a.C. divenne Pontefice Massimo. Rest\u00f2 al potere sino alla morte, e il suo principato fu il pi\u00f9 lungo della Roma imperiale (44 anni dal 30 a.C., 37 anni dal 23 a.C.).\nL'et\u00e0 di Augusto rappresent\u00f2 un momento di svolta nella storia di Roma e il definitivo passaggio dal periodo repubblicano al principato. La rivoluzione dal vecchio al nuovo sistema politico contrassegn\u00f2 anche la sfera economica, militare, amministrativa, giuridica e culturale.\nTematiche principali.\nLe nuove monete avevano in comune al dritto, la costante raffigurazione dell'imperatore, ed al rovescio, i nomi dei \"tresviri monetales\" (membri del collegio incaricato di battere moneta) che, in un primo momento, comparvero sia sulla monetazione in metallo prezioso sia su quella in metallo vile, per poi rimanere solo sul metallo vile ed infine scomparire definitivamente, lasciando il posto, solo sulla monetazione enea, alla sigla del Senato S. C. (\"Senatus Consulto\") a conferma della volont\u00e0 senatoria.\nIl trionfo di Azio.\nLe fonti antiche ci informano che un arco in onore di Ottaviano venne eretto nel Foro dopo la battaglia di Azio (31 a.C.) e la conquista dell'Egitto (30 a.C.), in occasione del trionfo di Ottaviano nel 29 a.C. Quest'arco \u00e8 conosciuto come \"arco aziaco\". Una lunga iscrizione (m. 2,67) di questo arco venne ritrovata nel 1546, con dedica ad Augusto e la data del 29 a.C. Dell'arco ci rimane una rappresentazione monetale.\nL'Egitto e il \"princeps\".\nLa provincia romana dell'Egitto (titolo ufficiale latino: \"Alexandreae et Aegyptus\"), fu istituita nel 30 a.C. da Augusto, in seguito alla conquista del paese e alle morti di Cleopatra e Cesarione; l'Egitto divenne parte dell'Impero romano, in qualit\u00e0 di provincia imperiale (fu anzi la prima provincia imperiale propriamente detta) governata da un prefetto scelto dall'Imperatore nell'ordine equestre: il praefectus Alexandreae et Aegypti.\nLa conquista delle aree interne.\nL'intervento romano in Spagna e lungo l'arco alpino-retico rientrava in un progetto pi\u00f9 ampio da parte di Augusto, il quale era deciso a portare a compimento la sottomissione di tutte le \"aree interne\" non ancora sotto il dominio romano. La conquista della Spagna, intrapresa proprio sul finire del III secolo a.C., non era mai stata portata a termine. La parte nord-ovest della penisola continuava ad essere libera dal potere romano. Il pericolo, inoltre, di continue incursioni nella Meseta centrale, oltre alle ricche miniere d'oro e di ferro di Cantabria ed Asturie furono ulteriori motivazioni per completare la conquista, tanto che lo stesso imperatore Ottaviano Augusto decise di prendervi parte in prima persona negli anni 26-25 a.C.. A questa conquista succedette quella dell'arco alpino, la cui utilit\u00e0 era strettamente collegata al fatto di dare maggior sicurezza interna ai valichi ed alle relazioni fra Gallia ed Italia, per poi congiungersi pi\u00f9 facilmente al corso dell'alto-Danubio (che poco dopo ne divenne frontiera militare-imperiale).\nLa questione armena e le insegne di Crasso.\nIn Armenia regnava una divisione cronica fra i nobili: il partito filoromano aveva inviato ad Augusto un'ambasceria per chiedere un processo contro il re Artaxias II, la sua deposizione e la sostituzione al trono di Armenia del fratello minore, Tigrane III, che era vissuto a Roma dal 29 a.C.. Al termine del 21 a.C., Augusto ordin\u00f2 al figliastro Tiberio, che aveva allora ventuno anni, di condurre un esercito legionario dai Balcani in Oriente, con il compito di porre sul trono armeno Tigrane II, e recuperare le insegne imperiali.\nLo stesso Augusto si rec\u00f2 in Oriente. Il suo arrivo e l'avvicinarsi dell'esercito di Tiberio produssero l'effetto desiderato sul re dei Parti. Di fronte al pericolo di un'invasione romana che avrebbe potuto costargli il trono, Fraate IV decise di cedere e, pur rischiando di scontentare il suo stesso popolo, restitu\u00ec le insegne ed i prigionieri romani ancora in vita. Augusto fu proclamato per la nona volta \"imperator\". La restituzione delle insegne e dei prigionieri fu un successo diplomatico paragonabile alle migliori vittorie ottenute sul campo di battaglia. Egli aveva ritenuto pi\u00f9 opportuno, una coesistenza pacifica dei due imperi, con l'Eufrate come confine dei reciproci domini. I rapporti di amicizia instaurati tra Roma ed i Parti favorirono, infine, il partito filoromano della vicina Armenia, e prima che Tiberio raggiungesse l'Eufrate, Artaxias II fu assassinato dai suoi stessi cortigiani. Tiberio, entrato nel paese senza incontrare resistenza ed in presenza delle legioni, pose solennemente il diadema regale sul capo di Tigrane III, ed Augusto pot\u00e9 annunziare di aver conquistato l'Armenia, pur astenendosi dall'annetterla.\nGuerre di conquista in Africa.\nNumerosi popoli furono combattuti ed inglobati all'interno dell'Impero romano all'epoca di Ottaviano Augusto, in un periodo compreso tra il 35 a.C. ed il 6 d.C., come \u00e8 bene evidenziato nei \"Fasti triumphales\" del periodo:\nGuerre di conquista in Europa: il \"limes\" tra Reno-Elba e Danubio.\nLungo il fronte danubiano: Publio Silio Nerva, governatore dell'Illirico, tra il 17 e il 16 a.C., riusc\u00ec a portare a termine la conquista dell'fronte alpino orientale, oltre al Norico meridionale, ottenendo una forma di vassallaggio da parte del regno del Norico settentrionale (popolazione dei Taurisci). I figliastri di Augusto, Druso e Tiberio, nel 15 a.C., sottomisero la Rezia, Vindelicia e \"Vallis Poenina\", con un'operazione \"a tenaglia\", il primo proveniente dal Brennero e il secondo dalla Gallia. Dal 29 al 19 a.C. si procedette ad azioni combinate insieme ad i re \"clienti\" traci, contro le popolazioni pannoniche, mesie, sarmatiche, getiche e bastarne fino ai confini macedoni. Dal 14 al 9 a.C. i legati di Dalmazia e Macedonia, sotto l'alto comando prima di Agrippa e poi di Tiberio, domarono Scordisci (sottomessi da Tiberio nel 12 a.C.), Dalmati e Pannoni e respinsero le scorrerie di Bastarni, Sarmati e Daci d'oltre Danubio, mentre Pannonia e Dalmazia furono finalmente condotte sotto il dominio romano. Ma dopo un quindicennio di relativa tranquillit\u00e0, nel 6 d.C., il settore danubiano torn\u00f2 ad essere agitato. I Dalmati si ribellarono, e con loro anche i Breuci di Pannonia, mentre Daci e Sarmati compirono scorrerie in Mesia. Fu necessario sospendere ogni nuovo tentativo di conquista a nord del Danubio, per sopprimere questa rivolta durata per ben tre anni, dal 6 al 9. Tiberio, in questo modo, fiss\u00f2 definitivamente il confine dell'area illirica al fiume Drava meritandosi ben tre acclamazioni imperatorie insieme ad Augusto (nel 6, 8 e 9).\nLungo il fronte germanico, le popolazioni di questo settore avevano pi\u00f9 volte tentato di passare il Reno: nel 38 a.C. (anno in cui gli alleati germani, Ubi, furono trasferiti in territorio romano) e nel 29 a.C. i Suebi, mentre nel 17 a.C. i Sigambri, insieme a Usipeti e Tencteri (\"clades lolliana\"). Augusto ritenne fosse giunto il momento di annettere la Germania, come aveva fatto suo padre Gaio Giulio Cesare con la Gallia. Desiderava portare i confini dell'Impero romano pi\u00f9 ad est, dal fiume Reno al fiume Elba. Il motivo era di ordine prettamente strategico, pi\u00f9 che di natura economico-commerciale. Si trattava infatti di territori acquitrinosi e ricoperti da interminabili foreste, ma il fiume Elba avrebbe ridotto notevolmente i confini esterni dell'impero. Le campagne che si susseguirono furono numerose, discontinue, e durarono per circa un ventennio dal 12 a.C. al 6 d.C. portando alla costituzione della nuova provincia di Germania. Tutti i territori conquistati in questo ventennio furono, per\u00f2, definitivamente perduti quando nel 9, il \"legatus\" di Augusto, Publio Quintilio Varo, sprovvisto di doti diplomatiche e militari, oltrech\u00e9 ignaro delle genti e dei luoghi si fece massacrare insieme ad un esercito di 20.000 uomini (composto da tre legioni) nella selva di Teutoburgo, arretrando il \"limes\" nuovamente al Reno.\nTutti questi anni di campagne militari nel nord dell'Europa portarono a numerose acclamazioni imperiali per Augusto ed ovazioni per i suoi generali, celebrati anche nella monetazione del periodo.\nLa successione.\nLa successione, che tocc\u00f2 a Tiberio alla fine del suo principato, fu una delle pi\u00f9 grandi preoccupazioni della vita di Augusto. Ottaviano, che aveva sposato nel 42 a.C. Clodia Pulcra (figliastra di Antonio), ripudiata l'anno successivo (41 a.C.), spos\u00f2 prima Scribonia e, poco dopo, si innamor\u00f2 di Livia Drusilla (appartenente ad una delle pi\u00f9 illustri famiglie patrizie romane), moglie di un certo Tiberio Claudio Nerone. Dopo la vittoria di Perugia (40 a.C.), Ottaviano riusc\u00ec ad imporre loro il divorzio, mentre Livia era ancora gravida del secondogenito, Druso, e la spos\u00f2 (fine del 39 a.C.), portando nella sua nuova casa sia la figlia, Giulia, avuta da Scribonia, sia il primogenito di Livia, Tiberio.\nPer alcuni anni Augusto sper\u00f2 di avere come erede il nipote Marco Claudio Marcello, figlio di sua sorella Ottavia, al quale diede in moglie la figlia, Giulia, nel 25 a.C.. Marcello fu cos\u00ec adottato, suscitando, per\u00f2, il malumore di Agrippa, che per questo motivo fu allontanato da Roma. Due anni pi\u00f9 tardi Marcello moriva (23 a.C.) e Ottaviano fu costretto a richiamare Agrippa, costringendolo a divorziare da Claudia Marcella maggiore (figlia anch'ella della sorella Ottavia), per dargli in moglie la giovanissima Giulia, ormai vedova di Marcello da 2 anni.\nAgrippa appar\u00ec, cos\u00ec, suo successore designato in caso di morte prematura, facendo ormai parte della famiglia Giulia. Nel 18 a.C., infatti, ad Agrippa fu conferito l\"'imperium proconsulare maius\" (come quello di Augusto) per cinque anni, e la \"tribunicia potestas\", per quanto egli non avesse gli stessi poteri di Augusto n\u00e9 la sua \"auctoritas\". Nel 20 a.C. Giulia aveva dato al marito un primo figlio, Gaio, e un secondo nel 17 a.C., Lucio, entrambi adottati da Augusto, il quale diede ad entrambi il nome di Cesare.\nIn quegli anni, intanto, andavano distinguendosi entrambi i figli di Livia, Tiberio, e Druso, quest'ultimo si dice fosse preferito da Augusto perch\u00e9 figlio naturale del \"princeps\" come suggerisce Svetonio:\nCon la morte di Agrippa, nel 12 a.C., e poi quella prematura di Druso in Germania nel 9 a.C., la successione sarebbe ricaduta sui due figli di Giulia e di Agrippa, Gaio e Lucio Cesare, mentre Tiberio, il migliore, ma anche il meno gradito, venne costretto da Augusto a separarsi dalla moglie Vipsania, per sposare la figlia dell'imperatore, Giulia, vedova di Agrippa.\nQuesto matrimonio si rivel\u00f2 infelice e costitu\u00ec la causa non ultima del volontario esilio di Tiberio a Rodi (dal 6 a.C. al 4 d.C.), tanto pi\u00f9 che Augusto vedeva nei due Cesari i futuri eredi del suo stesso sangue. Ma la sorte fu favorevole a Tiberio. Giulia, la cui condotta formava argomento di pubblico scandalo, fu allontanata dal padre da Roma (2 a.C.), e pochi anni dopo i due Cesari morivano: Lucio nel 2 d.C. e Gaio nel 4. Ad Augusto non restava che richiamare Tiberio.\nIl 26 giugno del 4 Augusto annunci\u00f2 la sua decisione: adottava Tiberio, e bench\u00e9 quest'ultimo avesse gi\u00e0 un figlio, Druso minore, Augusto lo costrinse ad adottare il nipote prediletto, Germanico (figlio del fratello Druso, morto in Germania), con diritto di successione antecedente a quello dello stesso figlio di Tiberio. Tiberio divent\u00f2 cos\u00ec il nuovo imperatore di Roma alla morte di Augusto nel 14, dando origine alla dinastia giulio-claudia."}
{"id": "3427115", "revid": "767487", "url": "https://it.wikipedia.org/wiki?curid=3427115", "title": "Franchel Ibara", "text": "Carriera.\nClub.\nDurante la sua carriera ha giocato con varie squadre di club, e per un breve periodo ha giocato nel Sochaux 2.\nNazionale.\nConta varie presenze con la Nazionale congolese."}
{"id": "3427123", "revid": "697352", "url": "https://it.wikipedia.org/wiki?curid=3427123", "title": "Chiesa di San Germano", "text": ""}
{"id": "3427126", "revid": "767487", "url": "https://it.wikipedia.org/wiki?curid=3427126", "title": "Terza generazione (film)", "text": "Terza generazione (\"Looking for Alibrandi\") \u00e8 un film commedia drammatica australiano del 2000 diretto da Kate Woods. Il film \u00e8 l'adattamento del romanzo \"Looking for Alibrandi\" di Melina Marchetta, la quale ha partecipato al film in qualit\u00e0 di sceneggiatore.\nTrama.\nSydney, nell'ultimo decennio del XX secolo. Josie Alibrandi \u00e8 una adolescente australiana diciassettenne di origini italiane. Josie vive con la madre Christina e la nonna Katia. La madre di Josie, Christina, \u00e8 nubile: rimasta incinta di Josie all'et\u00e0 di 17 anni, ha cresciuto la bambina contro il volere del proprio padre e senza l'aiuto del genitore di Josie il quale peraltro \u00e8 andato via da Sydney e ignora di essere diventato padre. Josie si sente australiana e mostra insofferenza per le tradizioni italiane osservate dai parenti, in particolare dalla nonna Katia.\nJosie frequenta l'ultimo anno della scuola superiore in un esclusivo istituto cattolico di Sydney a cui la ragazza ha accesso grazie a una borsa di studio. Le divisioni sociali fra gli studenti sono molto forti: Josie frequenta soprattutto due amiche anch'esse di origine italiana, mentre sopporta a fatica l'atteggiamento razzista di Carly Bishop, una sua compagna di scuola snob e appartenente a una famiglia facoltosa. Josie deve affrontare e superare gravi problemi con i suoi coetanei (per esempio, il suicidio di un amico) e con i suoi familiari. Conosce il proprio padre, col quale instaura un ottimo rapporto, e accetta infine serenamente anche le vicende e le tradizioni italiane dei propri familiari."}
{"id": "3427137", "revid": "1543377", "url": "https://it.wikipedia.org/wiki?curid=3427137", "title": "Diga del Lucendro", "text": "La diga del Lucendro \u00e8 situata sul Passo del San Gottardo nel territorio del Canton Ticino.\nDescrizione.\nLa diga di tipo contrafforti venne inaugurata nel 1947.\nIl lago creato dalla diga, il lago del Lucendro ha un volume massimo di 25 milioni di metri cubi, una lunghezza di 1,4\u00a0km e un'altitudine massima di 2135\u00a0m s.l.m. e sbarra il corso della Reuss.\nLo sfioratore ha una capacit\u00e0 di 70 metri cubi al secondo.\nAcque.\nLe acque del lago vengono sfruttate nella Centrale idroelettrica di Airolo, per poi rigettate nel fiume Ticino."}
{"id": "3427138", "revid": "380654", "url": "https://it.wikipedia.org/wiki?curid=3427138", "title": "ROH World Tag Team Championship", "text": "Il ROH World Tag Team Championship \u00e8 il titolo di wrestling, appartenente alla categoria tag team della Ring of Honor.\nStoria.\nIl titolo fu introdotto ad Unscripted il 21 settembre 2002 tramite un torneo. Durante questo torneo ROH non aveva le cinture e cos\u00ec present\u00f2 i due vincitori (Christopher Daniels e Donovan Morgan) come trofeo stesso ed in seguito il titolo prese il nome di ROH World Tag Team Championship (l'attuale nome) dopo che i campioni Austin Aries e Roderick Strong sconfissero Naruki Doi e Masato Yoshino il 9 luglio 2006 e durante una tourn\u00e9e in Giappone con Dragon Gate."}
{"id": "3427139", "revid": "767487", "url": "https://it.wikipedia.org/wiki?curid=3427139", "title": "Il coraggio della paura (film 1911)", "text": "Il coraggio della paura \u00e8 un cortometraggio muto italiano del 1911 diretto da Giuseppe De Liguoro."}
{"id": "3427140", "revid": "1516566", "url": "https://it.wikipedia.org/wiki?curid=3427140", "title": "Briakinumab", "text": "Il Briakinumab (o ABT-874) \u00e8 un anticorpo monoclonale di tipo interamente umano, che viene studiato con studi di fase III per il trattamento di psoriasi, artrite reumatoide, malattie infiammatorie croniche intestinali e sclerosi multipla.\nIl farmaco agisce sull'interleuchina-12 e 23.\nViene sviluppato dalla Abbott."}
{"id": "3427142", "revid": "1980365", "url": "https://it.wikipedia.org/wiki?curid=3427142", "title": "Quercy", "text": "Quercy (; occitano: \"Carcin,\" , localmente ) \u00e8 un'antica provincia del sud-ovest della Francia, confinante a nord col Limosino, a ovest col P\u00e9rigord e l'Agenais a sud con la Guascogna e la Linguadoca e ad est con la Rouergue e l'Alvernia.\nGeografia.\nOggi il territorio del Quercy \u00e8 diviso tra i dipartimenti del Lot e la met\u00e0 settentrionale del Tarn e Garonna. Il capoluogo tradizionale della provincia \u00e8 Cahors, mentre la citt\u00e0 pi\u00f9 grande \u00e8 Montauban, situata tuttavia in un'area frontaliera, che risente dell'influenza della Linguadoca. Altra area distinta \u00e8 il Quercy Blanc, situato tra Cahors ed il confine meridionale del Lot, caratterizzato da edifici di calcare bianco.\nIl Quercy ha una superficie di 6.987 km\u00b2 e al censimento del 1999 contava 275.984 abitanti.\nLa provincia ha dato il nome al \"cadurcum\", una variet\u00e0 di lino.\nStoria.\nSotto i Romani il Quercy era parte dell\"'Aquitania prima\", dove il Cristianesimo giunse nel IV secolo. Nel VI secolo fu conquistato dai Franchi, divenendo nel IX secolo parte del regno franco d'Aquitania. Alla fine del X secolo era sotto il controllo del duchi di Tolosa. Durante le guerre tra Francia e Inghilterra, sotto il regno di Enrico II, gli inglesi stabilirono nella zona delle guarnigioni e nel 1259, con il Trattato di Parigi, il basso Quercy venne ceduto all'Inghilterra. I sovrani di Inghilterra e Francia confermarono e incrementarono i privilegi delle citt\u00e0 della zona, entrambi nella speranza di ingraziarsene gli abitanti. Nel 1360, secondo il Trattato di Br\u00e9tigny, l'intera provincia pass\u00f2 all'Inghilterra, ma nel 1440 gl'inglesi furono definitivamente espulsi. Nel XVI secolo il Quercy era una roccaforte protestante e teatro di sanguinose guerre di religione. Le guerre civili del regno di Luigi XIII interessarono in particolare l'area di Montauban, citt\u00e0 che nell'estate del 1621 sub\u00ec un assedio da parte delle truppe del re Luigi XIII, comandate dal medesimo."}
{"id": "3427150", "revid": "767487", "url": "https://it.wikipedia.org/wiki?curid=3427150", "title": "Chris Cacavas", "text": "Per la sua voce sofferta e per i brani acid rock tinti di folk e country \u00e8 stato spesso paragonato a Neil Young.\nBiografia.\nNato in California, di formazione musicale classica entra nel gruppo neo di Tucson dei Green on Red dove suona all'organo, per il suo modo di suonare viene accostato a Ray Manzarek dei Doors.\nTerminata la presenza nei Green on Red, imbraccia la chitarra elettrica ed inizia la carriera solista, il suo primo album \u00e8 del 1988 ed \u00e8 affiancato dalla band di supporto dei Junk Yard Love, \nNegli anni successivi ha collaborato sia su disco che dal vivo come organista con molti artisti statunitensi tra cui Steve Wynn, Dan Stuart, Giant Sand, Pat Thomas, Chris Eckman e Chris Brokaw ma anche italiani come i Lowlands o Rodrigo d'Erasmo.\nNel 2002 si \u00e8 trasferito in Germania, e lasciati i Junk Yard Love ha raccolto attorno a s\u00e9 musicisti tedeschi e italiani per nuovi progetti musicali che hanno portato alla pubblicazione di altri 4 album."}
{"id": "3427152", "revid": "767487", "url": "https://it.wikipedia.org/wiki?curid=3427152", "title": "L'Odissea (film 1911)", "text": "L'Odissea \u00e8 un film muto italiano del 1911 diretto da Francesco Bertolini e Adolfo Padovan, ispirato all\"'Odissea\" di Omero.\nIl film fu realizzato in occasione del'Salone Internazionale di Torino del 1911, in occasione del 50\u00ba anniversario dell'Unit\u00e0 d'Italia, dove fu lanciato un concorso cinematografico per film artistici, scientifici e con scopi didattici.\nTrama.\nIl racconto \u00e8 diviso in tre parti dove sono rappresentate le principali avventure di Ulisse: il \u201cPrologo\u201d, con la partenza da Itaca; le \u201cAvventure\u201d quindi gli episodi di Polifemo, le Sirene, Scilla e Cariddi, Calipso e Nausicaa nell'isola dei Feaci; il \u201cRitorno ad Itaca\u201d, con la sconfitta dei Proci, il riconoscimento di Penelope.\nRestauri.\nNel 2006 il film \u00e8 stato restaurato presso il laboratorio \"L'Immagine Ritrovata\" a Bologna."}
{"id": "3427158", "revid": "767487", "url": "https://it.wikipedia.org/wiki?curid=3427158", "title": "La cena del Borgia", "text": "La cena del Borgia \u00e8 un cortometraggio muto italiano del 1911 diretto e interpretato da Giuseppe De Liguoro.\nIl film \u00e8 uscito con i vari titoli: in Italia con \"La cena del Borgia\", in Francia con \"Le souper de Borgia\", in Inghilterra con \"The Feud of the Borgia\", in Spagna con \"La cena de los Borgias\" e in Germania con \"Das Gastmahl des Borgia\".\nTrama.\nNel ventennio che precede la fine del Quattrocento a Firenze il crudele principe e cardinale Cesare Borgia, figlio del papa Alessandro VI (Rodrigo Borgia), compie ogni genere di efferatezze per avere la strada spianata verso il potere e la conquista. Nel film si tratta di come egli uccida i suoi nemici, e in alcuni casi anche i suoi luogotenenti ed alleati, come Vitellozzo Vitelli e Oliverotto da Fermo. Egli, fingendo di essere ancora in buoni rapporti con loro, li faceva avvelenare dal boia con del vino durante delle cene, oppure li faceva strangolare. Nonostante fosse spietato, Cesare aveva l'appoggio del padre pontefice che faceva sparire tutte le prove dei delitti, ma nel 1503, quando Rodrigo muore, anche lui in misteriose circostanze, per Cesare \u00e8 la fine."}
{"id": "3427164", "revid": "767487", "url": "https://it.wikipedia.org/wiki?curid=3427164", "title": "Re Enzo (film)", "text": "Re Enzo (titolo intero: Re Enzo - Dalle cronache dell'Italica storia del 1270) \u00e8 un cortometraggio muto italiano del 1911 diretto da Giuseppe De Liguoro."}
{"id": "3427168", "revid": "1915706", "url": "https://it.wikipedia.org/wiki?curid=3427168", "title": "Canakinumab", "text": "Il Canakinumab (nome commerciale \"Ilaris\") \u00e8 un anticorpo monoclonale di tipo umano sviluppato dalla Novartis, che \u00e8 stato studiato per il trattamento di patologie quali artrite reumatoide, artrite idiopatica giovanile sistemica, BPCO, diabete tipo 1 e 2, e alcune malattie oculari. L'uso \u00e8 approvato dall'EMEA e dalla FDA nelle \"sindromi periodiche associate alla criopirina\" (cryopyrin-associated periodic syndromes) (CAPS). comprese la Sindrome di Muckle-Wells (MWS), Malattia infiammatoria multisistemica ad esordio neonatale (NOMID) / sindrome cronica infantile neurologica, cutanea, articolare (CINCA), Gravi forme di sindrome familiare autoinfiammatoria da freddo (FCAS) / orticaria familiare da freddo (FCU) un gruppo di malattie autoinfiammatorie genetiche e potenzialmente letali. Inoltre, Ilaris \u00e8 indicato per il trattamento della Sindrome periodica associata al recettore del fattore di necrosi tumorale (TRAPS) , Sindrome da iperimmunoglobulinemia D (HIDS)/deficit di mevalonato chinasi (MKD) (8)\nIl farmaco \u00e8 un anticorpo monoclonale specifico anti IL1\u03b2 (Interleuchina-1beta) ed agisce bloccandone l'attivit\u00e0 biologica.\nUno studio pubblicato su Reumatology dell'aprile 2011 indica un'efficacia superiore al triamcinolone acetonide nel trattamento di forme acute di gotta.\nIl Canakinumab \u00e8 il primo farmaco ad essere approvato, nel settembre 2011, in Giappone per il trattamento delle sindromi periodiche associate alla criopirina (CAPS).\nNelle 2017 \u00e8 stato pubblicato uno studio in cui il Canakinumab \u00e8 stato impiegato per ridurre il rischio di un secondo evento cardiovascolare, evenienza che si presenta in circa un quarto dei pazienti entro cinque anni. Dallo studio \u00e8 risultato che una iniezione trimestrale del farmaco, associata al trattamento con le statine, \u00e8 in grado di ridurre del 15% il rischio di eventi cardiovascolari (attacchi di cuore fatali e non, e ictus) nonch\u00e9 una diminuzione del 30% della necessit\u00e0 di eventi chirurgici cardiovascolari (come quello per il bypass). Si \u00e8 inoltre inaspettatamente dimostrato in grado di diminuire la mortalit\u00e0 per tumore, diminuendo del 75% la probabilit\u00e0 di morte per tumore al polmone e dimezzando la mortalit\u00e0 per tutti gli altri tipi di tumore. Tuttavia ha leggermente incrementato il rischio di morte per infezione.\nNote.\n8. https://ec.europa.eu/health/documents/community-register/2017/20170322137164/anx_137164_it.pdf"}
{"id": "3427169", "revid": "123470619", "url": "https://it.wikipedia.org/wiki?curid=3427169", "title": "Le fantasticherie del passeggiatore solitario", "text": "Le fantasticherie del passeggiatore solitario (in francese: \"Les R\u00eaveries du promeneur solitaire\") \u00e8 un'opera incompiuta e postuma di Jean-Jacques Rousseau scritta tra il 1776 e il 1778.\nStoria.\nL'opera, pubblicata postuma, venne scritta nell'ultima fase della vita dello scrittore e filosofo ginevrino Jean-Jacques Rousseau. \u00c8 l'ultimo dei suoi scritti, essendo stata progettata la parte finale probabilmente un paio di settimane prima della sua morte, perci\u00f2 il lavoro \u00e8 incompiuto. La sua redazione \u00e8 stabilita intorno agli ultimi due anni della sua vita, fino al suo rifugio nel castello di Ermenonville: di natura solitaria e un po' paranoica l'autore, nonostante una reputazione in crescita, fu costretto all'esilio dopo la poca accoglienza dei suoi dialoghi, o forse anche a causa della morte del suo protettore Louis Fran\u00e7ois de Bourbon, principe di Conti, nell'estate 1776.\nContenuto.\n\"Le fantasticherie del passeggiatore solitario\" sono al tempo stesso un'autobiografia e una riflessione filosofica: costituiscono un insieme di un centinaio di pagine.\nL'autore adopera generalmente la prima persona singolare apportando per mezzo di digressioni alcuni dettagli sulla sua vita.\nIl libro \u00e8 costituito da dieci capitoli, o passeggiate, di diversa lunghezza, che fungono da riflessioni sulla natura dell'uomo e del suo spirito. Rousseau, attraverso questo libro, presenta la filosofia della visione della felicit\u00e0, vicina alla contemplazione dello stato di atarassia, attraverso un relativo isolamento, una vita tranquilla e, soprattutto, un rapporto armonico con la natura, sviluppato dalla passeggiata, dalla contemplazione e dalla fitoterapia.\nQueste \"fantasticherie\" cercano di suscitare nel lettore un sentimento di empatia tale da permettere, attraverso l'autore, di conoscere meglio s\u00e9 stessi.\nAnche se l'opera segue cronologicamente le \"Confessioni\", sarebbe riduttivo racchiudere le due opere nella stessa categoria: queste ultime, entrambe postume, volevano innanzitutto far luce sul Rousseau-cittadino e sulla sua vita.\nAdattamento cinematografico.\nDall'opera \u00e8 stato tratto il film italiano \"Fantasticherie di un passeggiatore solitario\", diretto da Paolo Gaudio e che mescola riprese dal vivo con animazione a passo uno."}
{"id": "3427170", "revid": "1310927", "url": "https://it.wikipedia.org/wiki?curid=3427170", "title": "Denis Bojarincev", "text": "Carriera.\nClub.\nDurante la sua carriera ha giocato con numerose squadre di club, tra cui anche lo Spartak Mosca, con cui conta 92 presenze e 2 reti.\nNazionale.\nConta 6 presenze con la Nazionale russa."}
{"id": "3427171", "revid": "767487", "url": "https://it.wikipedia.org/wiki?curid=3427171", "title": "Triste oblio!", "text": "Triste oblio! \u00e8 un cortometraggio muto italiano del 1911 diretto e interpretato da Giuseppe De Liguoro."}
{"id": "3427173", "revid": "767487", "url": "https://it.wikipedia.org/wiki?curid=3427173", "title": "Boudu salvato dalle acque", "text": "Boudu salvato dalle acque (\"Boudu sauv\u00e9 des eaux\") \u00e8 un film del 1932 diretto da Jean Renoir.\nIl personaggio principale \u00e8 interpretato da Michel Simon; il soggetto \u00e8 tratto da una \"pi\u00e8ce\" teatrale di Ren\u00e9 Fauchois, a sua volta debitrice dell'atto unico \"Il coraggio\" di Augusto Novelli, rappresentato a Firenze nel marzo 1912, che ispirer\u00e0 l'omonimo film con Tot\u00f2 e Gino Cervi.\nTrama.\nA Parigi Boudu \u00e8 un \"clochard\" che decide di uccidersi gettandosi nelle acque della Senna, ma viene salvato da un libraio che lo conduce a casa sua offrendogli conforto, combattendo anche contro l'iniziale resistenza della moglie e della domestica, a causa del comportamento rozzo e ben poco civile del nuovo arrivato.\nBoudu per\u00f2 non avr\u00e0 particolare riguardo per l'uomo a cui deve la vita e non si far\u00e0 scappare l'occasione di far valere le sue doti di seduttore con le due donne di casa.\nProduzione.\nRenoir racconta: \u00abIl film successivo a \"La Chienne\" lo devo a Michel Simon. Pensavamo entrambi che la commedia di Fauchois \"Boudu sauv\u00e9 des eaux\" potesse fornire una magnifica ispirazione per un film. [...] Quel ruolo di barbone irriducibile sembrava essere stato concepito apposta per quell'attore geniale. Grazie alla reputazione di Michel Simon venne garantito il finanziamento del film\u00bb.\nRiprese.\n\u00abTutte le scene nelle vie di Parigi sono state \"rubate\", girate con un teleobiettivo che inseguiva un irriconoscibile Simon tra gente ignara\u00bb.\nAccoglienza.\nRenoir continua a raccontare: \u00abIl successo fu superiore alle nostre speranze. Il pubblico reag\u00ec con un misto di risa e furori. [\u2026] In una scena in cui Boudu si scrostava le scarpe con un copriletto di seta, gli spettatori, soprattutto le donne emettevano grida furiose, ma venivano immediatamente conquistati dalla stramberia della situazione e degli interpreti\u00bb.\nCritica.\n\u00abTutti gli aggettivi che evocano il riso possono essere impiegati per Boudu: comico, buffo, burlesco, strabiliante. Il tema di Boudu \u00e8 quello del vagabondaggio, della tentazione di passare da una classe all'altra, l'importanza del naturale e il personaggio di Boudu \u00e8 quello di un hippy ante-litteram\u00bb.\n\u00abIl personaggio di Boudu \u00e8 la deliziosa figura di un uomo libero nel senso pi\u00f9 ampio e provocatorio del termine. [\u2026] \u00c8 il simbolo di una concezione naturalistica della vita, dell'attaccamento ai piaceri semplici e sensuali dell'esistenza, ma anche dell'insofferenza per ogni vincolo astratto. Personifica insomma la porzione anarchica di Renoir che in questo film raggiunge la sua punta estrema\u00bb\nEdizioni home video.\nAl momento esiste una sola edizione italiana Home-Video del film in Dvd, edita da DNA Srl. Il film \u00e8 stato editato con il contributo dello studioso di Storia del Cinema Riccardo Cusin. Questa versione \u00e8 disponibile anche in streaming su alcune piattaforme. Il dvd contiene anche un altro film di Jean Renoir: \"Toni\" (1935), in versione originale con sottotitoli in italiano."}
{"id": "3427174", "revid": "767487", "url": "https://it.wikipedia.org/wiki?curid=3427174", "title": "Brivido fatale", "text": "Brivido fatale \u00e8 un film muto italiano del 1912 diretto da Giuseppe De Liguoro."}
{"id": "3427178", "revid": "15756", "url": "https://it.wikipedia.org/wiki?curid=3427178", "title": "Massive Assault", "text": "Massive Assault \u00e8 un videogioco di strategia a turni (con paesaggio, unit\u00e0 e strutture 3D), ambientato durante una guerra in un immaginario prossimo futuro, sviluppato da \"Wargaming.net\" e distribuito nell'anno 2004.\nModalit\u00e0 di gioco.\nCi sono varie missioni per il gioco in singolo (tre livelli di difficolt\u00e0) e sono presenti anche delle lezioni per imparare le nozioni di base del gioco (tutorial); le mappe sono poi utilizzabili per il gioco in gruppo, con una speciale applicazione, su LAN o su Internet (con modem)."}
{"id": "3427182", "revid": "81657715", "url": "https://it.wikipedia.org/wiki?curid=3427182", "title": "Mekanikos", "text": ""}
{"id": "3427183", "revid": "41824", "url": "https://it.wikipedia.org/wiki?curid=3427183", "title": "Unicameralismo", "text": ""}
{"id": "3427185", "revid": "767487", "url": "https://it.wikipedia.org/wiki?curid=3427185", "title": "Il peccato dell'ingratitudine", "text": "Il peccato dell'ingratitudine \u00e8 un film muto italiano del 1912 diretto da Giuseppe De Liguoro."}
{"id": "3427186", "revid": "76069", "url": "https://it.wikipedia.org/wiki?curid=3427186", "title": "Tidjkja", "text": ""}
{"id": "3427189", "revid": "287204", "url": "https://it.wikipedia.org/wiki?curid=3427189", "title": "Theocracy (videogioco)", "text": "Theocracy \u00e8 un videogioco di strategia in tempo reale con componenti di strategia a turni ambientato in Centro America poco prima dell'arrivo degli spagnoli, durante immaginarie guerre tra civilt\u00e0 precolombiane, in cui ci si deve occupare di un impero costruendo citt\u00e0 e controllando gli eserciti; sviluppato da Philos Laboratories e distribuito nell'anno 2000.\nModalit\u00e0 di gioco.\nLa campagna per il gioco in singolo presenta una mappa strategica a turni relativa a varie zone che poi sono gli scenari delle battaglie, che avvengono con visuale isometrica in tempo reale. Sono presenti anche delle lezioni per imparare le nozioni di base del gioco (\"tutorial\").\nInoltre \u00e8 possibile il gioco in gruppo su LAN e su Internet (con modem).\nFazioni.\nIl gioco comprende 8 differenti fazioni, ciascuna caratterizzata da un colore specifico e da sue particolarit\u00e0.\n- Atlan (blu): La fazione controllata dal giocatore.\nOccupa all'inizio la sola provincia Hall of Freedom, luogo da cui cominciare la lunga scalata verso la vittoria.\n- Axocopan (viola): Fazione confinante con il giocatore.\nQuesto potente popolo aveva sottomesso gli Atlan, ma questi a un certo punto si sono ribellati, riconquistando la loro indipendenza.\nLe loro province sono ricche di miniere di oro e di giada, ed i loro eserciti sono eterogenei e mediamente numerosi.\nUtilizzano prevalentemente sacerdoti delle stelle.\nInizialmente controllano 8 province: Crying Springs, Halls of Fear, Lizard Harbour, Mirror of Kauni, Napochka's Castle, Shark Coast, Snake Throat, Stairs of the Rain.\n- Teotitlan (azzurro): Fazione pi\u00f9 a nord della mappa.\nSi tratta del popolo pi\u00f9 antico e potente del gioco, con eserciti estremamente numerosi, eterogenei, formati anche da potenti balliste come unit\u00e0 speciali, chiamate archi magici.\nUtilizzano prevalentemente sacerdoti dello spirito.\nIn quanto conquistatori, danno poco valore alle alleanze.\nInizialmente controllano 7 province: Halls of Souls, Misty Peaks, Ratfields, Rockgates, Stairs of the Wind, Well of Souls, Wormgulch.\n- Iztahuacan (rosso): Fazione confinante a Nord con i Teotitlan e a Sud con gli Axocopan.\nSi tratta del secondo popolo pi\u00f9 potente del gioco dopo i Teotitlan.\nMolto belligerante e particolarmente zelante della magia, sar\u00e0 il primo a muovere guerra durante la partita.\nI loro eserciti sono molto numerosi, e utilizzano un numero di oggetti magici superiore a quelli degli altri popoli.\nRispetto alle altre fazioni, gli Iztahuacan contano su un utilizzo di sacerdoti pi\u00f9 vario, prediligendo per\u00f2 quelli del sole.\nInizialmente controllano 6 province: Anaconda Fields, Answering Ravines, Halls of Might, Lizard Fields, Monkey Hills, Red Fields.\n- Yaxuna (giallo): Fazione confinante a Nord con gli Axocopan e a Ovest con gli Huatepec.\nGli Yaxuna sono il terzo popolo pi\u00f9 potente del gioco, ed il secondo pi\u00f9 bellicoso dopo gli Iztahuacan.\nHanno eserciti numerosi e utilizzano come unit\u00e0 speciali i giaguari, letali in corpo a corpo, ma arma a doppio taglio in quanto divengono incontrollabili nel caso venga ucciso il domatore.\nIl loro punto debole \u00e8 la quasi mancanza di truppe da tiro fra le loro file: gli Yaxuna prediligono il combattimento a breve distanza, e utilizzano quindi quasi prevalentemente guerrieri armati di spada.\nCome sacerdoti prediligono la sfera della natura.\nDi indole aggressiva, accettano difficilmente le alleanze, ma sono molto fedeli nel caso queste vengano stipulate.\nInizialmente controllano 7 province: Halls of Honour, Huap's Dam, Inka's Gate, Silversand, Spearhills, Sword Rings, Tuap's Dam.\n- Huatepec (verde): Giovane fazione confinante unicamente a Est con gli Yaxuna.\nSi tratta della fazione pi\u00f9 ricca e pacifica del gioco.\nNon attaccher\u00e0 mai nessuno a meno che non venga attaccata per prima, e accetter\u00e0 di buon grado le trattative diplomatiche.\nHa ottimi rapporti con gli Yaxuna, da cui \u00e8 anche protetta: attaccare gli Huatepec significa inimicarsi anche gli Yaxuna.\nGli eserciti Huatepec sono formati principalmente da arcieri, e come sacerdoti prediligono la sfera della luna.\nInizialmente controllano 5 province: Hall's of Wealth, Mochi's Lagoon, Raider Paths, Root of Rivers, Tlaloc's Coast.\n- Ribelli (grigio): Province neutrali controllate da popolazioni autoctone non sottomesse ad alcuna fazione.\nLe province ribelli sono generalmente facili da conquistare, essendo difese da eserciti poco numerosi e malamente organizzati.\nAlcune province ribelli saranno accompagnate da una quest che consentir\u00e0, in caso di vittoria, di sfruttare nuove unit\u00e0 speciali nel proprio esercito.\nDue di queste regioni sono difese da nemici diversi rispetto al comune: una da demoni, ed un'altra da un drago.\n- Conquistadores (nero): Si tratta del nemico di fine gioco, i Conquistadores spagnoli capeggiati da Cortes alla conquista del Nuovo Mondo, e giungeranno nel 1519.\nSono la fazione pi\u00f9 potente in combattimento, potendo contare su unit\u00e0 corazzate e notevolmente pi\u00f9 avanzate a livello tecnologico rispetto ai popoli aztechi (utilizzano fucili e cannoni, ed hanno unit\u00e0 corazzate a cavallo), e disponendo dei gesuiti, efficaci unit\u00e0 anti-sacerdote, in grado di annullare gli effetti delle magie lanciate su di loro e i loro compagni.\nIl punto debole dei Conquistadores \u00e8 che non possono rigenerare le unit\u00e0 perdute: in pratica quindi, una volta sconfitte le 3 orde previste, verranno sconfitti."}
{"id": "3427191", "revid": "1305772", "url": "https://it.wikipedia.org/wiki?curid=3427191", "title": "Radio Italia - Mi piace", "text": "Radio Italia - Mi piace \u00e8 una compilation formata da due cd di 13 brani ognuno pubblicata il 29 marzo 2011 per la Sony Music. La compilation debutta alla sedicesima posizione nella classifica FIMI, per poi raggiungere la decima durante la terza e l'ottava settimana."}
{"id": "3427192", "revid": "767487", "url": "https://it.wikipedia.org/wiki?curid=3427192", "title": "La burla", "text": "La burla \u00e8 un film muto italiano del 1912 diretto e interpretato da Giuseppe De Liguoro."}
{"id": "3427196", "revid": "461603", "url": "https://it.wikipedia.org/wiki?curid=3427196", "title": "FC Ural Sverdlovsk Oblast", "text": ""}
{"id": "3427203", "revid": "125169236", "url": "https://it.wikipedia.org/wiki?curid=3427203", "title": "Battaglia della Vistola", "text": "La battaglia della Vistola, conosciuta anche come battaglia di Varsavia, fu uno scontro combattuto tra le forze tedesche e austro-ungariche contro quelle dell'Impero russo sul Fronte orientale durante la prima guerra mondiale. La battaglia, iniziata con un'offensiva tedesca in direzione della Vistola, si concluse dopo oltre un mese di aspri combattimenti con la vittoria dei russi che, con l'intervento di forti riserve, aggirarono i fianchi delle forze tedesche e austro-ungariche costringendole ad un ripiegamento generale.\nAntefatti.\nQuando l'esercito austro-ungarico era stato messo in rotta durante la battaglia di Galizia, l'area industriale della Slesia superiore, rimasta indifesa, fu minacciata da una possibile ulteriore offensiva russa, diretta verso il cuore della Germania. Per contrastare i preparativi russi e per dare un po' di supporto alle armate austro-ungariche, gravemente indebolite, Erich von Falkenhayn, il comandante del Deutsches Heer, ordin\u00f2 al grosso della 8. Armee di spostarsi verso l'area di Cracovia per condurre un'offensiva contro il centro dello schieramento russo, posizionato intorno a Varsavia. La 9. Armee, appena creata e comandata dal generale Paul von Hindenburg, era formata dal \"XI.\", dal \"XX.\" e dal \"XVII Armeekorps\", da un \"Gardekorps\", dal \"Kavalleriekorps\" \"\"Frommel\" e dal \"Landwehr Armeekorps\" \"Woyrsh\"\", che era un'unit\u00e0 mista formata da una divisione territoriale, proveniente dalla Slesia, e dalla \"8. Sachsen Kavallerie-Division\". Nei primi giorni di ottobre, l'armata fu rafforzata con l'aggiunta della \"35. Reserve-Division\", proveniente dalla Prussia orientale. A questo punto, Hindenburg aveva a disposizione 12 divisioni di fanteria ed una di cavalleria. La battaglia inizi\u00f2 il 28 settembre e il 30 dello stesso mese alla \"9. Armee\" si un\u00ec la \"1\u00aa Armata\" austro-ungarica.\nGli scontri di Opat\u00f3w-Klimont\u00f3w.\nPer sorvegliare l'attraversamento della \"4\u00aa\" e della \"9\u00aa Armata\" russa sulla Vistola, l'Alto Comando russo dispieg\u00f2 la \"75\u00aa divisione della Riserva\" (appartenente alla \"4\u00aa Armata\") a Radom, mentre il gruppo del generale Delsalle, che consisteva nella \"Brigata fucilieri della Guardia\", nella \"2\u00aa Brigata fucilieri\" e nella \"80\u00aa divisione della Riserva\", fu dispiegato a Opat\u00f3w-Klimont\u00f3w. Entrambi i gruppi erano protetti dalle divisioni di cavalleria del corpo d'armata del generale Nowikow. Poich\u00e9 sospettava la presenza di due o tre corpi d'armata in quell'area, Hindenburg concentr\u00f2 contro il gruppo di Delsalle l\"'XI. Armeekorps\", il \"Gardekorps\" e il \"1\u00ba corpo d'armata\" austro-ungarico. Il 3 ottobre, a Klimont\u00f3w, la \"3\u00aa\" e la \"7\u00aa divisione di cavalleria\" austriaca attaccarono la brigata di cavalleria della Guardia russa, supportate dalla \"80\u00aa divisione della Riserva\", ma vennero sconfitte e costrette a ritirarsi. A questo punto, Hindenburg non aveva alcuna idea di quanto fossero deboli in realt\u00e0 le forze di fronte a lui. In risposta alla minaccia austro-tedesca, alle forze russe in quell'area fu ordinato di ritirarsi per proprio conto. Mentre la cavalleria di Nowikow obbed\u00ec agli ordini, quella del generale Delsalle no, confidando che sarebbe stato capace di mantenere la posizione.\nIl giorno dopo, il suo gruppo fu distrutto dalle forze nemiche, nettamente superiori. Gli Imperi centrali catturarono prigionieri: solo poche unit\u00e0 russe riuscirono a fuggire. Le forze tedesche persero solamente 571 uomini, mentre le perdite austriache sono sconosciute.\nLa battaglia.\nHindenburg raggiunse la Vistola il 9 ottobre e si trovava a soli 19 km da Varsavia; in quel punto l'offensiva tedesca inizi\u00f2 a vacillare. Il generale Nikolaj Russkij, comandante del Fronte russo nordoccidentale, invi\u00f2 significative quantit\u00e0 di truppe di rinforzo contro la \"9. Armee\". A questo punto Hindenburg apprese da un prigioniero che i Russi avevano pianificato un'offensiva in Slesia. Egli, per\u00f2, continu\u00f2 a premere nell'offensiva contro Varsavia. I Tedeschi avevano poca familiarit\u00e0 con il terreno ed erano impossibilitati ad inviare rinforzi alla \"9. Armee\", permettendo cos\u00ec a Ruzsky di concentrare le sue truppe contro Hindenburg. Il 17 ottobre, Hindenburg ordin\u00f2 la ritirata ed il 31 la battaglia termin\u00f2.\nEsito.\nIl 1\u00ba novembre, la \"9. Armee\" si trovava nella stessa posizione di partenza, con la perdita di soldati. La \"1\u00aa Armata\" austro-ungarica aveva perso circa uomini. I Russi contarono morti e feriti. Questa battaglia fu il primo di numerosi tentativi da parte dei Tedeschi di catturare Varsavia. Dopo la battaglia, il \"generaloberst\" Hindenburg fu nominato comandante dell'intero Fronte orientale. La \"9. Armee\" fu presa in consegna dal generale August von Mackensen, che originariamente era stato comandante del \"XVII. Armeekorps\". Dieci giorni dopo, Hindenburg intraprese un altro tentativo di catturare Varsavia, che culmin\u00f2 nella battaglia di \u0141\u00f3dz. Nell'autunno del 1914 la superiorit\u00e0 numerica permise ai Russi di occupare una posizione di vantaggio rispetto alle forze degli Imperi centrali."}
{"id": "3427205", "revid": "767487", "url": "https://it.wikipedia.org/wiki?curid=3427205", "title": "La statua di carne (film 1912 De Liguoro)", "text": "La statua di carne \u00e8 un film muto italiano del 1912 diretto da Giuseppe De Liguoro."}
{"id": "3427208", "revid": "767487", "url": "https://it.wikipedia.org/wiki?curid=3427208", "title": "Aleg", "text": "Aleg, trascritta letteralmente Al\u0101k ), \u00e8 una citt\u00e0 della Mauritania capoluogo della Regione di Brakna.\nLa citt\u00e0 \u00e8 un grosso centro agricolo (cereali e gomma arabica) nel settore sud-occidentale del Paese.\nAleg \u00e8 stata al centro delle cronache mondiali il 24 dicembre 2007 quando in un attentato, rivendicato da un gruppo terroristico che fa capo ad al-Q\u0101\u02bfida, furono uccisi 4 turisti francesi ed uno fu ferito gravemente.\n\u00c8 la citt\u00e0 natale dell'ex presidente della Mauritania, Sidi Mohamed Ould Cheikh Abdallahi."}
{"id": "3427209", "revid": "767487", "url": "https://it.wikipedia.org/wiki?curid=3427209", "title": "Chisamba Lungu", "text": "Carriera.\nClub.\nHa iniziato la sua carriera nel club zambiano dello Zanaco, per poi passare nel club georgiano del Baia Zugdidi nel 2009.\nNel 2010 si trasferisce alla squadra russa dell'Ural.\nNazionale.\nNel 2008 debutta con la Nazionale Under-20 zambiana, mentre nel 2010 debutta con la Nazionale maggiore. Nel 2012 partecipa con essa alla Coppa d'Africa vinta dalla sua nazionale."}
{"id": "3427212", "revid": "767487", "url": "https://it.wikipedia.org/wiki?curid=3427212", "title": "Redenzione di un'anima", "text": "Redenzione di un'anima \u00e8 un cortometraggio muto italiano del 1912 diretto e interpretato da Giuseppe De Liguoro."}
{"id": "3427219", "revid": "767487", "url": "https://it.wikipedia.org/wiki?curid=3427219", "title": "San Giorgio cavaliere", "text": "San Giorgio cavaliere \u00e8 un film muto italiano del 1912 diretto da Giuseppe De Liguoro."}
{"id": "3427220", "revid": "120797750", "url": "https://it.wikipedia.org/wiki?curid=3427220", "title": "DSM (azienda)", "text": "DSM (nome completo Koninklijke DSM N.V., o Royal DSM N.V.) \u00e8 una multinazionale olandese con sedi in tutto il mondo e attiva nei settori scienza della vita e scienza dei materiali. Opera in svariati settori: prodotti ed integratori alimentari, igiene personale, alimentazione, prodotti farmaceutici, dispositivi medicali, industria automobilistica, vernici, elettricit\u00e0 ed elettronica, tutela della vita, energie alternative e materiali a base biologica.\nLa societ\u00e0 \u00e8 quotata da NYSE Euronext alla Borsa di Amsterdam ed \u00e8 tra le prime 30 multinazionali chimiche nel mondo per fatturato.\nStoria.\nDSM \u00e8 stata fondata nel 1902 come societ\u00e0 statale per l'estrazione del carbone. Nel corso degli anni si \u00e8 diversificata nei fertilizzanti e in altri prodotti chimici, soprattutto tra il 1965 (quando fu presa la decisione di dismettere gradualmente l'attivit\u00e0 estrattiva) e il 1973 quando fu chiusa l'ultima miniera. Nel 1989 DSM \u00e8 stata privatizzata e le sue azioni quotate in borsa.\nIl nome DSM \u00e8 l'acronimo della traduzione inglese del nome originale olandese della societ\u00e0, \"De Nederlandse Staatsmijnen\" (Miniere olandesi di stato). Nel 1973, dopo la chiusura dell'ultima miniera, la societ\u00e0 ha deciso di usare l'acronimo come nome."}
{"id": "3427221", "revid": "110157", "url": "https://it.wikipedia.org/wiki?curid=3427221", "title": "Circondario di Aschersleben-Sta\u00dffurt", "text": "Il circondario di Aschersleben-Sta\u00dffurt (in tedesco Landkreis Aschersleben-Sta\u00dffurt) era un circondario della Sassonia-Anhalt di 93.630 abitanti, che aveva come capoluogo Aschersleben.\nVenne creato il 1\u00ba luglio 1994, raccogliendo la quasi totalit\u00e0 del territorio dei circondari di Aschersleben e Sta\u00dffurt, e parte del territorio del circondario di Hettstedt. Il 1\u00ba luglio 2007 \u00e8 stato poi unito con i circondari di Bernburg e Sch\u00f6nebeck, a formare il nuovo circondario del Salzlandkreis."}
{"id": "3427231", "revid": "36426", "url": "https://it.wikipedia.org/wiki?curid=3427231", "title": "Chiesa di Santa Maria Assunta in Castellare", "text": "La chiesa di Santa Maria Assunta in Castellare si trova in via del Castellare a Pescia, in provincia di Pistoia, diocesi di Pescia.\nStoria e descrizione.\nLa chiesa, situata anticamente fuori dall'abitato, era dipendente dalla chiesa di San Michele di Pescia e nel 1785 fu eretta a parrocchia autonoma dal vescovo Francesco Vincenti. Esternamente si presenta con un semplice parato murario in pietra, che evidenza le forme architettoniche, ben visibili nei dintorni grazie alla posizione rialzata, su un piccolo poggio. A navata unica, \u00e8 dotata di un'ampia abside e di un campanile settecentesco."}
{"id": "3427232", "revid": "36426", "url": "https://it.wikipedia.org/wiki?curid=3427232", "title": "Chiesa di San Michele (Pescia)", "text": ""}
{"id": "3427233", "revid": "287204", "url": "https://it.wikipedia.org/wiki?curid=3427233", "title": "26656 Samarenae", "text": "26656 Samarenae \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2535295\u00a0UA e da un'eccentricit\u00e0 di 0,1372450, inclinata di 9,86704\u00b0 rispetto all'eclittica."}
{"id": "3427241", "revid": "28592", "url": "https://it.wikipedia.org/wiki?curid=3427241", "title": "Gran Principe di Tver'", "text": ""}
{"id": "3427243", "revid": "287204", "url": "https://it.wikipedia.org/wiki?curid=3427243", "title": "26659 Skirda", "text": "26659 Skirda \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2316354\u00a0UA e da un'eccentricit\u00e0 di 0,1798484, inclinata di 4,07200\u00b0 rispetto all'eclittica."}
{"id": "3427244", "revid": "287204", "url": "https://it.wikipedia.org/wiki?curid=3427244", "title": "26660 Samahalpern", "text": "26660 Samahalpern \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3233247\u00a0UA e da un'eccentricit\u00e0 di 0,0881781, inclinata di 9,07306\u00b0 rispetto all'eclittica."}
{"id": "3427246", "revid": "767487", "url": "https://it.wikipedia.org/wiki?curid=3427246", "title": "Giuseppe Verdi nella vita e nella gloria", "text": "Giuseppe Verdi nella vita e nella gloria \u00e8 un film muto italiano del 1913 diretto da Giuseppe De Liguoro.\nTrama.\nIl film ripercorre la vita di Giuseppe Verdi, grande musicista del Risorgimento noto per aver composto moltissime famose opere quali il \"Nabucco\", \"Aida\", \"Rigoletto\", \"La traviata\" e molte altre."}
{"id": "3427248", "revid": "39645916", "url": "https://it.wikipedia.org/wiki?curid=3427248", "title": "Lago Balhas", "text": ""}
{"id": "3427249", "revid": "2373", "url": "https://it.wikipedia.org/wiki?curid=3427249", "title": "Lingua Hindustani", "text": ""}
{"id": "3427250", "revid": "31269", "url": "https://it.wikipedia.org/wiki?curid=3427250", "title": "Le avventure di Rex Rider", "text": "Le avventure di Rex Rider (\"The Range Rider\") \u00e8 una serie televisiva statunitense in 79 episodi andati in onda per la prima volta nel corso di tre stagioni dal 1951 al 1953 sulla rete CBS. Un episodio, non compreso nelle tre stagioni, fu trasmesso solo nel 1959.\nLa serie fu prodotta dalla Flying A Productions dell'attore e produttore Gene Autry (produttore anche di altre serie del genere western negli anni cinquanta come \"Le avventure di Gene Autry\" e \"Le avventure di Campione\"). Tra le guest star: Brad Johnson, I. Stanford Jolley e Harry Lauter. Negli Stati Uniti alcuni episodi selezionati della serie furono raccolti e pubblicati in cinque volumi in DVD dalla Alpha Home Entertainment nel 2007.\nTrama.\nRex Rider (nella versione originale denominato solo \"the range rider\"), in sella al suo cavallo Rawhide, \u00e8 un pistolero rinomato per la sua abilit\u00e0 con le pistole, rispettato anche dalle comunit\u00e0 degli indiani e impegnato a catturare criminali e banditi. Lo segue nelle sue avventure il suo amico Dick West con il suo cavallo Lucky.\nCuriosit\u00e0.\nNell'episodio della serie televisiva \"A-Team\" intitolato \"\" (\"When You Coming Back, Range Rider?\", seconda stagione), Murdock in una scena \u00e8 intento a guardare un episodio de \"Le avventure di Rex Rider\" nella sua camera dell'ospedale psichiatrico. In seguito fa la parte del personaggio di Rex Rider (da lui denominato semplicemente \"il ranger a cavallo\" nella versione doppiata in italiano) e indossa una maschera di Rex ritagliata da una scatola di cereali."}
{"id": "3427251", "revid": "1031941", "url": "https://it.wikipedia.org/wiki?curid=3427251", "title": "Ezechiele Huerta Guti\u00e9rrez", "text": "Padre di una numerosa prole, lavorava come organista. Fu arrestato la mattina del 2 aprile 1927, avendo due fratelli presbiteri, Eduardo e Jos\u00e9 Refugio.\nTorturato nelle celle del comando della polizia fin quando non perse conoscenza. Il giorno dopo, insieme al fratello, fu fucilato nel cimitero municipale."}
{"id": "3427252", "revid": "57342", "url": "https://it.wikipedia.org/wiki?curid=3427252", "title": "Giovanni Panetta", "text": "Biografia.\nEletto alla Camera nel 1996, muore in un incidente automobilistico nei pressi di Anagni. Sposato, aveva due figli."}
{"id": "3427256", "revid": "287204", "url": "https://it.wikipedia.org/wiki?curid=3427256", "title": "Vladimir Alekseevi\u010d Potkin", "text": "Divent\u00f2 Maestro Internazionale nel 1999 e Grande maestro nel 2001, all'et\u00e0 di 19 anni.\nTra i migliori risultati della sua carriera il 2\u00ba posto a Kiev nel 2001, il 1\u00ba posto nel torneo \"Internet KO\" di Dos Hermanas nel 2003, il 2\u00ba posto nel Capablanca Memorial dell'Avana nel 2009.\nNell'aprile del 2011 ha vinto il 12\u00ba Campionato europeo individuale di Aix-les-Bains in Francia. In settembre gioca la Coppa del Mondo di scacchi 2011 dove giunge agli ottavi di finale, eliminato da Alexander Grischuk dopo aver battuto Jurij \u0160ul'man, Alexei Shirov e Nikita Vitjugov.\n\u00c8 stato per lungo tempo uno dei secondi di Lewon Aronyan. Ha svolto lo stesso compito successivamente per Sergej Karjakin durante il Mondiale 2016 e, da allora, per Jan Nepomnja\u0161\u010dij.\nNelle lista FIDE di novembre 2011 raggiunge il suo record Elo, con 2684 punti (62\u00ba al mondo, 17\u00ba tra i giocatori russi)."}
{"id": "3427257", "revid": "729019", "url": "https://it.wikipedia.org/wiki?curid=3427257", "title": "Windows Live Family Safety Filter", "text": "Introduzione.\nWindows Live Family Safety Filter \u00e8 un programma appartenente alla suite Windows Live Essentials di Microsoft, il cui scopo \u00e8 quello di monitorare e regolare la navigazione ad Internet su un computer. Viene utilizzato come programma di parental control dai genitori per proteggere i figli dalle minacce riscontrabili durante la navigazione in Internet, come la visualizzazione di materiale pornografico e pedopornografico o relativo a droghe, fumo e alcool, armi, gioco d'azzardo. Windows Live Family Safety Filter \u00e8 diviso in due moduli:\nIl modulo accessibile online, al sito web http://fss.live.com/ , richiede un Windows Live ID e permette di configurare il parental control online, nonch\u00e9 di visualizzare i tabulati sulle attivit\u00e0 svolte in rete dal computer protetto.\nIl modulo installabile nel computer: permette di controllare la navigazione in Internet e di registrare le attivit\u00e0 in rete, sulla base delle impostazioni configurate nell'interfaccia online. Viene quindi richiesto l'inserimento del Windows Live ID utilizzato per la configurazione. Il programma non divulga la password dell'ID all'utilizzatore del computer. L'inserimento dell'ID nel programma \u00e8 necessario per scaricare le impostazioni aggiornate, nel caso queste vengano modificate, e per registrare le attivit\u00e0 in rete compiute attraverso il computer nel quale il programma \u00e8 installato.\nStoria.\nIl programma si chiamava, all'origine, OneCare Family Safety. Una volta che Microsoft ha ritirato dal commercio la suite di sicurezza OneCare, sostituendola con Microsoft Security Essentials, il programma ha mutato nome in Windows Live Family Safety Filter. Attualmente il programma \u00e8 parte della suite Windows Live Essentials.\nFunzionalit\u00e0.\nControllo remoto del parental control attraverso il Windows Live ID.\nImpostazione dei criteri di blocco dei contenuti web, sia per mezzo di settaggi preimpostati, sia per mezzo di impostazioni manuali.\nRegistri di monitoraggio della navigazione in Internet.\nPossibilit\u00e0 di interfacciare il programma con l'utility \"Controllo Genitori\" presente a partire da Windows Vista, sfruttando anche i limiti di orario e le restrizioni sull'utilizzo dei programmi."}
{"id": "3427262", "revid": "1573940", "url": "https://it.wikipedia.org/wiki?curid=3427262", "title": "Theriella", "text": "Theriella \u00e8 un genere di ragni appartenente alla famiglia Salticidae.\nDistribuzione.\nLe tre specie oggi note di questo genere sono diffuse in Brasile e Argentina.\nTassonomia.\nA dicembre 2010, si compone di tre specie:"}
{"id": "3427263", "revid": "767487", "url": "https://it.wikipedia.org/wiki?curid=3427263", "title": "Fiori d'amore... fiori di morte", "text": "Fiori d'amore... fiori di morte \u00e8 un film muto italiano del 1914 diretto da Giuseppe De Liguoro."}
{"id": "3427264", "revid": "203463", "url": "https://it.wikipedia.org/wiki?curid=3427264", "title": "Vladimir Potkin", "text": ""}
{"id": "3427265", "revid": "39646074", "url": "https://it.wikipedia.org/wiki?curid=3427265", "title": "Alteterre", "text": ""}
{"id": "3427267", "revid": "1305772", "url": "https://it.wikipedia.org/wiki?curid=3427267", "title": "Balqa\u0161", "text": ""}
{"id": "3427268", "revid": "46931", "url": "https://it.wikipedia.org/wiki?curid=3427268", "title": "The Range Rider", "text": ""}
{"id": "3427273", "revid": "729019", "url": "https://it.wikipedia.org/wiki?curid=3427273", "title": "Panzer-Division Clausewitz", "text": "La Panzer-Division Clausewitz (divisione corazzata \"Clausewitz\") fu l'ultima formazione corazzata tedesca a essere creata durante la seconda guerra mondiale. Nata nell'aprile 1945, quando cess\u00f2 di esistere, circa tre settimane dopo, i suoi organici non erano ancora completi.\nStoria.\nFormazione.\nNell'aprile 1945 il \"Generalleutnant\" Martin Unrein venne richiamato dal fronte orientale e nominato comandante della \"Panzer-Division Clausewitz\" in via di formazione (sar\u00e0 anche l'unico a ricoprire tale ruolo). Gli ordini erano di allestire il prima possibile una formazione combattente nella citt\u00e0 di Schleswig, ma il 5 aprile l'OKW (l'alto comando della \"Wehrmacht\") cambi\u00f2 idea e disse di impostare la divisione nell'area di Lauenburg, trasferendo altres\u00ec l'unit\u00e0 di Unrein sotto il controllo della 12\u00aa armata. Vennero fatti affluire uomini dalla \"Gro\u00dfdeutschland\" e dalla \"233. Panzer-Division\"; mezzi corazzati e di altro tipo arrivarono da una scuola militare vicino a Lubecca e dalla \"Panzer-Division Feldherrnhalle\"; artiglieria, truppe di supporto e antiaeree giunsero dal gruppo di armate \"Blumentritt\"; dalla \"Panzer-Division Holstein\" provennero invece gli elementi che formarono il comando e il battaglione comunicazioni.\nNon vennero assegnati i numeri alle unit\u00e0 in via di allestimento, perch\u00e9 l'OKH (alto comando dell'esercito) intendeva farlo in un secondo momento. Nonostante l'eterogeneit\u00e0 dei soldati, questi erano quasi tutti veterani del fronte, spesso fatti ritornare da periodi di convalescenza, inoltre i carristi, essendo ex membri di una scuola di addestramento, erano degli esperti nel loro campo. In ben altra situazione versavano invece i carri armati e le relative munizioni, entrambi mal funzionanti, pertanto si dovettero far arrivare alcuni Panzer III, Panzer IV e Panzer V Panther. Nessun cannone era adatto per il tiro di artiglieria. Grave anche la mancanza di mezzi, che in complesso raggiunsero solo il 20% della forza nominale di cui in teoria avrebbe goduto una divisione. Scarsi anche i rifornimenti.\nIn combattimento.\nIl 10 o 11 aprile il generale Unrein fu raggiunto dall'ordine di spostare la divisione Clausewitz, di cui doveva essere completato velocemente l'organico, a nord di Uelzen, sotto il gruppo d'armate Blumentritt, inizialmente con il compito di restare in riserva, pronta a entrare in prima linea se le truppe britanniche avessero sfondato le difese a sud di Uelzen (dove tra l'altro stava il comando della Clausewitz, a Emmendorf) nell'ambito di un attacco in direzione dell'Elba. I soldati arrivarono a destinazione via treno lo stesso giorno, ma data la situazione critica a essi vennero aggregati circa 20 carri armati, 10 cannoni e un battaglione da ricognizione gi\u00e0 presenti nell'aerea, e la Clausewitz dovette schierarsi in postazione di combattimento a sud di Uelzen.\nIl 12 aprile arriv\u00f2 l'attacco dell'esercito britannico, respinto. Il giorno dopo, il 13 aprile, la divisione, eccezion fatta per due battaglioni panzergrenadier e dieci cannoni, lasci\u00f2 il comando delle operazioni a una divisione di fanteria e si ritir\u00f2 nelle retrovie, entrando in seno al XXXIX corpo d'armata corazzato. Hitler in persona sped\u00ec a quest'ultima unit\u00e0 gli ordini da seguire: spingersi a sud verso Helmstedt aggirando i fianchi delle unit\u00e0 angloamericane e stabilire contatti con la 11\u00aa armata impegnata nell'Harz; se venivano avvistati reparti nemici spingersi verso est oltre l'Elba, la Clausewitz avrebbe dovuto allora contrattaccare verso ovest.\nUnreim decise, con il consenso del corpo d'armata ma solo dopo aver completato i quadri della Clausewitz, di spostare il fronte che andava da Wittingen a Salzwedel verso Fallersleben e l'Harz, e per far questo allest\u00ec, nel tempo, quattro \"Kampfgruppe\": il primo e il secondo vennero inseriti a nord del canale Weser-Elba, il terzo doveva attraversare il canale e il quarto resisteva a sud di R\u00e4tzingen contro unit\u00e0 americane. All'OKW non piacque la proposta di aspettare fino al 17 o 18 aprile, e ordin\u00f2 di procedere immediatamente con il piano d'azione. Prima di procedere verso sud, tuttavia, il XXXIX corpo d'armata chiese a Unreim di attaccare i britannici a Holdenstedt che stavano minacciando i fianchi del fronte. Nella notte del 14 aprile Unreim distacc\u00f2 a questo scopo circa 100 veicoli, tra cui una ventina di carri e dieci semoventi d'artiglieria, che distrussero le postazioni nemiche mettendo fuori uso circa 40 carri. Fermati gli attacchi britannici, il gruppo si riforn\u00ec in tutta fretta per continuare l'avanzata verso sud toccando, il 15 aprile, Borgentreich, Schmolau e Reddigau. Il 16 aprile il \"Kampfgruppe\" I della Clausewitz arriv\u00f2 a Gifhorn e Salzwedel, dove distrusse alcune avanguardie nemiche, quindi aspett\u00f2 rinforzi (\"Kampfgruppe\" II) che arrivarono in giornata ma che non l'aiutarono a procedere rapidamente oltre il canale Weser-Elba, essendo la zona fittamente presidiata da piccoli gruppi angloamericani. Il 18 aprile vennero persi tutti i contatti col \"Kampfgruppe\".\nLo stesso 18 aprile venne mandato avanti un terzo \"Kampfgruppe\" formato nella teoria da 12 tra carri armati e semoventi d'assalto, una compagnia da ricognizione, due battaglioni \"panzergrenadier\", due battaglioni di antiaerea leggera e un battaglione di antiaerea pesante, e uomini addetti alle comunicazioni e facenti parte dei quartier generali della divisione Clausewitz e del XXXIX corpo d'armata. Gli inglesi bloccarono per\u00f2 a Schlieckau i due battaglioni \"panzergrenadier\" che vennero cos\u00ec riprogrammati come quarto \"Kampfgruppe\" con lo scopo di avanzare verso Brome e Fallersleben a partire dalla sera del 19 aprile. In aggiunta, sempre a causa del fuoco britannico, neanche le artiglierie antiaeree riuscirono a raggiungere il punto d'incontro del terzo \"Kampfgruppe\". L'OKW premette per prendere in mano la situazione, cos\u00ec il generale Unrein indirizz\u00f2 il terzo \"Kampfgruppe\" (forte quindi di 10-15 tra carri armati e semoventi d'artiglieria, mezzo battaglione da ricognizione, una compagnia del genio e 1/3 di un battaglione comunicazioni) alla volta dei boschi situati 15\u00a0km a sud di Wittingen. Durante il viaggio la formazione si divise e alcuni carri andarono distrutti a Haselhorst per opera dei cannoni anticarro statunitensi, ma il generale Unrein riusc\u00ec a raggruppare la maggior parte dei soldati a sud di Lindhof.\nI giorni seguenti furono i pi\u00f9 duri per i sopravvissuti della divisione Clausewitz. Verso le 8:00 del 19 aprile gli statunitensi aprirono il fuoco con la loro artiglieria colpendo in poco tempo uomini e mezzi. Altri elementi si persero e caddero prigionieri, e l'aviazione statunitense colp\u00ec l'ormai esile \"Kampfgruppe\" III per tutto il giorno. La marcia prosegu\u00ec anche il 20 aprile e durante la notte Unrein ordin\u00f2 di impossessarsi di un ponte per raggiungere Fallersleben. Vennero persi due carri armati e alcuni veicoli, ma l'attacco ebbe successo e la colonna tedesca si stabil\u00ec nella cittadina, perdendo per\u00f2 altri due carri. Unrein, con cinque veicoli, raggiunse la zona meridionale di Abbenrode, ma il resto della sua unit\u00e0, senza carburante e pesantemente colpita dall'artiglieria nemica, rimase bloccato a Fallersleben e Bornum e non riusc\u00ec pi\u00f9 a riprenderne i contatti (i soldati si arresero quello stesso 21 aprile).\nNel pomeriggio gli americani individuarono il piccolo gruppo di Unrein (10 ufficiali e una sessantina di soldati) e gli intimarono di consegnarsi entro il calar della notte, ma l'ormai ex comandante della divisione corazzata Clausewitz divise i suoi uomini in dieci piccoli gruppi a cui ordin\u00f2 di raggiungere la 12\u00aa armata, situata a est dell'Elba. Unrein prosegu\u00ec a piedi e in bicicletta fino al 24 aprile, quando venne catturato da un'unit\u00e0 esplorante dell'esercito statunitense a Roxf\u00f6rde.\nDecorazioni.\nSolo tre soldati di questa divisione ricevettero una decorazione militare, la Croce di Cavaliere della Croce di Ferro, anche se due casi non sono confermati. I soldati erano Friedrich Anding, sottotenente, Johann-Nepomuk St\u00fctzle, caporal maggiore, e Gustav Walle, maggiore. I casi non confermati sono gli ultimi due."}
{"id": "3427275", "revid": "228587", "url": "https://it.wikipedia.org/wiki?curid=3427275", "title": "Gaspare Guercio", "text": "Fu un significativo artista del barocco siciliano, soprattutto scultore ma anche architetto progettista di decorazioni.\nBiografia.\nFu avviato al mestiere di scultore dal padre valente \"marmoraio\" e scultore. Cominci\u00f2 la sua attivit\u00e0, con l'aiuto di Niccol\u00f2 Travaglia, come scalpellino e poi scultore, maturando comunque anche competenze come architetto. Nel 1635 gli fu affidata la sistemazione della piazza antistante la chiesa di Sant'Antonino. \nNel 1639 fu anche nominato architetto regio e nel 1643 architetto del Senato palermitano come anche altri scultori prima e dopo di lui.\nEbbe prestigiose commissioni a Palermo come la ricostruzione di Porta Nuova (1669) e l'esecuzione delle statue delle sante protettrici per la balaustra del Duomo. Nella Cattedrale scolp\u00ec anche la statua di san Giovanni per la Cappella del Crocifisso e il Sepolcro per l'arcivescovo Martino Le\u00f3n.\nEbbe come allievo e collaboratore Gaspare Serpotta, padre del pi\u00f9 famoso Giacomo Serpotta."}
{"id": "3427278", "revid": "1543377", "url": "https://it.wikipedia.org/wiki?curid=3427278", "title": "James Gunn's PG Porn", "text": "James Gunn's PG Porn \u00e8 una webserie creata dai fratelli Brian, James e Sean Gunn nel 2008. Gli sketch, della durata di circa 5 minuti, sono parodie di film pornografici durante i quali un fatto divertente e imprevisto precede sempre il presunto atto sessuale. In ogni episodio recitano un noto attore \"tradizionale\" e un'attrice o modella pornografica.\nL'episodio pilota pubblicato su Spike.com \u00e8 stato visualizzato oltre un milione di volte in una settimana, ed \u00e8 stato inserito in \"The Must List\" di Entertainment Weekly. Successivamente Spike ha commissionato altri 11 episodi della serie.\n\"PG Porn\" ha ricevuto due nomination agli Streamy Awards del 2010, \"Best Directing for a Comedy Web Series\" e \"Best Guest Star in a Web Series\".\nEpisodi.\nLa produzione dei 12 episodi inizialmente previsti \u00e8 stata interrotta senza alcun comunicato ufficiale dopo la pubblicazione dell'ottavo, \"Genital Hospital\", nel luglio 2009. Tutti gli episodi sono diretti da James Gunn, tutte le musiche sono composte da Tyler Bates.\nIl quinto episodio, \"Squeal Happy Whores\" (scritto in collaborazione con la cantautrice Terra Naomi) \u00e8 l'unico della serie a non essere stato pubblicato su Spike.com in quanto il contenuto \u00e8 stato ritenuto troppo volgare. Il video \u00e8 disponibile sul canale YouTube di James Gunn."}
{"id": "3427279", "revid": "729019", "url": "https://it.wikipedia.org/wiki?curid=3427279", "title": "Incursione del Kampfgruppe Peiper", "text": "L'incursione del Kampfgruppe Peiper fu uno degli episodi pi\u00f9 drammatici e importanti dell'offensiva delle Ardenne, sferrata dall'Esercito tedesco nel dicembre 1944, durante la seconda guerra mondiale. Un gruppo da combattimento corazzato delle Waffen-SS, al comando dell'\"obersturmbannf\u00fchrer\" Joachim Peiper, veterano del Fronte orientale, noto per la sua spietata efficienza, penetr\u00f2 in profondit\u00e0 nelle linee americane, partendo dal varco di Losheim, e nei primi giorni dell'offensiva fece rapidi progressi, superando deboli resistenze e seminando il panico nelle retrovie ed anche nei comandi americani.\nIn un primo momento le forze corazzate guidate da Peiper sembrarono mettere in pericolo lo stesso quartier generale della 1\u00aa Armata statunitense a Spa e giunsero pericolosamente vicini ai grandi depositi di carburante a nord di Stavelot, facendo temere un disastro per gli alleati. L'avanzata fu caratterizzata anche da episodi di ingiustificata violenza contro prigionieri americani e civili belgi, sommariamente fucilati da reparti del \"kampfgruppe\". Dopo pochi giorni, per\u00f2 il \"kampfgruppe\" Peiper venne seriamente intralciato da reparti del genio americani che ne ostacolarono in ogni modo l'avanzata. Inoltre, non sostenuto dagli altri reparti della 1. SS-Panzer-Division \"Leibstandarte SS Adolf Hitler\", l'\"obersturmbannf\u00fchrer\" Peiper si trov\u00f2 sempre pi\u00f9 isolato in avanti, mentre gli americani facevano convergere potenti riserve per contrastarne l'avanzata e accerchiarlo.\nDopo essere stato tagliato fuori e circondato il \"kampfgruppe\" si batt\u00e9 ancora strenuamente per giorni in attesa di soccorsi dall'esterno; il 23 dicembre Peiper, rimasto completamente privo di carburante e rifornimenti, dovette iniziare la ritirata a piedi dopo aver abbandonato il materiale pesante. Il 26 dicembre i resti del \"kampfgruppe\", ridotti a 800 uomini senza mezzi motorizzati, rientrarono nelle linee tedesche dopo aver fallito la loro missione. L'avanzata del \"kampfgruppe\" Peiper fu la pi\u00f9 pericolosa dei primi giorni dell'offensiva e la sola che, per rapidit\u00e0 e audacia, giunse vicina ad un successo strategico, secondo gli schemi operativi previsti dal comando tedesco.\nL'attacco della 6. Panzerarmee.\nNella pianificazione dettagliata dell'OKW e del Gruppo d'armate B del feldmaresciallo Model il ruolo principale dell'operazione Herbstenebel era stato assegnato alla 6. Panzerarmee, appena organizzata al comando del fidato generale delle Waffen-SS Josef Dietrich e costituita principalmente dal I. e dal II. SS-Panzerkorps con le loro quattro Panzer-Divisionen SS veterane del fronte orientale e della battaglia di Normandia. In particolare spettava al \"I. SS-Panzerkorps\" del generale Hermann Priess sferrare, con la 12. SS-Panzer-Division \"Hitlerjugend\" e la 1. SS-Panzer-Division \"Leibstandarte SS Adolf Hitler\", l'attacco iniziale tra Monschau e Saint-Vith, sfondare rapidamente le linee americane (anche con il concorso delle divisioni \"Volksgrenadier\" 12\u00aa e 277\u00aa) e poi lanciarsi audacemente in profondit\u00e0 per effettuare un'avanzata fulminea fino alla Mosa tra Huy e Liegi.\nI progetti del comando tedesco prevedevano di raggiungere queste posizioni in due o tre giorni e di conquistare d'assalto teste di ponte sul fiume per aprire la strada all'intervento del \"II. SS-Panzerkorps\" del generale Wilhelm Bittrich che avrebbe proseguito la marcia direttamente verso Anversa. Il progetto, con i suoi tempi estremamente ristretti e con la sua pianificazione troppo rigida, non teneva sufficientemente conto delle difficolt\u00e0 tattiche del terreno, boscoso, con poche vie di comunicazione e solcato da numerosi corsi d'acqua, del clima invernale ed anche delle possibilit\u00e0 da parte delle difese americane di rallentare l'avanzata.\nPer velociazzare al massimo la marcia ed evitare possibili intasamenti e confusioni logistiche, alle due divisioni corazzate del \"I. SS-Panzerkorps\" vennero assegnate direzioni di marcia separate e indicate dettagliatamente sulle cosiddette \"Rollbahn\"; le tre pi\u00f9 settentrionali (A, B e C) dovevano essere seguite dalla 12. SS \"Hitlerjugend\", attraverso Elsenborn, B\u00fctgenbach, Malmedy, Spa, Liegi, mentre alla 1. SS-Panzer-Division \"Leibstandarte\" spettarono le due direzioni pi\u00f9 meridionali (\"Rollbahn\" D e E), attraverso Losheim, Lieugneville, Vielsalm, Werbomont, Huy. Le due divisioni corazzate delle SS organizzarono potenti raggruppamenti tattici per sfruttare queste vie di accesso e sbaragliare rapidamente le difese americane, in teoria non molto consistenti ed ignare del pericolo.\nQuindi il generale Hugo Kraas, comandante della 12. SS \"Hitlerjugend\" dirott\u00f2 il \"kampfgruppe\" M\u00fcller (elementi meccanizzati del \"SS-Panzergrenadier-Regiment 25\" e cacciacarri del \"SS-Panzerj\u00e4ger-Abteilung 12\") sulla \"Rollbahn\" B, ed il \"kampfgruppe\" K\u00fchlmann (costituito dal grosso dei mezzi corazzati del \"Panzer-Regiment 12\", un battaglione di cacciacarri pesanti, il \"SS-Panzerj\u00e4ger-Abteilung 560\", e panzergrenadier) e il \"kampfgruppe\" Bremer (con il battaglione da ricognizione meccanizzato della divisione) sulla \"Rollbahn C\", considerata la rotta di avanzata principale; mentre alla 1. SS \"Leibstasndarte\" il generale Wilhelm Mohnke, organizz\u00f2 un \"kampfgruppe\" Hansen, con il \"SS-Panzergrenadier-Regiment 1\" e i cacciaccari del \"SS-Panzerj\u00e4ger-Abteilung 1\") ed un \"kampfgruppe\" Knittel (con il battaglione da ricognizione della divisione) lungo la \"Rollbahn\" E. Sulla \"Rollbahn\" D avrebbe invece dovuto avanzare il \"kampfgruppe\" Sandig con i panzergrenadier del \"SS-Panzergrenadier-Regiment 2\" e soprattutto il \"kampfgruppe\" Peiper, al comando del tenente colonnello Joachim Peiper.\nL'odissea del Kampfgruppe Peiper.\nOrganizzazione e forza del \"kampfgruppe\".\nUfficiale molto esperto e combattivo, nonostante la giovane et\u00e0, Joachim Peiper, aveva percorso tutta la sua carriera nella \"Leibstandarte\", mettendosi ripetutamente in evidenza prima alla testa di reparti meccanizzati di panzergrenadier e quindi con i panzer della divisione, ottenendo la prestigiosa decorazione della Croce di Cavaliere della Croce di Ferro con foglie di quercia. Particolarmente temuto per la sua aggressivit\u00e0 e audacia, aveva guidato i suoi uomini con grande successo soprattutto sul fronte orientale, anche se il suo reparto aveva costellato le sue imprese di episodi di rappresaglie e violenze su civili e prigionieri.\nInviato in Italia nel settembre 1943, Peiper era stato protagonista anche della tragica rappresaglia di Boves, mettendo ancora una volta in mostra una grande energia, ma anche la spietatezza dei suoi metodi. Trasferito sul fronte occidentale, dopo un nuovo periodo trascorso all'est caratterizzato da durissime battaglie invernali, aveva combattuto in Normandia contribuendo soprattutto a bloccare con i suoi panzer l'operazione Goodwood, sferrata nel luglio 1944 dai britannici. Dopo aver subito un crollo nervoso nelle ultime fasi della battaglia di Normandia, il tenente colonnello Peiper rientrava ora in campo alla testa del raggruppamento meccanizzato pi\u00f9 potente organizzato dai tedeschi nelle Ardenne, ben deciso ad eseguire la sua missione, ritenuta di decisiva importanza per il successo dell'operazione Herbstnebel.\nLe forze assegnate al tenente colonnello Peiper erano particolarmente forti e consistevano del I \"Abteilung\" del \"SS-Panzer-Regiment 1\", equipaggiato con due compagnie di carri Panzer V Panther e due di carri Panzer IV, del III \"Abteilung\" del \"SS-Panzergrenadier-Regiment 2\", del II \"Abteilung\" del \"SS-Panzer-artillerie-Regiment 1\", di una compagnia del \"SS-Panzer-pionier-Abteilung 1\" e del \"FlaK-Sturm-Abteilung 84\" (un'unit\u00e0 di contraerea della Luftwaffe). Inoltre, al posto del II \"Abteilung\" del reggimento corazzato, venne assegnato a Peiper anche lo Schwere SS-Panzerabteilung 101, una formazione pesante di carri Panzer VI Tiger II; nel complesso si trattava di una formazione potente e ben equilibrata di circa 5.000 soldati con una dotazione di oltre 110 carri armati: trentacinque Panther, trentacinque Panzer IV e quarantacinque Tiger II.\nIl 14 e il 15 dicembre il generale Priess, comandante del 1\u00ba \"Panzerkorps-SS\" ed il generale Mohnke, comandante della \"Leibstandarte\", illustrarono per la prima volta ai comandanti subordinati (Max Hansen, Rudolf Sandig, Gustav Knittel e Peiper), durante una conferenza al posto di comando, il piano Herbstenebel e l'importante missione assegnata alle loro formazioni; fu quindi solo in questa occasione che il tenente colonnello Peiper apprese del progetto offensivo e del compito decisivo assegnato al potente \"kampfgruppe\" al suo comando. Durante la riunione del 15 dicembre, a cui partecip\u00f2 anche il tenente colonnello Willy Hardieck, comandante di un \"kampfgruppe\" della famosa Panzerbrigade 150 del colonnello Otto Skorzeny (che aveva partecipato personalmente alla riunione del 14 dicembre) che, dotata di materiale fittizio di provenienza americana, doveva operare di concerto con Peiper per facilitarne l'avanzata e confondere il nemico, Peiper deline\u00f2 il suo piano di operazioni. Cosciente, come enfatizzato ripetutamente anche dal generale Mohnke, dell'assoluta importanza di effettuare un'avanzata rapida e violenta senza preoccuparsi dei fianchi e delle retrovie, per cogliere di sorpresa le defese e non permettere l'afflusso delle riserve americane, decise di organizzare il \"kampfgruppe\", al momento raggruppato al riparo nella foresta di Blankenheim, schierando in testa le due compagnie di Panzer IV, pi\u00f9 adatte ad un agile manovra in profondit\u00e0, seguite dai Panther e dai panzergrenadier su semicingolati, e lasciando in coda il battaglione di carri Tiger II del tenente colonnello Heinz von Westernhagen, mezzi ritenuti troppo ingombranti per poter seguire il ritmo di avanzata nelle disagevoli strade ardennesi.\nAlla vigilia dell'offensiva delle Ardenne, il \"kampfgruppe\" Peiper costituiva il raggruppamento tattico pi\u00f9 potente dell'Esercito tedesco e disponeva di ufficiali molto esperti, energici ed in parte fanatizzati nello spirito delle nazismo e della fedelt\u00e0 al F\u00fchrer, tra cui, oltre allo stesso Joachim Peiper, che apparentemente manteneva piena fiducia nella possibile vittoria della Germania, il maggiore Werner P\u00f6tschke, il capitano Georg Preuss, il capitano Josef Diefenthal, i tenenti Hans Malkomes, Werner Sternbeck e Konrad Heubeck.\nLe difese americane nel settore interessato dal previsto attacco della 1. SS \"Leibstandarte\" erano particolarmente deboli; consistevano praticamente nel solo \"14th Cavalry Group\", un raggruppamento di cavalleria meccanizzata con due squadroni - il 18\u00ba e il 32\u00ba - dotati di autoblindo leggere, e di una compagnia dell'820th \"Tank-destroyers Battalion\". Il colonnello Mark Devine, comandante del gruppo, aveva schierato le sue magre forze in piccole sezione separate intorno ai villaggi di Kobsheid, Roth, Krewinkel, Berterath e Lanzerath, subito a sud dell'importante varco di Losheim. A nord delle forze del colonnello Devine era presente la 99\u00aa Divisione fanteria che, con due reggimenti di fanteria, sbarrava l'accesso al crinale di Elsenborn, mentre a sud del 14\u00ba Gruppo di cavalleria, dal 10 dicembre era arrivata la 106\u00aa Divisione fanteria, unit\u00e0 totalmente inesperta e mai entrata in azione, che aveva sostituito la 2\u00aa Divisione fanteria, trasferita pi\u00f9 a nord; il maggior generale Alan W. Jones, comandante della 106\u00aa Divisione, aveva stabilito il suo posto di comando a Saint- Vith e, ignaro del pericolo, non rafforz\u00f2 il dispositivo del 14\u00ba Gruppo che stava per subire in pieno l'attacco del 1\u00ba \"Panzerkorps-SS\".\nAvanzata in profondit\u00e0.\nIn realt\u00e0, il 16 dicembre, primo giorno dell'offensiva delle Ardenne, trascorse inizialmente in modo deludente per l'impaziente tenente colonnello Peiper; arrivato alle ore 05:00 al posto comando della 12\u00aa Volksgrenadier-Division passata all'attacco delle posizioni del \"14th Cavalry Group\", dovettere attendere per ore i lenti progressi della fanteria tedesca prima di poter far avanzare le sue forze meccanizzate. Peraltro fin dall'inizio le truppe del colonnello Devine si trovarono in difficolt\u00e0 e l'ufficiale statunitense perse rapidamente il controllo della situazione, ordinando una serie di confuse ritirate, prima a Mandelfeld e poi a Holzheim, mentre la guarnigione di Roth venne accerchiata e distrutta.\nAlle 14:00 Devine si rec\u00f2 precipitosamente a Saint-Vith per incontrare il maggior generale Jones e illustrare la disperata situazione delle sue truppe, trovando il generale preoccupato soprattutto per la posizione dei due reggimenti della 106\u00aa Divisione fanteria schierati pi\u00f9 a sud nello Schnee Eifel che rischiavano di essere accerchiati; nello stesso momento anche Peiper lasciava il posto comando della 12\u00aa Volksgrenadier-Division e, spazientito, rientrava tra i suoi uomini per iniziare la marcia di avvicinamento alla prima linea. Ben presto tuttavia la sua potente colonna corazzata, dopo aver lasciato la foresta di Blankenheim, si trov\u00f2 coinvolta in un enorme imbottigliamento del traffico di reparti dalla 12\u00aa Volksgrenadier, della 1. SS \"Leibstandarte\" e della 3\u00aa Fallschirmj\u00e4ger-Division, causato dalla distruzione del ponte ferroviario di Losheimgraben che scavalcava un fossato largo dieci metri e profondo cinque.\nAlle ore 14:30 Peiper diede finalmente ordine ai suoi uomini di avanzare senza preoccuparsi di intralci e di ostacoli e di procedere rapidamente nel cuore delle difese nemiche: senza farsi intralciare dal ponte distrutto il tenente colonnello guid\u00f2 i suoi mezzi lungo la scarpata della linea ferroviaria, giungendo cos\u00ec in serata sulla strada principale di Losheim. Alle 22:00 Peiper prese l'audace decisione di cambiare direzione di marcia, e, avendo appreso dei buoni progressi dei paracadutisti della 3\u00aa Fallschirmj\u00e4ger-Division a Lanzerath, l'ufficiale dirott\u00f2 la sua colonna in questa direzione, senza farsi sconcertare dalla presenza di un campo minato. I mezzi corazzati raggiunsero quindi a mezzanotte Lanzerath, dove Peiper incontr\u00f2 il colonnello Hoffmann, comandante del 99. Fallschirmj\u00e4ger-Regiment; dopo qualche incomprensione tra i due ufficiali, Peiper decise di proseguire ancora e poco dopo mezzanotte abbandon\u00f2 Lanzerath, dopo aver ottenuto da Hoffmann il sostegno di un battaglione di paracadutisti che venne aggregato al \"kampfgruppe\".\nDurante la notte i carri armati (carri Panther in testa, seguiti da semicingolati e carri Panzer IV) di Peiper proseguirono in avanti giungendo senza trovare opposizione alle ore 05:00 del 17 dicembre a Buchholz, che venne occupata senza difficolt\u00e0 con l'aiuto dei paracadutisti. Senza arrestarsi il tenente colonnello Peiper continu\u00f2 ancora ad avanzare e alle 06:00 i suoi mezzi arrivarono a Honsfeld dove travolsero di sorpresa una colonna americana, del tutto ignara della vicinanza del nemico, costituita da elementi della 99\u00aa Divisione fanteria e del \"14th Calvalry Group\". Le truppe americane non offrirono alcuna resistenza, e i tedeschi del \"kampfgruppe\" occuparono facilmente Honsfeld, catturando alcune centinaia di prigionieri e notevoli quantit\u00e0 di materiali: 80 autocarri, 50 autoblindo e semicingolati, 15 cannoni anticarro. Gi\u00e0 a Honsfeld il \"kampfgruppe\" Peiper diede per\u00f2 anche una prima dimostrazione dei suoi metodi brutali e almeno sette prigionieri americani furono fucilati dentro il villaggio.\nLa profonda avanzata notturna del \"kampfgruppe\" Peiper, praticamente senza opposizione, aggrav\u00f2 ancora la situazione del colonnello Devine e delle sue magre forze: il comandante del \"14th Cavalry Group\" alle ore 08:00 del 17 dicembre lasci\u00f2 il posto comando di Saint-Vith per ritornare tra i suoi uomini ma si trov\u00f2 ben presto costretto a una nuova ritirata prima a Born e poi a Recht. La cavalleria americana era ormai in rotta: attaccata anche dal \"kampfgruppe\" Hansen che, rinforzato da alcuni paracadutisti e da qualche carro Tiger II, stava avanzando a sud di Peiper (lungo la \"Rollbahn E\") verso Amel (che cadde alle 02:30 del 17 dicembre) e Recht, venne sbaragliata a Kaiserbaracke, dove lo stesso colonnello Devine rischi\u00f2 di essere ucciso o catturato, e vicino a Poteau, dove la \"Task Force Myers\", organizzata con i resti del \"14th Group\", venne sorpresa e distrutta il mattino del 18 dicembre dai panzergrenadier-SS.\nDevine, preda di un crollo nervoso, venne destituito dal generale Jones, mentre la posizione di Recht, su cui stava pericolosamente avanzando il colonnello Hansen, venne precipitosamente rinforzata con il \"Combat Command R\" della 7\u00aa Divisione corazzata (tenente colonnello Warren), fatta affluire per sbarrare la via di Saint-Vith. Al mattino del 18 dicembre il \"kampfgruppe\" Hansen, rafforzato da alcuni cacciacarri, pass\u00f2 all'attacco in forze e dopo duri scontri occup\u00f2 Recht e anche Poteau, dopo aver respinto con gravi perdite il \"Combat Command R\"; tuttavia, nel pomeriggio e nella notte l'opportuno intervento del \"Combat Command A\" della 7\u00aa Divisione corazzata (colonnello Rosebaum), permise agli americani di riconquistare l'incrocio di Poteau e di bloccare l'avanzata del \"kampfgruppe\" Hansen, costringendolo a rimanere temporaneamente agganciato lungo la \"Rollbahn E\" senza poter supportare il gruppo di Peiper, gi\u00e0 molto pi\u00f9 avanti verso ovest.\nInfatti, mentre si svolgevano questi violenti combattimenti, pi\u00f9 a sud, il tenente colonnello Peiper aveva ripreso con la massima energia la sua avanzata al mattino del 17 dicembre, dopo qualche difficolt\u00e0 creata da un improvviso attacco di cacciabombardieri P-47 sulla stazione di Buchholz. L'ufficiale tedesco, informato del pessimo stato della strada a ovest di Honsfeld e desideroso di impadronirsi del grande deposito americano di carburante situato a B\u00fcllingen, aveva deciso di abbandonare il percorso pianificato e di risalire verso nord-ovest lungo la cosiddetta \"Rollbahn C\" originariamente assegnata alla 12. SS \"Hitlejugend\", formazione che in realt\u00e0 era ancora molto indietro e praticamente bloccata dalla tenace resistenza del 5\u00ba Corpo d'armata statunitense a Elsenborn. Gi\u00e0 alle ore 08:00 il \"kampfgruppe\" raggiunse e occup\u00f2 B\u00fcllingen senza molte difficolt\u00e0, il prezioso deposito rimase intatto e il tenente colonnello Peiper pot\u00e9 rifornire i suoi mezzi con oltre 200.000 litri di carburante.\nAlle 09:30 Peiper invi\u00f2 una sezione del \"kampfgruppe\" in ricognizione verso nord, ma alle 10:00, dopo che la breve puntata a nord aveva incontrato resistenza ed era stata bloccata, con la perdita di due Panzer IV, da uno sbarramento improvvisato di tank-destroyers del \"644th Tank-Destroyers Battalion\", la colonna corazzata riprese l'avanzata di nuovo in direzione sud-ovest verso M\u00f6dersheid, rinunciando a proseguire verso settentrione. Concentrato sulla sua missione di spingersi con la massima rapidit\u00e0 verso ovest e il fiume Mosa, il tenente colonnello Peiper abbandon\u00f2 quindi la marcia verso nord che teoricamente avrebbe potuto portarlo alle spalle del fronte americano sul crinale di Elsenborn e quindi avrebbe condotto all'accerchiamento delle forze della 2\u00aa e della 99\u00aa Divisione fanteria ed al possibile crollo del settore settentrionale delle difese nemiche che stava bloccando l'avanzata della 12. SS \"Hitlerjugend\".\nIl \"kampfgruppe\" Peiper prosegu\u00ec quindi verso ovest e raggiunse rapidamente M\u00f6dersheid, Schoppen e Thirimont dove giunse alle ore 12:00 dopo aver percorso piste disagevoli, anguste e boscose; l'ufficiale tedesco, dopo aver appreso da prigionieri che a Ligneuville era stazionato l'importante quartier generale della 49\u00aa Brigata di artiglieria antiaerea, decise di dirigersi di sorpresa verso questa localit\u00e0 e, dopo aver raggiunto la strada pavimentata N23, individu\u00f2 e sbaragli\u00f2 dopo un breve scontro all'incrocio di Bagneuz l'intera batteria B del \"285th Field Artillery Observation Battalion\". I numerosi prigionieri vennero raggruppati in fretta sui campi circostanti la strada mentre Peiper senza attardarsi si port\u00f2 in testa alla colonna per dirigere la marcia su Ligneuville. Proprio una parte di questi prigionieri sarebbero stati nelle ore successive uccisi sommariamente dai soldati tedeschi (cosiddetto Massacro di Malm\u00e9dy).\nAlle 13:45 del 17 dicembre i panzer di Peiper raggiunsero Ligneuville: una colonna americana di rifornimenti appartenente al \"Combat Command B\" della 9\u00aa Divisione corazzata, al comando del capitano Seymour Green, venne distrutta, l'ufficiale cadde prigioniero e la cittadina venne occupata, ma il posto di comando della 49\u00aa Brigata antiaerea venne evacuato in tempo e il generale di brigata Edward J. Timbelake riusc\u00ec a sfuggire alla cattura. All'uscita sud del villaggio di Ligneuville la colonna corazzata di Peiper incapp\u00f2 in alcuni reparti meccanizzati del \"Combat Command R\" della 7\u00aa Divisione corazzata e del \"Combat Command B\" della 9\u00aa Divisione corazzata in transito verso sud per raggiungere Saint-Vith e del tutto ignari della presenza dei tedeschi; nel breve ma violento scontro a fuoco tra carri, che coinvolse direttamente anche Peiper, un Panther venne distrutto, ma i panzer misero fuori combattimento due M4 Sherman e un TD M10, mentre il resto delle forze americane abbandon\u00f2 rapidamente il campo, proseguendo verso sud.\nPepeir, padrone della situazione a Ligneuville, ebbe modo di far sostare le sue forze per due ore ed anche di incontrare il generale Mohnke, arrivato sul posto per installare il suo nuovo posto di comando avanzato. La situazione sembrava straordinariamente favorevole e la resistenza incontrata appariva debole e disordinata. La marcia del \"kampfgruppe\" era comunque stata segnata anche da nuovi episodi di terrore e di violenza ingiustificata; esecuzioni sommarie si verificarono a Ligneuville (otto soldati uccisi) e soprattutto a Bagneuz dove oltre settanta soldati americani prigionieri vennero uccisi in circostanze poco chiare da parte degli equipaggi dei carri armati, apparentemente su ordine del maggiore P\u00f6tschke.\nDifficolt\u00e0 e ritardi.\nAlle ore 16:00 del 17 dicembre, il colonnello David E. Pergrin, comandante del 291\u00ba Battaglione genieri da combattimento (\"291th Engineers Combat Battalion\"), unico reparto operativo americano al momento presente a Malmedy, importante nodo di comunicazione poco a nord di Ligneuville, comunic\u00f2 al tenente generale Courtney H. Hodges, comandante in capo della 1\u00aa Armata americana con quartier generale a Spa, la sconcertante notizia che una potente colonna corazzata tedesca stava avanzando rapidamente molto ad ovest di Malmedy, apparentemente senza incontrare opposizione. Il colonnello era stato allertato poche ore prima da alcuni soldati superstiti del gruppo distrutto a Bagneuz ed in questa circostanza le autorit\u00e0 americane avevano appreso anche le prime notizie sul massacro di prigionieri effettuato dalle Waffen-SS.\nIl generale Hodges quindi venne improvvisamente a conoscenza del grave pericolo che sovrastava le sue forze: in mancanza di provvedimenti urgenti di rafforzamento le forze corazzate nemiche erano a portata tattica dal suo posto di comando di Spa e dai grandi depositi di carburante e rifornimenti posizionati a sud e sud-est di Liegi. Fino a quel momento preoccupato soprattutto della situazione a Saint-Vith ed a Bastogne, il generale statunitense si trov\u00f2 di fronte alla minaccia di uno sfondamento strategico che poteva portare al superamento della Mosa ed a un crollo della sua armata. Misure di rinforzo vennero quindi subito attivate: disponendo di scarse forze di riserva il generale Hodges dovette improvvisare un immediato trasferimento da nord all'area dello sfondamento di Peiper della combattiva 30\u00aa Divisione fanteria (inviata dalla 9\u00aa Armata), unit\u00e0 reclutata in Carolina del Nord, Carolina del Sud e Georgia, esperta e temuta per la sua aggressivit\u00e0 dai tedeschi, che l'avevano soprannominata in Normandia le \"SS di Roosevelt\", a cui vennero aggregati il 743\u00ba e il 740\u00ba \"Tank battalion\" (quest'ultimo al momento quasi sprovvisto di mezzi) e il 823\u00ba \"Tank-Destroyers Battalion\".\nInoltre anche il generale Eisenhower era intervenuto nella condotta tattica della battaglia e lo stesso 17 gennaio attiv\u00f2 il 18\u00ba Corpo d'armata aviotrasportato del generale Matthew Ridgway, incaricato di impegnare la 82\u00aa Divisione aviotrasportata per chiudere la valle dell'Ambl\u00e8ve e di assumere entro il 19 dicembre il comando di tutte le forze americane nel settore tra Malmedy, Saint-Vith e Hotton. In una seconda fase anche una parte della 3\u00aa Divisione corazzata sarebbe intervenuta, ma per il momento il \"kampfgruppe\" Peiper, in attesa dell'arrivo di queste forze americane, aveva di fronte a s\u00e9 il vuoto, a parte i genieri del \"291th Engineers Combat Battalion\" che avevano organizzato un precario sbarramento a sud di Stavelot per proteggere l'importante ponte di pietra sull'Ambl\u00e8ve, rinforzati la notte del 18 dicembre dal 526\u00ba Battaglione di fanteria corazzata del maggiore Paul J. Solis e da qualche cacciacarro del \"825th Tank-Destroyers Battalion\".\nDopo la breve sosta a Ligneuville, nella serata del 17 dicembre il \"kampfgruppe\" Peiper aveva ripreso ad avanzare in direzione di Stavelot dove giunse nell'oscurit\u00e0 completa alle ore 19:30; sembra che Peiper, attardatosi con il generale Mohnke, non fosse in testa alla colonna e questo fatto, unito alla stanchezza degli uomini dopo l'incessante e frenetica marcia, potrebbe spiegare lo scarso slancio mostrato dai tedeschi nell'attacco al ponte difeso dai genieri americani. Dopo un breve scontro a fuoco i tedeschi desistettero, i panzer si arrestarono senza spingere a fondo l'attacco e il \"kampfgruppe\" organizz\u00f2 un bivacco sulle alture di Vaulx-Richard. Il tenente colonnello Peiper, ugualmente esausto, non raggiunse i suoi uomini prima delle ore 6,30 del 18 dicembre e decise di riprendere subito gli attacchi contro lo sbarramento a sud di Stavelot, ora rinforzato dall'arrivo della fanteria meccanizzata del maggiore Solis e dal posizionamento di alcuni cannoni anticarro da 57 e 76mm.\nDopo un violento fuoco di artiglieria preliminare i panzer passarono all'offensiva alle ore 8:00, discendendo la strada per Malmedy; un Panther venne distrutto degli anticarro, ma in breve i mezzi corazzati raggiunsero e superarono il ponte di pietra rimasto intatto nonostante i genieri americani avessero predisposto la distruzione della struttura. Verosimilmente in questa circostanza un gruppo di commando tedeschi travestiti nel quadro dell'operazione Greif riusc\u00ec nella sua missione e salvaguard\u00f2 il ponte per gli uomini di Peiper. Tuttavia anche dopo la conquista del ponte la battaglia per Stavelot continu\u00f2 nella mattinata del 18 dicembre: i panzergrenadier-SS dovettero lottare duramente per superare la resistenza della fanteria e dei genieri americani nelle vie della cittadina. Alle ore 10:00 il tenente colonnello Peiper, dopo essere passato sulla riva nord dell'Ambl\u00e9ve, senza attardarsi ulteriormente contro i reparti del maggiore Solis, ripart\u00ec in direzione sud-ovest, verso Trois-Ponts, costeggiando la riva settentrionale del fiume, mentre gli americani ripiegavano a nord di Stavelot. Fu in questa occasione che il maggiore Solis, temendo di essere inseguito dai panzer lungo la strada di Francorchamps diede fuoco agli enormi depositi di carburante scaglionati per otto km lungo la strada: 548.000 litri di benzina vennero incendiate prima che Solis, avvertito che i tedeschi avevano invece svoltato verso sud, sospendesse le distruzioni.\nNel frattempo Peiper aveva raggiunto rapidamente Trois-Ponts, alla confluenza dell'Ambl\u00e9ve e del Salm e aveva organizzato un attacco a tenaglia per conquistare la cittadina e soprattutto altri tre ponti di fondamentale importanza: uno sull'Ambl\u00e9ve a nord e due sulla Salm a sud. Per attaccare questi ultimi due ponti, l'ufficiale tedesco aveva radunato gi\u00e0 in precedenza a sud di Stavelot una parte dei suoi panzer (due compagnie di Panzer IV e una compagnia di pionieri d'assalto) che quindi si diressero verso Wanne (lungo la \"Rollbahn E\"), mentre il grosso con Peiper, sempre sulla riva nord dell'Ambl\u00e9ve (la \"Rollbahn D\"), punt\u00f2 su Trois-Ponts, difesa debolmente da reparti di genieri con un cannone anticarro da 76mm.\nAlle 10:45 la colonna settentrionale del \"kampfgruppe\" irruppe dentro Trois-ponts dopo aver superato la resistenza dei genieri che tuttavia riuscirono a far saltare il ponte sull'Ambl\u00e9ve, bloccando quindi il passo a Peiper che dovette anche rinunciare ad un problematico attraversamento a guado del fiume; anche la colonna meridionale inizialmente avanz\u00f2 senza difficolt\u00e0 fino al villaggio ma, giunti al Salm, si trovarono anch'essi di fronte alla distruzione del ponte su questo fiume e dovettero quindi ritornare a Vaulx-Richard, tranne una compagnia di carri Panzer IV che rimase a Wanne. Di fronte alla distruzione da parte dei combattivi genieri americani dei preziosi ponti, il tenente colonnello Peiper dovette quindi rinunciare ad avanzare lungo la \"Rollbahn E\" per puntare su Werbomont, Hamoir e Huy, e fu costretto a risalire sempre lungo la riva nord dell'Ambl\u00e9ve, in direzione di La Gleize che peraltro venne raggiunta senza difficolt\u00e0 e senza incontrare resistenza alle ore 13:00. Alcuni reparti tedeschi occuparono anche un ponte intatto a Cheneu che Peiper si affrett\u00f2 ad attraversare per avanzare finalmente a sud dell'Ambl\u00e9ve.\nIn questa fase il \"kampfgruppe\" venne improvvisamente attaccato da cacciabombardieri americani del \"365th Fighter Group\", affiancati da elementi del \"366th Fighter Group\" e del \"405th Fighter Group\"; l'attacco, che si prolung\u00f2 per alcune ore e che imped\u00ec ai tedeschi di riprendere l'avanzata fino alle ore 16:00, ottenne pochi risultati (solo una decina di veicoli vennero distrutti, tra cui due carri Panther) ma ritard\u00f2 la marcia che finalmente riprese nel pomeriggio. Gli elementi di testa del \"kampfgruppe\" raggiunsero in serata il ponte sulla Lienne di Neufmoulin che tuttavia venne nuovamente fatto esplodere in tempo dai genieri americani, impedendo ai tedeschi di avanzare a ovest verso Werbomon; il tenente colonnello Peiper si trov\u00f2 quindi costretto, dopo il fallimento di altre puntate oltre la Lienne bloccate da alcuni cacciacarri del \"823th Tank-Destroyers Batallion\", a ritornare a nord dopo aver lasciato alcuni reparti a Cheneux.\nVerso le 23:00 del 18 dicembre il grosso del \"kampfgruppe\" si arrest\u00f2 a mezza strada tra La Gleize e Stoumont per la sosta notturna, dove venne raggiunto prima dell'alba da una piccola ma preziosa colonna di rifornimenti che permise a Peiper di riorganizzare le sue forze e di proseguire la sua sempre pi\u00f9 difficoltosa avanzata, intralciata dai tenaci reparti americani, dalle difficolt\u00e0 del terreno, boscoso, angusto e poco adatto ai carri armati e anche dalle persistenti carenze di carburante. Nonostante questi crescenti problemi, gli uomini del \"kampfgruppe\" e lo stesso Peiper mantenevano ancora il morale alto e sembravano fiduciosi del successo, dopo la rapida e poco contrastata avanzata in profondit\u00e0 dei due giorni precedenti."}
