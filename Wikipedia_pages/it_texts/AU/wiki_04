{"id": "3376556", "revid": "1714743", "url": "https://it.wikipedia.org/wiki?curid=3376556", "title": "Maddalena di Baviera", "text": "Biografia.\nUltimogenita del duca Guglielmo V di Baviera (1548\u20131626), e di sua moglie Renata di Lorena (1544\u20131602), la sua mano venne chiesta nel 1607 dall'arciduca Mattia, su consiglio di Melchior Khlesl, in modo da ottenere l'appoggio bavarese nella lotta che lo opponeva a suo fratello, l'imperatore Rodolfo II. Sebbene il padre fosse favorevole, vi si oppose il fratello, Massimiliano I, elettore di Baviera, che non voleva essere coinvolto nei problemi interni dell'Austria e nel 1608 Mattia rinunci\u00f2 formalmente al progetto matrimoniale.\nNel maggio del 1609 l'arciduca Leopoldo V d'Austria visit\u00f2 Monaco e si dichiar\u00f2 disposto a rinunciare ai suoi voti religiosi per poter sposare Maddalena. L'imperatore Rodolfo aveva promesso a Leopoldo, in pregiudizio del fratello Mattia, la successione in Boemia ed in Ungheria.\nL'11 novembre 1613 Maddalena spos\u00f2, a Monaco, il principe ereditario Volfango Guglielmo del Palatinato-Neuburg (1578\u20131653), che era un caro amico del fratello. Si sperava che tramite il matrimonio lo sposo tornasse al cattolicesimo. Il matrimonio fu celebrato dal principe vescovo di Eichst\u00e4tt Johann Christoph von Westerstetten, nella \"Frauenkirche\", alla presenza di 17 principi regnanti. La sposa rinunci\u00f2 formalmente per s\u00e9 e per tutti i suoi discendenti a qualsiasi diritto ereditario e finanziario in Baviera: ricevette in dote 50.000 fiorini ai quali il fratello aggiunse altri 30.000 fiorini.\nMaddalena port\u00f2 al suo seguito due gesuiti e fece edificare nel piano superiore del castello di Neuburg una cappella cattolica.\nLa coppia venne inviata nei Paesi Bassi dal padre dello sposo, il conte palatino Filippo Luigi per governare il ducato di J\u00fclich-Kleve-Berg, che era oggetto di controversie patrimoniali con la casata di Brandeburgo. Qui una volta, durante una funzione ecclesiastica si spar\u00f2 a Maddalena, attraverso una finestra aperta.\nIl 15 maggio 1614, senza aver ottenuto il consenso del padre (convinto luterano), il marito si convert\u00ec ufficialmente al cattolicesimo nella cattedrale di San Lamberto di D\u00fcsseldorf.\nMor\u00ec inaspettatamente all'et\u00e0 di 41 anni e venne sepolta nella cripta della chiesa gesuita di Neuburg, da poco costruita.\nDiscendenza.\nMaddalena diede a Volfango Guglielmo un solo figlio:"}
{"id": "3376557", "revid": "729019", "url": "https://it.wikipedia.org/wiki?curid=3376557", "title": "Michael Valente", "text": "Nato il 5 febbraio 1895, a Cassino, Italia, Valente emigr\u00f2 negli Stati Uniti e si un\u00ec all'esercito di Ogdensburg, New York. Il 29 settembre 1918, era in servizio in Francia come soldato con la compagnia D del 107\u00ba Reggimento Fanteria, 27\u00aa Divisione. In quel giorno, la sua unit\u00e0 stava partecipando ad un assalto alla linea Hindenburg est di Ronssoy quando fu assalita con spari di mitragliatrice. In quel preciso momento, Valente e un altro uomo attaccarono una trincea. Uccisero cinque tedeschi e catturarono 21 soldati tedeschi prima di essere feriti. Per queste azioni, gli \u00e8 stata conferita la Medal of Honor un decennio pi\u00f9 tardi, nel 1929.\nValente \u00e8 sepolto al cimitero nazionale di Long Island a Farmingdale, New York."}
{"id": "3376559", "revid": "1305772", "url": "https://it.wikipedia.org/wiki?curid=3376559", "title": "Serdika", "text": ""}
{"id": "3376560", "revid": "834", "url": "https://it.wikipedia.org/wiki?curid=3376560", "title": "Sermenza (torrente)", "text": ""}
{"id": "3376561", "revid": "834", "url": "https://it.wikipedia.org/wiki?curid=3376561", "title": "Serva (fiume)", "text": ""}
{"id": "3376562", "revid": "834", "url": "https://it.wikipedia.org/wiki?curid=3376562", "title": "SESAMO (test)", "text": ""}
{"id": "3376564", "revid": "1444345", "url": "https://it.wikipedia.org/wiki?curid=3376564", "title": "My Boy (Duffy)", "text": "My Boy \u00e8 un singolo della cantante britannica Duffy, pubblicato il 31 gennaio 2011 come secondo estratto dal secondo album in studio \"Endlessly\".\nDescrizione.\nIl brano \u00e8 stato scritto e prodotto da Albert Hammond e Duffy ma non ha ottenuto i riscontri in classifica."}
{"id": "3376566", "revid": "767487", "url": "https://it.wikipedia.org/wiki?curid=3376566", "title": "The Haunted Apartments", "text": "The Haunted Apartments \u00e8 un film del 2005, diretto da Akio Yoshida.\nTrama.\nIl fantasma di una liceale si aggira per gli appartamenti di un palazzo maledetto, torturando e spaventando tutti i condomini, costretti inoltre a rispettare un severissimo regolamento: \u00e8 assolutamente vietato rientrare in condominio dopo la mezzanotte, pena la morte. Molte famiglie, scettiche sulla maledizione, in questi decenni non avevano rispettato il coprifuoco oppure avevano deciso per l'esasperazione di traslocare e tutte quante avevano trovato la morte, in circostanze misteriose. L'ultima ed incauta famiglia arrivata in condominio \u00e8 quella degli Yamato (la liceale Aimi e il padre, giornalista alcolizzato); la maledizione colpisce inevitabilmente anche loro, ma Aimi sembra decisa a scoprire l'origine del maleficio e comincia ad indagare sulla vita terrena del fantasma, una ragazzina scomparsa senza lasciare traccia."}
{"id": "3376567", "revid": "767487", "url": "https://it.wikipedia.org/wiki?curid=3376567", "title": "Nacional de Clubes 1995", "text": "Il Nacional de Clubes 1995, terza edizione del campionato argentino per club di rugby 15 \u00e8 stato vinto dal Club Atletico San Isidro."}
{"id": "3376568", "revid": "599013", "url": "https://it.wikipedia.org/wiki?curid=3376568", "title": "Billy Wedlock", "text": ""}
{"id": "3376587", "revid": "287204", "url": "https://it.wikipedia.org/wiki?curid=3376587", "title": "Cimino", "text": ""}
{"id": "3376590", "revid": "767487", "url": "https://it.wikipedia.org/wiki?curid=3376590", "title": "Domani non siamo pi\u00f9 qui", "text": "Domani non siamo pi\u00f9 qui \u00e8 un film del 1967, diretto da Brunello Rondi.\nTrama.\nGioia \u00e8 una giovane madre, che sconvolta dalla prematura morte della figlioletta Lilith viene accolta dal fratello Axel e da sua moglie Marina in una villa sulla costa amalfitana. Nello stesso luogo sono ospiti anche Grazia, Leonora, Rico e Dionigi, un giovane studente. Gioia evidenzia un comportamento instabile che imbarazza gli ospiti e genera qualche contrasto fra di essi, convincendo Leonora e Rico a lasciare la villa. Axel, molto affezionato alla sorella ma incapace di curarne l'umore volubile e malato, dopo poco, dichiarando la necessit\u00e0 di partire per Roma per impegni di lavoro, lascia la villa. Nei tentativi di Gioia, da tempo separata dal marito, di avvicinarsi ai rimanenti ospiti, emerge la sua capacit\u00e0 di coinvolgere nella sua stessa inquieta situazione comportamentale le persone che le stanno intorno, attraendole nel vortice dei suoi timori e della sua passionalit\u00e0: Corrado, il medico che inizialmente l'aveva curata nei postumi di un attacco isterico e ne era divenuto l'amante, viene successivamente respinto. Anche Dionigi, lo studente, viene attratto da Gioia, che gli provoca notevoli turbamenti ed ansie, causando nel frattempo la partenza di Marina dalla villa, stanca di sopportare una tale situazione. Dopo una travagliata quanto breve relazione, Gioia e Dionigi si lasciano."}
{"id": "3376593", "revid": "20090", "url": "https://it.wikipedia.org/wiki?curid=3376593", "title": "Doncherche", "text": ""}
{"id": "3376594", "revid": "767487", "url": "https://it.wikipedia.org/wiki?curid=3376594", "title": "Le tue mani sul mio corpo", "text": "Le tue mani sul mio corpo \u00e8 un film del 1970 diretto da Brunello Rondi.\nTrama.\nUn giovane fannullone diventa oggetto delle attenzioni dell'avvenente nuova moglie del padre, mentre lui \u00e8 interessato alla di lei miglior amica. "}
{"id": "3376595", "revid": "599013", "url": "https://it.wikipedia.org/wiki?curid=3376595", "title": "Andy McIntyre", "text": "Biografia.\nProveniente dal St. Gregory's Terrace, McIntyre pratic\u00f2 l'attivit\u00e0 di club nella squadra dell'Universit\u00e0 del Queensland, con la quale nel 1979 vinse il campionato statale battendo in finale i Brothers in una finale ripetuta dopo un pareggio; rappresent\u00f2 nel corso degli anni ottanta anche la selezione del Queensland.\nEsord\u00ec negli \"Wallabies\" nel corso della Bledisloe Cup 1982 contro la a Christchurch, e prese parte ai quattro incontri del \"tour\" 1984 nel Regno Unito in cui l' realizz\u00f2 il suo primo Grande Slam nell'Emisfero Nord.\nTre anni pi\u00f9 tardi fu convocato per la in cui l' giunse quarta, e disput\u00f2 il suo ultimo incontro internazionale nel 1989 ad Auckland di nuovo contro la , la Nazionale contro cui disput\u00f2 il primo dei suoi 38 \"test match\"."}
{"id": "3376597", "revid": "984922", "url": "https://it.wikipedia.org/wiki?curid=3376597", "title": "Ladislav Proke\u0161", "text": "Conquist\u00f2 il titolo di Maestro nel 1908, dopo il torneo di Praga (vinto alla pari da Old\u0159ich Duras e Carl Schlechter). Fece parte della squadra della Cecoslovacchia alle olimpiadi di Londra 1927, L'Aia 1928 e Amburgo 1930. Partecip\u00f2 anche alla olimpiade non ufficiale di Budapest 1928 nella sezione individuale \"FIDE Masters\".\nNel 1921 fu pari primo a Brno nel campionato cecoslovacco con Karel Hrom\u00e1dka, ma quest'ultimo vinse lo spareggio.\nVinse il torneo di Praga del 1928, davanti a Salo Flohr e Karel Opo\u010densk\u00fd.\nDal 1931 si dedic\u00f2 esclusivamente alla composizione di studi. Fu uno dei compositori pi\u00f9 prolifici (circa 1200 studi), al quarto posto per numero di studi pubblicati secondo il database di Harold van der Heijden. Una caratteristica di molte sue composizioni \u00e8 che sembrano a prima vista abbastanza facili da risolvere, ma poi si rivelano molto pi\u00f9 complessi. 23 suoi studi furono pubblicati negli Album FIDE.\nLa manovra Proke\u0161.\nNel 1939 Prokes compose uno studio che illustra la cosiddetta \"manovra Proke\u0161\", un metodo ingegnoso per ottenere la patta in una posizione altrimenti persa. Nel diagramma a sinistra \u00e8 evidente che i pedoni neri sono molto forti e sembra difficile evitarne la promozione. dopodich\u00e9 il Nero vincerebbe facilmente.\nSoluzione: :\n1. Rg4 e2 2.Tc1+ Rd4 3. Rf3 d2\nOra inizia la sequenza che costituisce la manovra Proke\u0161:\n4. Tc4+! Rd3 5. Td4+! Rxd4 6. Rxe2 Rc3 7. Rd1 Rd3 \u00a0(patta per stallo)\nNel 1956 la FIDE lo nomin\u00f2 Arbitro Internazionale della composizione.\nNel 1941 pubblic\u00f2 \"Sachov\u00e9 studie\", una raccolta di 150 studi, e nel 1951 la sua opera maggiore, \"Kniha \u0161achov\u00fdch studi\u00ed\", una raccolta di 623 sue composizioni. "}
{"id": "3376598", "revid": "767487", "url": "https://it.wikipedia.org/wiki?curid=3376598", "title": "Gordon Hodgson", "text": "Carriera.\nScoperto dagli osservatori del Liverpool in Sudafrica, debutt\u00f2 nella massima serie inglese il 27 febbraio 1926 contro il . Rimase a Liverpool per oltre un decennio, nel corso del quale segn\u00f2 233 reti. Gioc\u00f2 poi per Aston Villa e Leeds, con i quali mantenne l'ottima media-gol che fa di lui il quarto miglior marcatore della storia della massima serie inglese. Gioc\u00f2 anche cricket ad alti livelli, nel Lancashire County Cricket Club."}
{"id": "3376599", "revid": "729019", "url": "https://it.wikipedia.org/wiki?curid=3376599", "title": "Stazione di Badoere-Levada", "text": "La stazione di Badoere-Levada \u00e8 una stazione ferroviaria della dismessa ferrovia Treviso\u2013Ostiglia, un tempo posta a servizio della frazione di Badoere, sita nel comune di Morgano, e della frazione di Levada, facente parte del comune di Piombino Dese. Era situata al km 101+985 della predetta strada ferrata.\nStoria.\nL'impianto fu aperto il 28 ottobre 1941, assieme al tronco Grisignano di Zocco\u2013Treviso della linea Treviso\u2013Ostiglia.\nLa stazione rimase in esercizio effettivo per pochi anni. Durante la seconda guerra mondiale, lo stabile rimase sotto il controllo della \"Wehrmacht\", che se ne serv\u00ec per il transito delle proprie tradotte militari e per i convogli di prigionieri. Dopo le distruzioni subite durante il conflitto il tronco su cui insisteva la stazione di Badoere-Levada non venne pi\u00f9 riattivato, pertanto nel 1945 l'impianto venne a cessare del tutto le proprie funzioni.\nStrutture ed impianti.\nLa stazione era dotata di un fabbricato viaggiatori a pianta rettangolare e a due livelli. Al piano inferiore erano posizionate le sale d'attesa di I, II e III classe, l'ufficio movimento ed il deposito bagagli. Il piano superiore un tempo era riservato ad abitazione del capostazione. Nel 2011 questi locali sono abbandonati, in quanto l'edificio risulta inagibile.\nL'impianto era inoltre dotato di uno scalo merci e di un magazzino merci, il cui tetto risulta allo stato attuale completamente assente. La stazione avrebbe dovuto essere collegata ai paesi limitrofi tramite strada comunale, che tuttavia non fu mai realizzata per lo scoppio del conflitto."}
{"id": "3376606", "revid": "767487", "url": "https://it.wikipedia.org/wiki?curid=3376606", "title": "Il dolce corpo di Deborah", "text": "Il dolce corpo di Deborah \u00e8 un film del 1968 diretto da Romolo Guerrieri.\nTrama.\nIn un viaggio di nozze verso Ginevra, due giovani sposi, Deborah e Marcel, sono turbati da un vecchio episodio che riguarda la vita di lui. Marcel incontra un suo vecchio amico, Philip, che gli rinfaccia che la sua ex-fidanzata Susan si sia suicidata per causa di Marcel. Per la giovane coppia iniziano gli scrupoli di coscienza e vedono ovunque minacce di vendetta reali o fittizie, che causano continui turbamenti, tanto che Deborah cerca pace nei barbiturici tanto da rischiare la vita, ma viene salvata da un giovane pittore che abita vicino. Una notte Philip arriva a entrare nella camera da letto di Deborah per cercare di ucciderla ma Marcel interviene e uccide l'ex amico e lo seppellisce in giardino.\nLa soluzione, per\u00f2, \u00e8 ben lontana perch\u00e9 una mattina, mentre Marcel \u00e8 via, a Deborah sembra di intravedere Susan con Philip per cui sviene per la forte emozione. Approfittando del suo stato di incoscienza, le vengono tagliate le vene ai polsi dai due complici. Si scopre cos\u00ec che Susan e Philip sono d'accordo con Marcel perch\u00e9 vogliono incassare una ricca assicurazione sulla vita che ha Deborah.\nQuando Marcel torna a casa, per\u00f2, non trova il corpo di Deborah ma quello del giovane pittore che aveva salvato Deborah dal suicidio. Marcel, quindi, comprendendo di essere caduto in un tranello, non riesce a difendersi dal tragico finale.\nDeborah e il giovane pittore se ne vanno incassando a loro volta il denaro dell'assicurazione della morte di Marcel.\nProduzione.\nLe riprese sono state girate a Ginevra (Svizzera), a Nizza (Francia) e all'Olgiata (RM); gli interni sono stati realizzati presso gli studi della Incir De Paolis a Roma.\nDistribuzione.\nIl film venne distribuito nelle sale cinematografiche italiane dalla Variety Film Production il 20 marzo 1968.\nVenne trasmesso in televisione per la prima volta da Rete 4 il 24 maggio 2019."}
{"id": "3376610", "revid": "838137", "url": "https://it.wikipedia.org/wiki?curid=3376610", "title": "TLC Match", "text": ""}
{"id": "3376611", "revid": "287204", "url": "https://it.wikipedia.org/wiki?curid=3376611", "title": "Street Fight Match", "text": ""}
{"id": "3376612", "revid": "447535", "url": "https://it.wikipedia.org/wiki?curid=3376612", "title": "Azerbajdzhan", "text": ""}
{"id": "3376613", "revid": "767487", "url": "https://it.wikipedia.org/wiki?curid=3376613", "title": "Dick Schoenaker", "text": "Attualmente \u00e8 il Team Manager dello Jong Ajax.\nCarriera.\nClub.\nDebutta nella massima divisione olandese nella stagione 1974-1974 nelle fila del , prima di venire acquistato dall' nell'estate del 1976. In questo periodo i \"Lancieri\" sono una squadra in ricostruzione dopo i fasti di inizio decennio e gli abbandoni di molti campioni. Ad ogni modo nei nove anni in cui Schoenaker rimane in rosa vengono conquistati sei titoli olandesi e due Coppe nazionali, anche se il cammino nelle competizioni europee \u00e8 in genere breve.\nIl calciatore lascia Amsterdam nel 1985 dopo essere sceso in campo per 271 volte in campionato ed aver realizzato 86 gol. Si accasa al , e con questa maglia gioca l'ultima stagione in Eredivisie.\nChiude poi la carriera nel 1988, dopo aver militato due anni in seconda divisione col .\nNazionale.\nPur non essendo mai sceso in campo con gli \"Oranje\", viene scelto per far parte della Nazionale che partecipa al . Il debutto avviene proprio in questa manifestazione, a C\u00f3rdoba, nella prima gara valida per la seconda fase a gironi con l' che finisce 5-1 per i : Schoenaker entra al 61\u00ba minuto al posto di Ren\u00e9 van de Kerkhof sul risultato di 4-0; alla fine del torneo si laurea vice campione del mondo.\nSchoenaker termina l'esperienza in maglia arancione nel 1985 dopo aver messo insieme 13 presenze e 6 gol."}
{"id": "3376614", "revid": "291066", "url": "https://it.wikipedia.org/wiki?curid=3376614", "title": "Kai\u014d", "text": ""}
{"id": "3376615", "revid": "52953", "url": "https://it.wikipedia.org/wiki?curid=3376615", "title": "Boroscopio", "text": "Un boroscopio \u00e8 un dispositivo ottico costituito da un tubo rigido o flessibile con un oculare da un lato, una lente che fa da obiettivo dall'altro, collegati da un sistema ottico-trasmittente in mezzo. Il sistema ottico di solito \u00e8 circondato da fibre ottiche utilizzate per l'illuminazione dell'oggetto remoto. L'immagine interna dell'oggetto illuminato \u00e8 formata dalla lente dell'obiettivo e ingrandita dall'oculare, che lo presenta quindi all'occhio dello spettatore.\nI boroscopi, rigidi o flessibili, possono essere dotati di un video o una fotocamera CCD.\nUsi.\nI boroscopi sono utilizzati per il lavoro di controllo qualora l'area da controllare sia inaccessibile con altri mezzi. Dispositivi per l'uso all'interno del corpo umano sono indicati come endoscopi.\nI boroscopi sono comunemente usati durante l'ispezione visiva di motori per aeromobili, turbine a gas industriali, turbine a vapore, motori diesel e motori di autoveicoli e di camion. Turbine a gas e a vapore richiedono una particolare attenzione a causa dei requisiti di sicurezza e manutenzione. L'ispezione di motori con il boroscopio pu\u00f2 essere utilizzata per evitare inutili manutenzioni, che possono diventare estremamente costose per le grandi turbine. Sono utilizzati anche nella produzione di pezzi meccanici o ghisa per ispezionare critiche superfici interne per sbavature, finiture superficiali o fori passanti completi. Altri usi includono applicazioni forensi, ispezioni di edifici e ispezioni all'interno di canne di armi da fuoco.\nBoroscopi flessibili.\nUn boroscopio flessibile include un fascio di fibre ottiche, il quale divide l'immagine in pixel. \u00c8 anche conosciuto come fibroscopio e pu\u00f2 essere utilizzato per accedere a cavit\u00e0 che giacciono in parti curve, come una camera di combustione, o anche visualizzare lo stato di usura delle palette di un compressore, le palette di una turbina e le tenute, senza smontare il motore.\nI boroscopi flessibili soffrono di pixelation e diafonia (cross-talk) dovuti al trasporto delle immagini per mezzo di fibre. La qualit\u00e0 dell'immagine varia notevolmente tra i diversi modelli di boroscopi flessibili, a seconda della costruzione e dal numero di fibre utilizzate. Per i boroscopi flessibili sono importanti il meccanismo di articolazione, la variet\u00e0 dell'articolazione, il campo visivo ed angolazione della lente dell'obiettivo. Il quantitativo di fibre nel cavo flessibile \u00e8 fondamentale per offrire la massima risoluzione possibile. Il quantitativo minimo \u00e8 di 10.000 pixel, mentre le immagini migliori si ottengono con un numero maggiore di fibre, nella fascia da 15.000 a 22.000 per i boroscopi di diametro maggiore.\nVideoboroscopi.\nUn videoboroscopio detto anche \"telecamera di ispezione\" \u00e8 simile al boroscopio flessibile ma usa una microcamera all'estremit\u00e0 del cavo flessibile. Un display posto sull'impugnatura mostra quel che \"vede\" la telecamera. Poich\u00e9 i cavi a fibre ottiche possono essere sostituiti con cavi elettrici poco costosi, i boroscopi video possono essere molto meno costosi e avere potenzialmente una migliore risoluzione (a seconda delle specifiche della fotocamera). I modelli digitali hanno spesso un registratore integrato e possono salvare le immagini nel comune formato digitale.\nBoroscopi rigidi.\nI boroscopi rigidi sono simili ai fibroscopi ma in genere forniscono un'immagine superiore a costi inferiori rispetto a un boroscopio flessibile. I boroscopi rigidi hanno la limitazione che l'accesso a ci\u00f2 che deve essere osservato deve essere in linea retta. Sono quindi pi\u00f9 adatti a certi compiti, come l'ispezione di cilindri automobilistici, iniettori di combustibile e collettori idraulici. \nCriteri per la selezione di un boroscopio sono di solito la chiarezza dell'immagine e l'accesso. Per strumenti qualitativamente simili, d\u00e0 l'immagine migliore il boroscopio pi\u00f9 grande che pu\u00f2 entrare, compatibilmente con il foro. I sistemi ottici nei boroscopi rigidi possono essere principalmente di tre tipi: le rod lens (inventate da Harold Hopkins), a lenti acromatiche e le rod lens a gradiente. Per boroscopi di grande diametro, le lenti acromatiche lavorano abbastanza bene, ma quando il diametro del boroscopio scende sotto i 3 millimetri, i sistemi a rod lens di Hopkins e le rod lens a gradiente offrono immagini superiori. Per boroscopi rigidi di diametro molto piccolo, le rod lens a gradiente sono migliori."}
{"id": "3376619", "revid": "729019", "url": "https://it.wikipedia.org/wiki?curid=3376619", "title": "Freddie Blassie", "text": "Oltre ad essere stato uno dei manager heel pi\u00f9 celebri di sempre, \u00e8 stato anche un wrestler di successo vincendo l'NWA Georgia Southern Heavyweight Championship per diciassette volte.\nInfanzia.\nI genitori di Blassie, Jacob e Anna (n\u00e9e Sind), emigrarono negli Stati Uniti dalla Germania prima dello scoppio della prima guerra mondiale, stabilendosi a St. Louis. Il padre era un alcolizzato e spesso diventava violento, e Fred veniva frequentemente mandato dai nonni per sfuggire agli attacchi di collera del padre. All'et\u00e0 di tredici anni, dopo che il padre aveva picchiato per l'ennesima volta la madre, Fred pens\u00f2 di assalirlo con una mazza da baseball, ma non lo fece e si stabil\u00ec dalla zia per sei mesi finch\u00e9 non fu sua madre a chiedergli di tornare a casa.\nBlassie frequent\u00f2 la McKinley High School e, dopo il diploma, trov\u00f2 lavoro in una fabbrica di carne in scatola. Contemporaneamente, il giovane inizi\u00f2 a tirare di boxe al Seward Community Center e vinse anche il titolo dei pesi massimi. Per\u00f2, era pi\u00f9 attirato dal wrestling, e spesso, quando poteva, si recava alla Harry Cook's Gym per vedere allenarsi i lottatori. Quando iniziarono a conoscerlo, i wrestler incominciarono ad insegnargli qualche mossa. Poco tempo dopo, debutt\u00f2 come lottatore vero e proprio durante le fiere di carnevale. Il cugino John Frank Holaus spesso arbitrava i suoi match.\nServizio militare.\nQuando gli Stati Uniti entrarono in guerra durante il secondo conflitto mondiale, Blassie si arruol\u00f2 in Marina e prest\u00f2 servizio nell'oceano Pacifico per 42 mesi.\nQuando fu congedato, Blassie torn\u00f2 a combattere con il soprannome \"Sailor\" (\"marinaio\") Fred Blassie per capitalizzare l'onda di patriottismo che attraversava il Paese nel dopo guerra, ma la gimmick non ebbe troppo successo. In seguito lavor\u00f2 per Jack Pfefer, del quale disse che assumeva solamente tizi che sembravano dei \"freak\" per i suoi spettacoli, e che aveva nella sua scuderia wrestler come Tor Johnson, che girava film con il regista Ed Wood, e Lillian Ellison, pi\u00f9 nota come Fabulous Moolah.\nCarriera.\n\"Il vampiro\".\nNel 1953, si spost\u00f2 ad Atlanta, in Georgia, a lottare per Paul Jones. Mentre era l\u00ec, Blassie vinse l'NWA Georgia Southern Heavyweight Championship. Fu durante questo periodo della sua carriera che abbandon\u00f2 definitivamente l'identit\u00e0 di personaggio face per diventare un \"cattivo\" a tempo pieno. Si tinse i capelli di biondo platino, come molte altre star dell'epoca, tipo Gorgeous George, Johnny Valentine, e \"Nature Boy\" Buddy Rogers. Spesso veniva definito il \"vampiro\" perch\u00e9 durante i match mordeva gli avversari con i lunghi canini che si affilava anche durante le interviste.\nWorld Wrestling Association.\nBlassie lavor\u00f2 anche nella zona di Los Angeles, in California, alle dipendenze di Jules Strongbow. Lott\u00f2 in coppia con Billy McDaniel nel tag team denominato \"McDaniel Brothers\", che quando si spostava a combattere sulla costa orientale degli Stati Uniti, veniva chiamato i \"Blassie Brothers\".\nNel 1960, Blassie ritorn\u00f2 nella federazione di Strongbow a Los Angeles dove divenne una grossa stella della World Wrestling Association. Il suo personaggio di heel era cos\u00ec odiato che la polizia doveva spesso scortarlo fuori dal ring dopo i suoi incontri per paura di attacchi da parte dei fan. Il suo principale avversario dell'epoca era The Destroyer\nIl 12 giugno 1961, Blassie sconfisse \"Flying Frenchman\" \u00c9douard Carpentier conquistando il titolo WWA Championship. Il 7 luglio Blassie difese con successo la cintura contro l'ex campione NWA Lou Thesz. Durante il regno da campione, in un match contro Lord James Blears, un fan gli gett\u00f2 dell'acido sulla schiena, e Blassie dovette immediatamente andare nel backstage per lavarselo via.\nDopo aver riconquistato il titolo WWA da Rikid\u014dzan, Blassie riperse la cintura due giorni dopo in un match contro \"Masked Destroyer\" Dick Beyer. Nel 1963, Bearcat Wright, un wrestler di colore, lo sconfisse strappandogli la cintura, e la cosa fu una specie di avvenimento perch\u00e9 si era in pieno periodo delle battaglie per il movimento dei diritti civili degli afroamericani. Nel 1964, \"Dick The Bruiser\" Richard Afflis batt\u00e9 Blassie togliendogli nuovamente il titolo, e Blassie se ne and\u00f2 a lavorare per la World Wide Wrestling Federation.\nBlassie ritorner\u00e0 nella WWA nel 1968 quando il promoter Mike LeBell decise di riaffiliare la federazione alla NWA. Nei primi anni settanta, Blassie torn\u00f2 brevemente un \"face\", perch\u00e9 il pubblico iniziava a rispettarlo come veterano. Ebbe dei feud con Soulman Rocky Johnson, The Sheik, e \"The Golden Greek\" John Tolos. Una delle sue faide pi\u00f9 famose avvenne in California nel 1971, contro Tolos. Il match finale tra i due ebbe luogo al Los Angeles Memorial Coliseum, stabilendo un nuovo record di pubblico.\nGiappone.\nNel 1962, Blassie ebbe un feud con la leggenda del wrestling giapponese Rikid\u014dzan. Quando Blassie perse il titolo WWA World Heavyweight Championship in favore di Rikid\u014dzan a Los Angeles, i due ebbero un violentissimo e sanguinoso rematch trasmesso in diretta sulla televisione giapponese.\nWorld Wide Wrestling Federation.\nNel 1964, Blassie si scontr\u00f2 con Bruno Sammartino e Bobo Brazil. Quando entr\u00f2 nella WWWF, si port\u00f2 la sua propria cintura di campione, affermando di essere il Pacific World Champion, e sfidando Sammartino in un match per l'unificazione dei titoli. Lo scontro tra i due inizi\u00f2 al Roosevelt Stadium, Jersey City, nel 1964, dove prevalse Blassie, ma non per schienamento. I vari rematch si tennero al Madison Square Garden di New York, e Sammartino vinse in ogni occasione. Blassie torn\u00f2 nella compagnia nel 1971 per combattere contro Pedro Morales. Durante la sua seconda permanenza in WWWF, il suo manager era \"Captain\" Lou Albano.\nManager.\nBlassie si ritir\u00f2 dall'attivit\u00e0 di combattente nel 1974, perch\u00e9 una legge che vigeva in California proibiva a chi aveva superato i 55 anni di et\u00e0 di possedere una licenza come lottatore. Quindi intraprese la carriera di manager heel nella World Wide Wrestling Federation e nella sua successiva incarnazione World Wrestling Federation.\nTra i wrestler di cui curer\u00e0 gli interessi figurano Nikolai Volkoff, Blackjack Mulligan, High Chief Peter Maivia, \"The Crippler\" Ray Stevens, Adrian Adonis, Jesse Ventura, Dick Murdoch, The Iron Sheik, Swede Hanson, Killer Khan, George \"The Animal\" Steele, Professor Tanaka, Mr. Fuji, Victor Rivera, e Hulk Hogan (quando era un \"cattivo\" agli inizi di carriera). Blassie fece anche da manager a Muhammad Ali per il suo incontro \"boxer vs. wrestler\" del 1976 contro Antonio Inoki.\nLa sua specializzazione nell'assistere clienti \"heel\" lo fa entrare nel cosiddetto \"Triumvirate of Terror\" (triumvirato del terrore), la ristretta cerchia dei massimi manager di \"cattivi\" dell'epoca, insieme a Grand Wizard e Captain Lou Albano.\nNel 1983, in qualit\u00e0 di \"Ayatollah\" Blassie, assiste come manager Iron Sheik durante il periodo in cui l'iraniano diventa campione mondiale WWF sconfiggendo Bob Backlund (che era campione da quasi 6 anni).\nGrazie ai buoni rapporti che intratteneva con Vince McMahon Sr. e la sua famiglia, Blassie rimase a lavorare nella WWF fino al giorno in cui mor\u00ec. Fece anche altre apparizioni sporadiche dopo il suo ritiro ufficiale dalle scene avvenuto nel 1986. Fu introdotto nella WWF Hall of Fame nel 1994. L'ultima apparizione pubblica di Blassie ebbe luogo il 12 maggio 2003 a Filadelfia in una puntata di \"Monday Night Raw\", tre settimane prima della morte. Il 2 giugno 2003, Blassie mor\u00ec per infarto all'et\u00e0 di 85 anni."}
{"id": "3376620", "revid": "599013", "url": "https://it.wikipedia.org/wiki?curid=3376620", "title": "Adrie van Kraay", "text": ""}
{"id": "3376626", "revid": "767487", "url": "https://it.wikipedia.org/wiki?curid=3376626", "title": "\u00c9douard Delessert", "text": "Biografia.\nNato presso una famiglia di banchieri calvinisti originari di Ginevra ma residenti a Parigi, figlio di Gabriel Delessert (1786 \u2013 1858), \u00c9douard Delessert fu una personalit\u00e0 poliedrica, dedicandosi alla pittura, all'archeologia e fu, con il cugino Benjamin Delessert, pioniere della fotografia.\nNei suoi numerosi viaggi, Siria, Turchia, Grecia, Sardegna e Italia, dedica numerosi reportage fotografici ai luoghi da lui visitati. Fu collaboratore della \"Revue de Paris\" .\nMor\u00ec senza discendenza."}
{"id": "3376634", "revid": "767487", "url": "https://it.wikipedia.org/wiki?curid=3376634", "title": "Piet Wildschut", "text": ""}
{"id": "3376635", "revid": "125455481", "url": "https://it.wikipedia.org/wiki?curid=3376635", "title": "Smith &amp; Wesson 19", "text": "La Smith &amp; Wesson Model 19 \u00e8 una rivoltella statunitense dell'azienda Smith &amp; Wesson.\nSviluppo.\nSecondo le fonti, la pistola venne realizzata a seguito di una conversazione avvenuta nel 1954 tra Bill Jordan, famoso poliziotto di frontiera, e l'allora presidente S&amp;W, Carl Hellstrom. Jordan proponeva a quest'ultimo la realizzazione di un'arma tipo per le forze di polizia che sarebbe dovuta essere un revolver con calibro .357 magnum realizzato su di un telaio di medie dimensioni, con canna pesante da quattro pollici, astina dell'estrattore carenata e congegni di puntamento da tiro.\nPer la produzione si utilizz\u00f2 inizialmente un telaio modello K. Alla fine del 1956 la 19 venne immessa sul mercato in versione con canna da 4 pollici e finitura che poteva essere brunita o nichelata. Nel 1959 venne introdotta la canna da 6 pollici mentre nel 1968 venne realizzata quella da 2,5.\nTecnica.\nLa rivoltella \u00e8 camerata per cartucce .357 Magnum. Nonostante il forte rinculo generato dall'esplosione delle cartucce, la precisione rimane ad ottimi livelli.\nAlcuni modelli, per migliorare ancora di pi\u00f9 la precisione, sono stati dotati di canne pi\u00f9 lunghe delle versioni standard e di mirini laser.\nLa S&amp;W 19 \u00e8 stata prodotta dal 1957 al 1999, la S&amp;W 66 \u00e8 stata prodotta dal 1970 al 2005. Il modello 66 differisce dal modello 19 per il castello in acciaio inox (la modello 19 era in una lega di acciaio ad alto contenuto di carbonio o acciaio placcato al nichel) ed il grilletto a trazione liscia appositamente ideato per il tiro al bersaglio.\nNella cultura di massa.\n\u00c8 la rivoltella usata da Jigen nell'anime \"Lupin III\" in versione Combat Magnum. \u00c8 apprezzata ed posseduta anche da Frank Reynolds nel telefilm \"C'\u00e8 sempre il sole a Philadelphia\". \u00c8 anche l'arma di Roger Murtaugh nei film della serie cinematografica \"Arma letale\"."}
{"id": "3376637", "revid": "767487", "url": "https://it.wikipedia.org/wiki?curid=3376637", "title": "Valeria dentro e fuori", "text": "Valeria dentro e fuori \u00e8 un film del 1972, diretto da Brunello Rondi.\nTrama.\nImpossibilitata ad avere figli e incompresa dal marito, Valeria cade progressivamente preda di disturbi psichici che la portano a essere ricoverata in una clinica per malattie mentali. Nell'ospedale \u00e8 sottoposta a cure invasive e le massicce dosi di psicofarmaci peggiorano la sua situazione. Il contatto con gli altri malati \u00e8 insopportabile.\nValeria fugge e si concede a due camionisti di passaggio. Recuperata dalle forze di polizia \u00e8 reintrodotta nella clinica. Il marito, nel frattempo si sta costruendo una nuova vita con una nuova compagna. Valeria, ghettizzata nella clinica, continua a sognare un futuro felice sognando il figlio che, forse, un giorno, riuscir\u00e0 a concepire.\nProduzione.\nConsulente psichiatrico per il film fu il famoso criminologo e professore Aldo Semerari.\nAccoglienza.\nCritica.\n\"FilmTv.it\" del film scrive: \"La Bouchet cerca di recitare pur essendo quasi sempre nuda, Rondi cerca il film di denuncia tra le pieghe del basso erotico. Sul filo del trash.\""}
{"id": "3376638", "revid": "124871057", "url": "https://it.wikipedia.org/wiki?curid=3376638", "title": "Giovanni Vigo", "text": "Carriera.\nGiovanni Vigo fu un giocatore della per due stagioni. Fece il suo esordio contro il il 1\u00ba marzo 1903 partita vinta per 5-0, mentre la sua ultima partita fu contro il , in un pareggio per 0-0 il 29 aprile 1906. In totale collezion\u00f2 4 presenze e nessuna rete in \"bianconero\"."}
{"id": "3376647", "revid": "599013", "url": "https://it.wikipedia.org/wiki?curid=3376647", "title": "Jos\u00e9 Bilibio", "text": "Carriera.\nClub.\nDurante la sua carriera ha giocato con numerose squadre di club, tra cui il Vilanova, in cui si \u00e8 trasferito nel 2009.\nPalmar\u00e8s.\nNazionale.\nConta 10 presenze con la Nazionale armena."}
{"id": "3376650", "revid": "547034", "url": "https://it.wikipedia.org/wiki?curid=3376650", "title": "Animoso (cacciatorpediniere 1914)", "text": "L\u2019Animoso \u00e8 stato un cacciatorpediniere della Regia Marina.\nStoria.\nCostruito tra il 1912 ed il 1914 su progetto derivato da quello della classe Indomito, il cacciatorpediniere rivel\u00f2 caratteristiche alquanto deludenti.\nAll'entrata dell'Italia nella prima guerra mondiale l\u2019\"Animoso\" faceva parte, con i cacciatorpediniere \"Audace\", \"Ardente\", \"Ardito\" e \"Francesco Nullo\", della I Squadriglia Cacciatorpediniere, di base a Brindisi. Comandava l'unit\u00e0 il capitano di corvetta Cant\u00f9.\nIl giorno stesso della dichiarazione di guerra, il 24 maggio 1915, \"Animoso\", \"Audace\" ed \"Ardito\" effettuarono una missione antisommergibile nel golfo del Drin e successivamente al largo di Cattaro.\nL'11 luglio 1915 l\u2019\"Animoso\", l\u2019\"Audace\", l\u2019\"Ardente\" e l\u2019\"Ardito\" scortarono l'esploratore \"Quarto\" e sbarcarono le avanguardie delle truppe destinate a sbarcare ed occupare l'isola di Pelagosa, operazione cui parteciparono anche l'incrociatore ausiliario \"Citt\u00e0 di Palermo\", l'esploratore \"Marsala\", il cacciatorpediniere \"Strale\" e le torpediniere \"Clio\", \"Cassiopea\", \"Calliope\", \"Airone\", \"Astore\" ed \"Arpia\" e che si svolse senza intoppi (l'unico presidio dell'isola era composto da due segnalatori, che si nascosero per poi arrendersi).\nNelle prime ore del 17 luglio la nave, insieme al \"Quarto\" ed ai cacciatorpediniere \"Intrepido\" ed \"Irrequieto\", bombard\u00f2 la stazione radiotelegrafica e le altre installazioni militari dell'isola Giuppana (Dalmazia). La missione, in concomitanza con un altro bombardamento effettuato dalla V Divisione navale, fu interrotta in seguito all'avvistamento \u2013 da parte delle navi della V Divisione \u2013 di sommergibili avversari (che ugualmente silurarono ed affondarono l'incrociatore corazzato \"Garibaldi\" sulla rotta di rientro).\nVerso le dieci del mattino del 17 agosto dello stesso anno l\u2019\"Animoso\", che si trovava in crociera, unitamente all'esploratore \"Quarto\" ed ai cacciatorpediniere \"Ardito\", \"Impavido\" ed \"Intrepido\", a settentrione della congiungente Brindisi-Cattaro, raggiunse \u2013 insieme altre unit\u00e0 \u2013 Pelagosa, che alcune ore prima era stata pesantemente bombardata da una formazione navale austro-ungarica.\nL'11 maggio 1917 l'unit\u00e0, salp\u00f2 da Venezia al comando del capitano di fregata Piazza, insieme ai cacciatorpediniere \"Audace\", \"Ardente\", \"Ardito\" e \"Giuseppe Cesare Abba\", per intercettare un gruppo di siluranti austroungariche (cacciatorpediniere \"Csikos\" e torpediniere \"78 T\", \"93 T\" e \"96 T\") che fu avvistato alle 15.30, a circa 10.000 di distanza; essendo per\u00f2 le due formazioni frattanto giunte non distante da Pola, importante base navale austroungarica, le unit\u00e0 italiane ripiegarono e rientrarono a Venezia.\nNella notte tra il 13 ed il 14 agosto del medesimo anno la nave lasci\u00f2 Venezia unitamente ai cacciatorpediniere \"Ardente\", \"Audace\", \"Abba\", \"Vincenzo Giordano Orsini\", \"Giovanni Acerbi\", \"Giuseppe Sirtori\", \"Francesco Stocco\", \"Carabiniere\" e \"Pontiere\" per scontrarsi con un gruppo di navi nemiche \u2013 cacciatorpediniere \"Streiter\", \"Reka\", \"Velebit\", \"Sharfschutze\" e \"Dinara\" e 6 torpediniere\u00a0\u2013 che avevano appoggiato un'incursione aerea contro la piazzaforte veneta; tuttavia solo l\u2019\"Orsini\" riusc\u00ec ad avere un breve e fugace contatto con le navi austriache.\nDurante l'undicesima battaglia dell'Isonzo (18-24 agosto 1917) l\u2019\"Animoso\" fu nave di bandiera del contrammiraglio Casanova, che dirigeva la cooperazione navale alle operazioni terrestri.\nIl 16 novembre 1917 il cacciatorpediniere fu inviato, insieme ad \"Orsini\", \"Acerbi\", \"Stocco\", \"Ardente\", \"Abba\" ed \"Audace\", a contrasto del bombardamento effettuato dalle corazzate austroungariche \"Wien\" e \"Budapest\" contro le batterie d\u2019artiglieria e le linee italiane di quella localit\u00e0: i cacciatorpediniere supportarono l'attacco dei \"MAS 13\" e \"15\" che, insieme a quelli di aerei e dei sommergibili \"F 11\" ed \"F 13\", contribu\u00ec a disturbare l'azione nemica, sino al ritiro delle due corazzate.\nIl 18 novembre dello stesso anno \"Animoso\", \"Abba\", \"Ardente\" ed \"Audace\" bombardarono le linee austriache tra Caorle e Revedoli.\nIl 28 novembre \"Animoso\", \"Ardente\", \"Ardito\", \"Abba\", \"Audace\", \"Orsini\", \"Acerbi\", \"Sirtori\" e \"Stocco\", insieme agli esploratori \"Aquila\" e \"Sparviero\", partirono da Venezia e, insieme ad alcuni idrovolanti di ricognizione, inseguirono una formazione austriaca, composta dai cacciatorpediniere \"Dikla\", \"Streiter\" ed \"Huszar\" e da quattro torpediniere, che aveva bombardato la ferrovia nei pressi della foce del Metauro. Le navi italiane dovettero rinunciare all'inseguimento allorch\u00e9 giunsero nei pressi di Capo Promontore, troppo vicino a Pola.\nIl 9 gennaio 1918, alle 10.45, il cacciatorpediniere, al comando del capitano di fregata Arturo Ciano, lasci\u00f2 Venezia insieme ad \"Abba\" ed \"Audace\": le tre unit\u00e0 avevano a rimorchio i \"MAS 94\", \"95\" e \"96\" destinati all'incursione divenuta poi nota come beffa di Buccari. Alle 18.15, giunti nel punto prestabilito e denominato \u00abO\u00bb, venti miglia ad ovest di Sansego, i cacciatorpediniere passarono i cavi di rimorchio alle torpediniere \"12 PN\", \"13 PN\" e \"18 PN\", incaricate di rimorchiare i MAS pi\u00f9 vicino a Buccari, quindi si posizionarono una cinquantina di miglia al largo di Ancona, per fornire supporto ai MAS di ritorno dalla missione. Sul piano militare l'attacco non riusc\u00ec perch\u00e9, causa le reti parasiluri, solo un piroscafo, su quattro attaccati, venne colpito (e solo danneggiato), ma l'operazione fu utile sul piano propagandistico, i cui aspetti furono orchestrati dal poeta Gabriele D'Annunzio, che partecip\u00f2 alla missione.\nNella notte tra il 13 ed il 14 marzo 1918 l\u2019\"Animoso\", l\u2019\"Orsini\", l\u2019\"Acerbi\", lo \"Stocco\" ed il \"Sirtori\", insieme alle torpediniere costiere \"9 PN\" e \"10 PN\" ed ai \"MAS 95\" e \"96\", fornirono supporto al fallimentare tentativo di attacco del barchino silurante \u00abGrillo\u00bb contro la base di Pola, attacco che si concluse senza risultato e con la perdita del \u00abGrillo\u00bb.\nNel 1919 il cacciatorpediniere venne sottoposto a lavori di modifica dell'armamento: il cannone Armstrong Mod. 1891 da 120/40\u00a0mm ed i quattro Vickers-Armstrong da 76/40\u00a0mm vennero sbarcati, ed al loro posto vennero installati cinque pezzi Schneider-Armstrong da 102/35\u00a0mm Mod. 1914-1915, nonch\u00e9 due cannoncini Vickers-Terni Mod. 1917 da 40/39\u00a0mm e due mitragliere 6,5/80\u00a0mm. Vennero inoltre imbarcate le attrezzature per trasportare e posare dieci mine.\nIl 27 luglio 1921 l\u2019\"Animoso\", al comando del capitano di corvetta Treviliani, mentre si trovava nella prima darsena dell'Arsenale di La Spezia, accese le caldaie per provare il funzionamento di un ventilatore, ma alle 9.10 si verific\u00f2 lo scoppio di una caldaia, che coinvolse anche delle tubolature di nafta: l'esplosione uccise tre uomini (il capo meccanico Francesco Benedetti, il sottocapo fuochista Vito Scarcella ed il fuochista Moretti Alza Casadio, mentre in un primo momento si era parlato di sei morti e quattro-sei dispersi, oltre a numerosi feriti due dei quali gravi), e ne ustion\u00f2 gravemente quattro, oltre ad abbattere un fumaiolo, devastare le sovrastrutture ed aprire una falla a centro nave. A bordo della nave accorsero presto i pompieri e reparti di marinai guidati dal comandante Di Marzo, che domarono le fiamme e soccorsero gli ustionati. Sbandato sul lato sinistro e gravemente danneggiato, l\u2019\"Animoso\" venne rimorchiato in bacino di carenaggio. Mai riparato, il cacciatorpediniere venne radiato nell'aprile 1923 ed avviato alla demolizione."}
{"id": "3376654", "revid": "767487", "url": "https://it.wikipedia.org/wiki?curid=3376654", "title": "Waiting for Forever", "text": "Waiting for Forever \u00e8 un film del 2010 diretto da James Keach. Il film \u00e8 stato presentato in anteprima negli Stati Uniti al Santa Barbara International Film Festival il 10 febbraio 2010 e distribuito nelle sale il 4 febbraio 2011.\nTrama.\nEmma e Will, migliori amici d'infanzia, si sono allontanati da molto tempo, ma per Will la ragazza non ha mai smesso di essere la persona pi\u00f9 importante della sua vita. Will, per\u00f2, non ha n\u00e9 una casa n\u00e9 un vero lavoro e sopravvive facendo il giocoliere ed esibendosi. Costretta a tornare nella sua citt\u00e0 natale per assistere il padre malato, Emma cerca di lasciarsi alle spalle una vita amorosa travagliata ed una carriera televisiva in declino."}
{"id": "3376655", "revid": "928766", "url": "https://it.wikipedia.org/wiki?curid=3376655", "title": "Joan Lascorz", "text": "Carriera.\nInizia con il motociclismo sportivo nel 1995, quando vince il campionato catalano delle minimoto, e nel 1997 \u00e8 invece campione catalano negli scooter di cilindrata 50 cm\u00b3. Dopo aver continuato la trafila in varie competizioni giovanili in Spagna, nel 2003 inizia a competere nel campionato spagnolo velocit\u00e0 nella categoria riservata alle 125. Nel 2004 si sposta nelle competizioni per Supermotard, vincendo il trofeo monomarca riservato alle Honda CRF 450. Rientra nel campionato spagnolo velocit\u00e0 nel 2005, arrivando sesto nella classifica piloti con 46 punti nella categoria Supersport, sempre nella stessa annata esordisce nel campionato mondiale Supersport, correndo a Imola in qualit\u00e0 di wildcard a bordo di una Honda CBR 600RR del team Glaner Castrol Honda.\nContinua nel campionato spagnolo Supersport anche nel 2006, migliorandosi rispetto alla stagione precedente, posizionandosi quarto con 75 punti nella graduatoria generale. Anche quest'anno corre una gara nel mondiale Supersport, sempre a Imola, con la Honda CBR 600RR del team CRS Grand Prix come pilota sostitutivo. Nel 2007 la sua prima stagione da pilota titolare nel mondiale Supersport con il team Glaner Motocard.com, alla guida di una Honda CBR600RR. Ottiene un terzo posto a Vallelunga come risultato da segnalare, e si piazza al diciottesimo posto con 38 punti nella classifica di campionato.\nNel 2008 viene confermato nello stesso team e con la stessa moto, con compagno di squadra Santiago Barrag\u00e1n. Ottiene una vittoria a Valencia, un secondo posto a Losail e due terzi posti (Assen e Portim\u00e3o) e si posiziona al quinto posto nella graduatoria piloti con 121 punti. Nel 2009 rimane nello stesso team ma viene equipaggiato da una Kawasaki ZX-6R, il compagno di squadra \u00e8 Katsuaki Fujiwara. Ottiene una vittoria a Magny-Cours, due secondi posti (Monza e Donington), tre terzi posti (Assen, Brno e N\u00fcrburgring) e una pole position a Miller e chiude la stagione al quarto posto con 163 punti.\nNel 2010, ancora con la ZX-6R del team Kawasaki Motocard.com nel mondiale Supersport, ottiene una vittoria a Valencia, cinque secondi posti (Phillip Island, Portim\u00e3o, Assen, Misano Adriatico e Brno), due terzi posti (Monza e Miller) e due pole position (Phillip Island e Brno) e, pur rimanendo coinvolto in un incidente in gara a Silverstone che lo costringe a saltare le ultime tre gare in calendario, chiude la stagione al terzo posto in classifica piloti con 168 punti ottenuti.\nNel 2011 passa al campionato mondiale Superbike, ingaggiato dal team Kawasaki Racing per portare in gara la ZX-10R. Chiude molte gare in zona punti, segnando anche il giro veloce in gara 2 a Portim\u00e3o, risultando, con l'undicesimo posto nella classifica mondiale, il miglior pilota con moto Kawasaki. Confermato nel mondiale Superbike dal team Kawasaki Racing anche per il 2012, il 2 aprile, durante una sessione di test a Imola nel tratto in salita seguente la curva Tosa, resta vittima di un grave incidente che gli procura la frattura della sesta vertebra cervicale. Rimasto paraplegico a seguito dell'incidente, continua a lavorare nel mondo del motociclismo col ruolo di commentatore tecnico per la televisione TVE. Parallelamente alla carriera da commentatore televisivo, intraprende quella di pilota automobilistico."}
{"id": "3376670", "revid": "1543377", "url": "https://it.wikipedia.org/wiki?curid=3376670", "title": "Marina Romea", "text": "Marina Romea \u00e8 una frazione del Comune di Ravenna, situata sulla costa a nord della citt\u00e0, fra Porto Corsini e Casal Borsetti. Fa parte della circoscrizione n. 4 \"del mare\", con sede a Marina di Ravenna.\nStoria.\nLa nascita di questa localit\u00e0 di turismo balneare risale agli anni cinquanta del XX secolo, quando l'intera area racchiusa fra il mare, la valle Baiona e le paludi del fiume Lamone era occupata dalla pineta. Il nome della localit\u00e0 fu scelto per concorso. \nNel 1952 iniziarono i lavori per la costruzione di una strada litoranea a nord del Canale Candiano per collegare Porto Corsini a Casal Borsetti: la strada, completata nel 1956, prende il nome di Viale Italia ed \u00e8 tuttora la principale arteria di Marina Romea. Contemporaneamente inizi\u00f2 la lottizzazione, con la costruzione dei primi alberghi e infrastrutture. Nel 1956 venne indetto dalla Camera di Commercio di Ravenna un concorso pubblico per la scelta del nome del nuovo lido. Il vincitore fu annunciato nel 1958: fu scelta \u00abMarina Romea\u00bb, proposta dal sig. Sandro Gueltrini\n\u00abMarina Romea\u00bb richiama la Strada Romea, ovvero la lunga strada che collega Ravenna a Venezia.\nCaratteristiche.\nMarina Romea \u00e8 una localit\u00e0 turistica prettamente residenziale. \u00c8 meta delle famiglie ravennati, com'\u00e8 dimostrato dalla presenza di numerose seconde case. La pineta che la circonda interamente e la laguna, con una torretta di avvistamento per il birdwatching, la rendono una meta interessante per il turismo naturalistico. Fra le attivit\u00e0 sportive praticate figurano: la canoa (nella laguna), l'equitazione e il beach volley."}
{"id": "3376686", "revid": "125280194", "url": "https://it.wikipedia.org/wiki?curid=3376686", "title": "Walter Streule", "text": "Carriera.\nWalter Streule fu un giocatore della per due stagioni. Fece il suo esordio contro il il 6 marzo 1904 partita vinta per 3-2, mentre la sua ultima partita fu contro il , in un pareggio per 0-0 il 29 aprile 1906. In totale collezion\u00f2 9 presenze e 2 reti in \"bianconero\". Le sue uniche due reti le segn\u00f2 proprio contro il in due partite nel 1904.\nA seguito dell'allontanamento di Alfredo Dick dalla presidenza del club bianconero, Streule segu\u00ec l'imprenditore svizzero nella sua nuova societ\u00e0, il . Del club \"granata\" Streule fu sia calciatore che dirigente, ricoprendo il ruolo di segretario della societ\u00e0."}
{"id": "3376689", "revid": "1632387", "url": "https://it.wikipedia.org/wiki?curid=3376689", "title": "Vis medicatrix naturae", "text": "Il motto vis medicatrix naturae (che significa \u00abforza guaritrice della natura\u00bb, anche conosciuto come il principio della \"natura medica\") \u00e8 una traduzione latina del greco \"\u03bd\u03cc\u03c3\u03c9\u03bd \u03c6\u03cd\u03c3\u03b5\u03b9\u03c2 \u1f30\u03b7\u03c4\u03c1\u03bf\u03af\", attribuito a Ippocrate. L'espressione riassume uno dei principi guida della medicina ippocratica secondo cui gli organismi contengono \u201cpoteri innati di auto-guarigione\u201d.\nIppocrate.\nIppocrate riteneva che un organismo non fosse passivo o inerte nei confronti delle ferite o della malattia, ma fosse attivamente capace di interagirvi e riequilibrarsi. Lo stato di malattia, in tal senso, non \u00e8 che uno sforzo del corpo di ripristinare un equilibrio disturbato. \u00c8 proprio questa capacit\u00e0 degli organismi di correggere gli squilibri che li distingue dalla materia non vivente.\nDa qui si ha l'approccio medico che vede nella natura \u201cil miglior medico\u201d o la \u201cguaritrice della malattia\u201d. Ippocrate pensava perci\u00f2 che lo scopo principale di un medico fosse quello di aiutare la tendenza naturale del corpo, osservandone i movimenti, rimuovendone gli ostacoli alle sue reazioni e permettendo cos\u00ec all'organismo di recuperare la salute. Questo viene evidenziato nelle pratiche ippocratiche quali il salasso in cui un eccesso di un umore percepito viene rimosso, riuscendo cos\u00ec ad aiutare a riequilibrare gli umori del corpo.\nRinascimento e storia moderna.\nDopo Ippocrate, l'idea della \"vis medicatrix naturae\" continua a svolgere un ruolo chiave in medicina. Nel primo rinascimento, il medico e scienziato Paracelso ebbe l'idea di \u201cbalsamo interno\u201d. Thomas Sydenham, nel XVIII secolo considerava la febbre come una forza guaritrice della natura. \nNel XIX secolo, la \"vis medicatrix naturae\" viene ad essere interpretata come vitalismo e in questa forma \u00e8 venuta a costituire la struttura di base di discipline quali omeopatia, chiropratica, idropatia, osteopatia e naturopatia. Come notato da Bynum, se \"si cerca su Internet \"vis medicatrix naturae\", si trover\u00e0 come risultato ci\u00f2 che adesso chiamiamo con garbo medicina 'alternativa' o 'complementare'\".\nIn relazione all'omeostasi.\nAnche la nozione di Walter Cannon di omeostasi trae origine dalla \"vis medicatrix naturae\". \"Tutto ci\u00f2 che ho fatto finora, rivedendo i vari dispositivi protettivi e stabilizzanti del corpo, \u00e8 presentare un'interpretazione moderna \"della vis medicatrix\" naturale\".. In questo, Cannon si trova in contrasto con Claude Bernard (padre della moderna fisiologia), e la sua idea originaria di \"milieu interieur\" che egli propose per rimpiazzare le teorie vitalistiche riguardanti il corpo. Tuttavia, entrambe le nozioni di omeostasi e \"milieu interieur\" sono strettamente attinenti alla fisiologia del corpo piuttosto che a concetti filosofici.\nIn relazione alla medicina evolutiva.\nPi\u00f9 recentemente, la medicina evoluzionistica ha identificato molti sintomi medici quali febbre, infiammazione, comportamento malato e nausea mattutina quali adattamenti evolutivi funzionanti come la \"medicatrix naturae darwiniana \", selezionati come mezzi volti a proteggere, guarire o ristabilirsi da ferite, infezioni o malattie."}
{"id": "3376691", "revid": "287204", "url": "https://it.wikipedia.org/wiki?curid=3376691", "title": "Ladislav Prokes", "text": ""}
{"id": "3376693", "revid": "339392", "url": "https://it.wikipedia.org/wiki?curid=3376693", "title": "Conte d'Agamonte", "text": ""}
{"id": "3376695", "revid": "6923", "url": "https://it.wikipedia.org/wiki?curid=3376695", "title": "Branisla\u016d Tara\u0161kievi\u010d", "text": "Il suo sistema sar\u00e0 poi modificato e \"russizzato\" negli anni dell'Unione Sovietica, ma sopravvive ancora oggi tra i bielorussi della diaspora e tra gli intellettuali, e ad esso ci si riferisce comunemente come Tara\u0161kievica.\nCadde vittima delle grandi purghe sul finire degli anni trenta."}
{"id": "3376697", "revid": "271907", "url": "https://it.wikipedia.org/wiki?curid=3376697", "title": "Branisla\u016d Adamavi\u010d Tara\u0161kievi\u010d", "text": ""}
{"id": "3376704", "revid": "96758", "url": "https://it.wikipedia.org/wiki?curid=3376704", "title": "ONCF", "text": ""}
{"id": "3376706", "revid": "203463", "url": "https://it.wikipedia.org/wiki?curid=3376706", "title": "Vitold Jakim\u010dik", "text": ""}
{"id": "3376711", "revid": "729019", "url": "https://it.wikipedia.org/wiki?curid=3376711", "title": "Stazione di Corteolona", "text": "La stazione di Corteolona \u00e8 una stazione ferroviaria posta lungo la linea Pavia-Cremona, a servizio di Corteolona, frazione del comune di Corteolona e Genzone.\nStrutture ed impianti.\nLa stazione, gestita da Rete Ferroviaria Italiana, \u00e8 fornita di un fabbricato viaggiatori a 2 piani, costruito nel classico stile delle Strade Ferrate Meridionali, che costruirono la linea e la esercirono fino al 1868.\nLa pianta dei fabbricati \u00e8 rettangolare.\nLa struttura si compone di tre corpi: uno centrale e due corpi minori, posti ai lati, che si sviluppano in modo simmetrico; il corpo centrale si sviluppa su due livelli ma soltanto il piano terra \u00e8 aperto al pubblico, mentre il secondo livello \u00e8 abitazione privata. L'edificio \u00e8 in muratura ed \u00e8 tinteggiato di giallo.\nLa stazione, dotata di due binari di cui uno di corretto tracciato ed uno per effettuare incroci, possedeva due raccordi: uno per la locale industria casearia Galbani ed un altro che entrava in una locale azienda di spedizioni."}
{"id": "3376717", "revid": "287204", "url": "https://it.wikipedia.org/wiki?curid=3376717", "title": "Camara Laye", "text": "Scrisse romanzi ispirati alle antiche tradizioni popolari e al folclore del paese natale: \nDopo \"Dramouss\", che segn\u00f2 la sua adesione a un impegno socio-politico, prefer\u00ec esiliarsi a Dakar per opposizione al regime totalitario di S\u00e9kou Tour\u00e9. Ivi scrisse \"I maestri della parola\" (1978), storia dell'impero del Mali desunta dalle epopee orali locali."}
{"id": "3376720", "revid": "380654", "url": "https://it.wikipedia.org/wiki?curid=3376720", "title": "Hunico", "text": "Arias \u00e8 noto per i suoi trascorsi in WWE dal 2011 al 2019, dove ha lottato come Hunico (dal 2012 al 2013) e come Sin Cara (nel 2011 e di nuovo dal 2013 al 2019). In WWE Arias ha vinto solamente l'NXT Tag Team Championship con il suo compagno dei Lucha Dragons Kalisto.\nCarriera.\nNato da genitori emigranti di origine spagnola a El Paso, inizia a lottare con il nome di Incognito nella Burges High School dove vince diversi titoli scolastici. Debutta in messico in CMLL con il nome di Mistico, ma c'era gi\u00e0 un altro wrestler che si chiamava cos\u00ec. Quindi, cambia il suo nome in Mystico e successivamente in Mystico de Juarez. Il 2 febbraio 2004, sconfigge Nicho El Millonario laureandosi WWA Middleweight Champion.\nAsistencia Asesor\u00eda y Administraci\u00f3n (2004\u20132005).\nAd inizio 2004 inizia a lavorare per l'Asistencia Asesor\u00eda y Administraci\u00f3n, la federazione rivale della CMLL. Torna ad usare il nome di Incognito e si allena nella scuola della AAA per migliorare ulteriormente. Dal 2005, lascia le federazioni messicane per lavorare in alcuni circuiti indipendenti statunitensi, sfruttando il fatto di essere di origine Texane e, al contrario di alcuni suoi colleghi messicani, sapeva parlare perfettamente l'inglese.\nTotal Nonstop Action Wrestling (2006).\nIncognito fa il suo debutto negli Stati Uniti partecipando all'edizione 2006 della Total Nonstop Action Wrestling al World X-Cup Tournament. Incognito forma una stable messicana con Shocker, Magno e Puma. L'unico match di Incognito nella World Cup tournament \u00e8 stato il gautlet match a 16 uomini dove viene eliminato da Sonjay Dutt. Il Team Mexico chiude al terzo posto su quattro team, dietro al Team USA e al Team Canada ma davanti al Team Japan.\nDopo questa apparizione in TNA inizia a lavorare per la National Wrestling Alliance (NWA), dove combatte in coppia con Sicod\u00e9lico Jr. Partecipano al torneo per decretare i primi NWA World Tag Team Champions ma perdono in finale con Joey Ryan e Karl Anderson in finale. Il match includeva anche la squadra di Billy Kidman e Sean Waltman.\nChikara (2007\u20132008).\nIl 22 settembre 2007, Incognito debutta nella Chikara, una federazione di Lucha Libre, dove partecipa al 16-man tournament cibernetico. Incognito si unisce alla squadra di wrestler mascherati che per\u00f2 viene sconfitta dalla squadra americana dei Kings of Wrestling. Ritorna nel 2008, vincendo un torneo a 32 uomini, dove sconfigge Helios in finale il 18 maggio 2008.\nFlorida Championship Wrestling (2009\u20132011).\nIl 14 dicembre 2009, effettua un try-out per la WWE sotto il nome di Jorge Arias, suo vero nome. Cambia il suo nome in Hunico e forma un tag team con Tito Colon (che durante la partnership assume il nome di Epico). I due vincono gli FCW Florida Tag Team Championship sconfiggendo gli Usos il 3 giugno 2010. Perdono i titoli un mese dopo contro Michael McGillicutty e Kaval, ma li rivincono la sera dopo in un rematch. Il 12 agosto perdono definitivamente i titoli per mano di Johnny Curtis e Derrick Bateman in un three-way match che includeva anche la squadra di Brodus Clay e Donny Marlow.\nWWE (2011\u20132019).\nFaida con Sin Cara Azul (2011).\nHunico approda a Smackdown per interpretare Sin Cara (\"senza volto\" in spagnolo) in quanto Luis Alvirde vero portatore della maschera, \u00e8 stato sospeso per non aver superato il Wellness Program. Il 12 agosto debutta a SmackDown! sconfiggendo Tyson Kidd.\nNella puntata di SmackDown del 19 agosto, partecipa alla battle royal per decretare lo sfidante di Randy Orton a WWE Night of Champions per il World Heavyweight Championship ma viene eliminato per ultimo da Mark Henry. Il 20 agosto, Alvirde ritorna dalla sospensione. Sei giorni dopo, viene riportato che Alvirde \u00e8 stato mandato a casa durante i tapings di marted\u00ec 24, e ad interpretare Sin Cara \u00e8 stato nuovamente Hunico, che ha sconfitto Heath Slater.\nIl 16 settembre, dopo essersi fatto squalificare per eccessiva violenza contro Daniel Bryan, il vero Sin Cara torna per confrontarsi col \"fake\" Sin Cara. Nella puntata di SmackDown del 23 settembre il falso Sin Cara interviene nel match fra Daniel Bryan e il vero Sin Cara, prendendo il posto di quest'ultimo e vincendo il match. A Hell in a Cell viene sconfitto dal Sin Cara originale. Nonostante ci\u00f2, il feud continua con l'attacco del \"Black\" Sin Cara ai danni del vero Sin Cara dopo il match di quest'ultimo contro Alberto Del Rio.\nLa loro rivalit\u00e0 termina in un Mask vs Mask match nella puntata di SmackDown del 21 ottobre, svoltasi a Citt\u00e0 del Messico, dove il Sin Cara originale ha vinto, costringendo 'Black Sin Cara' a smascherarsi.\nHunico (2011\u20132013).\nNella puntata di SmackDown del 28 ottobre viene intervistato, mostrando il volto scoperto, da Matt Striker, dove rivela che il suo \"ring name\" sar\u00e0 Hunico. Inoltre \u00e8 pronto a vendicarsi su Sin Cara. Alle Survivor Series 2011 nel tradizionale 5 on 5 Elimination Tag Team Match viene eliminato da Randy Orton nelle battute finali. Nella puntata di Superstars del 15 dicembre, si presenta con un nuovo manager, Camacho, e sconfigge Trent Baretta. A inizio 2012, inizia una faida con Ted DiBiase che vincer\u00e0 infortunandolo gravemente.Partecipa al Royal Rumble Match 2012 nell'omonimo pay-per-view entrando con il numero 16 ma viene eliminato dalla rientrante Kharma. A No Way Out viene sconfitto da Sin Cara.A Money in the Bank, Hunico e Camacho, vengono sconfitti dai campioni di coppia Kofi Kingston e R-Truth.\nRitorno come Sin Cara (2013).\nIn seguito al licenziamento di Luis Alvirde, ovvero il Sin Cara originale, Arias torna a vestire i panni della gimmick mascherata a partire dalla puntata di \"Raw\" del 2 dicembre dove sconfigge Alberto Del Rio. Nella puntata di \"SmackDown\" del 20 dicembre batte Drew McIntyre. Nella puntata di \"Raw\" del 23 dicembre batte Curtis Axel. Nella puntata di \"Main Event\" del 19 febbraio, Sin Cara e i Los Matadores vengono sconfitti dallo Shield. A \"WrestleMania XXX\" partecipa alla Andr\u00e9 The Giant Memorial Battle Royal non riuscendo a vincerla. Nella puntata di \"SmackDown\" del 23 giugno viene sconfitto dal debuttante Bo Dallas. Partecipa alla Battle Royal per il vacante Intercontinental Championship a Battleground, poi vinta da The Miz, venendo eliminato da Bo Dallas. Nella puntata di \"SmackDown\" dell'8 agosto sconfigge Damien Sandow.\nAlleanza con Kalisto (2014\u20132016).\nDopo che Kalisto (appartenente al roster di NXT) si separa da El Local (anche lui di NXT) annuncia che avrebbe fatto un tag team con Sin Cara (che lotter\u00e0 negli show del Main Roster a eccezione degli incontri con Kalisto).\nNella puntata di NXT del 24 luglio 2014 Kalisto &amp; Sin Cara fanno il loro debutto come tag team sconfiggendo gli Vaudevillains. A , Sin Cara &amp; Kalisto sconfiggono gli Ascension (Konnor e Viktor) diventando i nuovi NXT Tag Team Champions. Nella puntata di \"Superstars\" del 13 novembre, sconfigge Curtis Axel. Nella puntata di \"SmackDown\" del 14 novembre, perde contro Bray Wyatt. L'11 dicembre a , i Lucha Dragons mantengono i titoli di coppia sconfiggendo i Vaudevillains. Nella puntata di \"NXT\" registrata il 15 gennaio 2015, Sin Cara e Kalisto perdono l'NXT Tag Team Championship contro Buddy Murphy e Wesley Blake. Alla Royal Rumble, partecipa al Royal Rumble match con il numero 8 resistendo nella contesa 38 secondi prima di essere eliminato da Bray Wyatt. A , i Lucha Dragons vengono nuovamente sconfitti da Murphy e Blake non riuscendo a conquistare i titoli di coppia. Nella puntata di Main Event del 10 febbraio, viene sconfitto da Cesaro. La settimana successiva, a \"Main Event\", insieme a Kalisto sconfigge Heath Slater e Curtis Axel.\nA WrestleMania 31, prende parte alla seconda Battle Royal in onore di Andr\u00e9 the Giant ma viene eliminato da Cesaro. Nella puntata di \"Raw\" successiva al pay-per-view Sin Cara, Kalisto, Big E e Kofi Kingston sconfiggono Cesaro, Tyson Kidd, Konnor e Viktor. La settimana successiva a Raw, i Lucha Dragons sconfiggono i due membri del New Day, Xavier Woods e Big E. Nella puntata di \"Main Event\" del 21 aprile, i Lucha Dragons sconfiggono gli Ascension. Nella puntata di SmackDown del 7 maggio, sconfiggono i Los Matadores. Nella puntata di Main Event del 30 giugno, battono Heath Slater e Bo Dallas. Ad Elimination Chamber, i Lucha Dragons prendono parte al primo tag team Elimination Chamber match di sempre per il WWE Tag Team Championship, che viene vinto dai campioni di coppia, il New Day. Nella puntata di SmackDown del 25 giugno, Sin Cara, Kalisto ed i Prime Time Players sconfiggono il New Day e Bo Dallas. I Lucha Dragons riescono sempre a trionfare contro il New Day in match non titolati, fallendo al contrario l'assalto ai titoli in numerose occasioni, come a del 13 dicembre e nella puntata di SmackDown del 22 dicembre. Il 28 dicembre subisce un infortunio alla spalla sinistra a seguito del match contro Big E del New Day. Torna nella puntata di \"Raw\" dell'8 febbraio insieme a Kalisto ma i due vengono sconfitti da Rusev e Alberto Del Rio. I Lucha Dragons poi iniziano apertamente una faida con la League of Nations (Alberto del Rio, Rusev, Sheamus e King Barrett). Nella puntata di \"Raw\" del 15 febbraio, affiancati da Neville, vengono sconfitti da Del Rio, Rusev e Sheamus. Il 18 febbraio, a SmackDown, questi ultimi trionfano ancora sui Lucha Dragons, questa volta affiancati da Dolph Ziggler. Il 14 marzo a \"Raw\" viene sconfitto da Ryback. Per decisione di Stephanie McMahon, prender\u00e0 parte al Ladder match per l'Intercontinental Championship assieme al campione Kevin Owens, Sami Zayn, Stardust, The Miz, Zack Ryder e Dolph Ziggler a WrestleMania 32. Nella puntata di \"Raw\" del 28 marzo sconfigge, insieme a Ziggler e Zayn, Owens, Stardust e The Miz.\nA WrestleMania 32 del 3 aprile Sin Cara ha preso parte al Ladder match per l'Intercontinental Championship ma il titolo \u00e8 stato vinto da Zack Ryder.\nI Lucha Dragons tornano insieme nella puntata di SmackDown del 7 aprile dove affrontano i Vaudevillains (Aiden English e Simon Gotch), loro vecchi avversari ad NXT, al loro match di debutto ma vengono sconfitti. Nella puntata di \"Raw\" dell'11 aprile viene indetto un torneo per decretare i contendenti n\u00b0 1 al WWE Tag Team Championship detenuti dal New Day: i Lucha Dragons hai affrontato nei quarti di finale i Dudley Boyz (Bubba Ray Dudley e D-Von Dudley) ma, a seguito di un infortunio di Kalisto durante il match (\"kayfabe\"), Sin Cara \u00e8 stato costretto a lottare da solo, venendo per\u00f2 schienato da Bubba Ray Dudley dopo una \"3D\" con D-Von Dudley, causando dunque la sconfitta e l'eliminazione dei Lucha Dragons. Nella puntata di \"Raw\" del 2 maggio Sin Cara ha preso parte ad una 20-man Battle Royal per determinare il contendente n\u00b01 allo United States Championship, detenuto dal compagno Kalisto, ma \u00e8 stato eliminato da Alberto Del Rio. Nella puntata di \"Raw\" del 9 maggio sconfigge Rusev tramite roll-up grazie all'intervento di Kalisto. Il 12 maggio a SmackDown, per\u00f2, Sin Cara viene battuto da Rusev a causa dell'intervento di Lana ai danni di Kalisto. Il 19 giugno nel \"Kickoff\" di Money in the Bank i Lucha Dragons hanno trionfato sui Dudley Boyz. Nella puntata di \"Raw\" del 18 luglio Kalisto e Sin Cara hanno deciso di separarsi amichevolmente per prendere strade differenti, in vista dell'imminente divisione dei roster del giorno dopo. Quella stessa sera Sin Cara \u00e8 stato pesantemente sconfitto da Baron Corbin.\nCompetizione singola e divisione dei pesi leggeri di \"Raw\" (2016\u20132017).\nCon la Draft Lottery avvenuta nella puntata di \"SmackDown\" del 19 luglio, Sin Cara \u00e8 stato trasferito nel roster di \"Raw\". Nella puntata di \"Raw\" dell'8 agosto Sin Cara e Neville hanno sconfitto i Dudley Boyz (Bubba Ray Dudley e D-Von Dudley). Nella puntata di \"Main Event\" dell'11 agosto Sin Cara ha sconfitto Jinder Mahal. Nella puntata di \"Raw\" del 5 settembre ha sfidato Braun Strowman (il quale nella puntata di \"Raw\" del 29 agosto aveva sconfitto e privato della sua maschera il luchador Americo) ma \u00e8 stato sconfitto per count-out. Nella puntata di \"Superstars\" del 16 settembre \u00e8 stato duramente sconfitto da Braun Strowman. La scena si \u00e8 ripetuta anche nella puntata di \"Raw\" del 19 settembre, dove Strowman ha sconfitto facilmente e in poco tempo Sin Cara. Nella puntata di \"Raw\" del 10 ottobre Sin Cara entra a far parte della divisione dei pesi leggeri di \"Raw\" e, quella stessa sera, lui e Lince Dorado hanno sconfitto Drew Gulak e Tony Nese. Nella puntata di \"Superstars\" del 28 ottobre Sin Cara, Lince Dorado e Cedric Alexander hanno sconfitto Drew Gulak, Tony Nese e Ariya Daivari. La stessa scena si \u00e8 ripetuta anche il 30 ottobre a Hell in a Cell. Nella puntata di \"Raw\" del 7 novembre Sin Cara e Rich Swann hanno sconfitto il WWE Cruiserweight Champion The Brian Kendrick e il debuttante Noam Dar. Nella puntata di \"Raw\" del 14 novembre Sin Cara \u00e8 stato sconfitto da The Brian Kendrick. Nella puntata di \"Superstars\" del 25 novembre Sin Cara ha sconfitto Jinder Mahal. Nella puntata di \"Main Event\" del 1\u00ba dicembre Sin Cara \u00e8 stato sconfitto da Bo Dallas. La scena si \u00e8 ripetuta anche nella successiva puntata di \"Main Event\" del 9 dicembre. Nella puntata di \"Raw\" del 19 dicembre Sin Cara ha affrontato Titus O'Neil ma il match \u00e8 terminato in un no-contest a causa di Braun Strowman, che ha attaccato senza motivo entrambi. Nella puntata di \"Main Event\" del 12 gennaio 2017 Sin Cara e Darren Young sono stati sconfitti dagli Shining Stars (Primo e Epico). Nella puntata di \"Main Event\" del 5 febbraio Sin Cara ha sconfitto Bo Dallas. Nella puntata di \"Main Event\" del 9 febbraio Sin Cara \u00e8 stato sconfitto da Rusev. Nella puntata di \"Main Event\" del 16 febbraio Sin Cara ha perso contro Jinder Mahal. Nella puntata di \"Main Event\" del 24 febbraio Sin Cara \u00e8 stato sconfitto da Bo Dallas. Nella puntata di \"Main Event\" del 3 marzo Sin Cara ha sconfitto da Bo Dallas. Il 2 aprile, nel \"Kick-off\" di WrestleMania 33, Sin Cara ha partecipato all'annuale Andr\u00e9 the Giant Memorial Battle Royal ma \u00e8 stato eliminato da Mark Henry.\nVarie faide (2017\u20132019).\nCon lo \"Shake-up\" dell'11 aprile Sin Cara \u00e8 stato trasferito nel roster di \"SmackDown\". Nella puntata di \"SmackDown\" del 2 maggio Sin Cara \u00e8 stato sconfitto da Dolph Ziggler. Nella puntata di \"SmackDown\" del 4 luglio Sin Cara ha partecipato all'Indipendence Day Battle Royal per determinare il contendente n\u00b01 allo United States Championship di Kevin Owens ma \u00e8 stato eliminato da Erick Rowan. Sin Cara \u00e8 tornato, dopo un periodo di assenza, nella puntata di \"SmackDown\" del 17 ottobre dove ha sconfitto lo United States Champion Baron Corbin per count-out in un match non titolato. Nella puntata di \"SmackDown\" del 24 ottobre Sin Cara ha sconfitto nuovamente Corbin ma questa volta per squalifica a causa della brutalit\u00e0 del suo avversario. Nella puntata di \"SmackDown\" del 31 ottobre il terzo match tra Sin Cara e Baron Corbin \u00e8 terminato in no-contest. Nella puntata di \"SmackDown\" del 14 novembre Sin Cara ha affrontato Baron Corbin per lo United States Championship ma \u00e8 stato sconfitto. L'8 aprile 2018, nel \"Kick-off\" di WrestleMania 34, Sin Cara ha partecipato all'annuale Andr\u00e9 the Giant Memorial Battle Royal ma \u00e8 stato eliminato da Baron Corbin. Nella puntata di \"SmackDown\" del 17 aprile Sin Cara \u00e8 stato pesantemente sconfitto da Samoa Joe. Il 27 aprile, a Greatest Royal Rumble, Sin Cara ha partecipato al Royal Rumble match a 50 uomini entrando col numero 3 ma \u00e8 stato eliminato da Dolph Ziggler. Nella puntata di \"SmackDown\" del 10 luglio Sin Cara \u00e8 stato sconfitto da Andrade \"Cien\" Almas. Il 15 luglio, nel \"Kick-off\" di Extreme Rules, Sin Cara \u00e8 stato sconfitto nuovamente da Andrade \"Cien\" Almas. Sin Cara \u00e8 poi tornato da un infortunio il 7 giugno 2019, a Super ShowDown, partecipando ad un 50-man Battle Royal ma \u00e8 stato eliminato.\nPer effetto del \"Draft\", il 13 ottobre 2019 Sin Cara \u00e8 passato al roster di \"Raw\". Nella puntata di \"Raw\" del 21 ottobre Sin Cara \u00e8 tornato in azione venendo sconfitto da Andrade a causa della distrazione di Zelina Vega (manager di Andrade). Nella puntata di \"Raw\" del 28 ottobre Sin Cara, affiancato da una luchador mascherata di nome Carolina, \u00e8 stato nuovamente sconfitto scorrettamente da Andrade. Il 31 ottobre, a Crown Jewel, Sin Cara ha partecipato ad una Battle Royal per determinare lo sfidante di AJ Styles per lo United States Championship pi\u00f9 avanti nella serata ma \u00e8 stato eliminato da Andrade. Nella puntata di \"Raw\" del 4 novembre Sin Cara e Carolina (sua nuova partner) sono stati sconfitti da Andrade e Zelina Vega. Nella puntata di \"Raw\" dell'11 novembre Sin Cara \u00e8 stato pesantemente sconfitto da Drew McIntyre.\nL'8 dicembre 2019, la WWE ha annunciato ufficialmente il rilascio di Sin Cara.\nRitorno nella AAA (2019\u20132021).\nIl 14 dicembre 2019 Arias, dopo aver chiuso il rapporto con la WWE, ha fatto un'apparizione a sorpresa durante l'evento \"Guerra de Titanes\" della Lucha Libre AAA Worldwide come Sin Cara salvando Pagano da un attacco e annunciando di tornare nel 2020.\nIl 19 aprile nell'edizione del 2020 di De Juarez Para El Mundo, Arias fa il suo primo match come Cinta de Oro (in memoria del suo allenatore Cinta de Oro scomparso nel 2016) insieme a Pagano sconfiggendo A\u00e8reo ed El Hijo del Impostor.\nIl 26 maggio 2021 su Twitter Cinta de Oro annuncia di essere un wrestler non appartenente a nessuna federazione.\nCircuito indipendente (2021-presente).\nIl 4 ottobre 2021 nelle strade del Messico Cinta de Oro (accompagnato da Alberto El Patron) sconfisse Rayo (accompagnato da Akbar Farar) conquistando cos\u00ec l'International Open Challenge World Championship (IOCW Championship).\nLucha de Apuestas.\nRecord: 0-1"}
{"id": "3376721", "revid": "2045628", "url": "https://it.wikipedia.org/wiki?curid=3376721", "title": "Atelier Fontana - Le sorelle della moda", "text": "Atelier Fontana - Le sorelle della moda \u00e8 una miniserie televisiva italiana diretta da Riccardo Milani e prodotta da Rai Fiction e Lux Vide, e trasmessa in prima visione su Rai 1 in due serate, il 27 ed il 28 febbraio 2011. Le tre protagoniste della fiction sono Alessandra Mastronardi, Anna Valle e Federica De Cola.\nLa serie \u00e8 basata sulla vita delle Sorelle Fontana, le tre sarte della provincia di Parma che divennero celebri quando nel 1949 confezionarono l'abito nuziale con cui Linda Christian spos\u00f2 Tyrone Power, ed in seguito divennero fra le stiliste pi\u00f9 richieste dalle dive di Hollywood.\nTrama.\nAnno 1938/1939. Zoe, Micol e Giovanna Fontana sono tre giovani sorelle che, dopo un'infanzia serena, lavorano tutte insieme nella sartoria che la loro madre conduce all'interno della propria abitazione di Traversetolo, piccolo centro della provincia di Parma. \nMicol sente il suo estro un po' limitato a causa delle idee tradizionaliste della madre riguardo all'abbigliamento, rivolte soprattutto al fatto che la clientela \u00e8 costituita perlopi\u00f9 da donne di campagna e signore della piccola borghesia di provincia.\nAltra fonte di attrito con Amabile, la madre, \u00e8 la palese parzialit\u00e0 della donna nei confronti della figlia maggiore Zoe, pi\u00f9 pacata e tradizionale, e la sua - per quanto senza cattiveria - ostilit\u00e0 verso le idee progressiste di Micol, che cerca di portare innovazione in sartoria - come quando modifica un abito da sera di una facoltosa cliente con una profonda scollatura nella schiena, malgrado poi l'abito venga assai apprezzato dalla signora - e sogna di aprire un atelier tutto suo in una grande citt\u00e0, come Parigi. \nNel frattempo Zoe sposa Mario, un ragazzo modesto ma serissimo, e Micol invece si innamora di Enrico Landi, figlio di una famiglia molto facoltosa, ma noto come scansafatiche e perci\u00f2 malvisto dalla rigidissima mamma Amabile...Enrico, come lei, appare insofferente alla vita limitata della campagna parmense, e ci\u00f2 porta Micol a vedere tra loro delle similitudini.\nCon le idee chiare sul proprio futuro, Micol riesce quindi a convincere prima le sorelle a trasferirsi tutte a Roma, la capitale della moda di allora, e prima di partire sposa Enrico, il grande amore della sua vita, nonostante lui sia stato completamente scaricato dai suoi genitori ed il giudizio contrario della sua famiglia.\nA Roma le tre ragazze trovano impiego in alcune grandi sartorie, ma fanno tutte fatica a tirare avanti, anche a causa dell'imminente guerra in arrivo.\nGiovanna, la minore, pi\u00f9 timida e spaventata dalla grande citt\u00e0, sceglie da subito di lasciare il lavoro da dipendente, lavorando quindi da casa per le signore del vicinato e provvedendo all'economia domestica ed alla neonata figlia di Zoe.\nMicol, pi\u00f9 intraprendente e decisa, ha uno scontro con il principale Mazzocchi che prova a metterle le mani addosso, ma che poco tempo dopo scopre, osservando un abito in cui la ragazza ha innestato degli intarsi in tessuto contrastante, il talento della sua lavorante...in difficolt\u00e0 nel realizzare un abito per una cliente che potrebbe procurargli molto lavoro, la principessa Caetani, Mazzocchi affida quindi la creazione del capo a Micol, a condizione che lei mantenga alcuni suoi punti fermi - balze in tulle, suo marchio di fabbrica - ma che inserisca anche delle innovazioni.\nLa giovane donna per\u00f2, estrosa ed indipendente come sempre, stravolge l'abito dandogli la propria impronta di genio ed innovazione, entusiasmando quindi la principessa che, attribuendo il merito dell'esecuzione a Mazzocchi, inizia a servirsi dal suo atelier, dove Micol, malgrado le prime rimostranze dell'uomo sul suo operato, ottiene l'esclusiva nella realizzazione degli abiti da sera della nobildonna.\nSe dal punto di vista del lavoro Micol inizia a trovare delle gratificazioni, anche economiche, nella vita privata la ragazza scopre con delusione che il marito Enrico le ha mentito per mesi sul suo impiego come giornalista, e che l'uomo spende i risparmi suoi e delle sue sorelle - destinati ad aprire una loro sartoria - per divertirsi con amici ed amiche, essendosi pure licenziato dal giornale in cui lavorava.\nMalgrado sia incinta, Micol lo caccia di casa, e quando nasce la figlia Maria Paola, la giovane donna \u00e8 sola, con l'unica vicinanza delle sue sorelle, ma ancora determinata a realizzare i propri obbiettivi professionali, per s\u00e9 e per la sua bambina appena nata.\nUn giorno, consegnando un abito appena terminato per la principessa Caetani, Micol scopre che il principe Orsini, nobiluomo di Roma, ha un appartamento che sarebbe l'ideale per lei e le sorelle come casa/laboratorio, ma che non lo affitta per non rischiare inquilini insolventi...demoralizzata, Micol dimentica sul posto il vestito della Caetani, scatenando le ire di Mazzocchi e rivelando involontariamente alla principessa di essere lei l'artefice delle ultime creazioni dell'atelier.\nLicenziata da Mazzocchi, Micol riesce a ritrovare il vestito per consegnarlo alla principessa, che decide di prendere la giovane sotto la sua protezione, assieme alle sue sorelle, pagandola direttamente e consentendole cos\u00ec sia di continuare a creare i suoi abiti, sia di mettersi in proprio con Zoe e Giovanna per aprire finalmente una sartoria tutta loro. \nAssistite dalla Caetani che le sponsorizza con Orsini per convincerlo ad affittare loro il suo appartamento, le tre sorelle riescono ad allestire la loro prima sfilata, comprando i tessuti alla borsa nera...Micol, seguendo il suo estro, acquista a parte della seta bianca per realizzare un abito da sposa come gran finale, ma proprio alla vigilia della loro esposizione, cui la principessa Caetani ha invitato la crema delle nobildonne della capitale romana, giunge la notizia che Enrico ha portato via con s\u00e9 la figlia Maria Paola. \nMicol non pu\u00f2 quindi assistere al trionfo delle sue creazioni, e si reca invece con il padre a Traversetolo, dove i suoceri pretenderebbero di tenere con loro la nipotina, accusandola di non essere una buona madre ma di pensare solo alla sartoria ed alla carriera...furiosa, Micol sbatte loro in faccia che fino alla nascita della bimba loro si erano disinteressati completamente del figlio - da loro stessi rinnegato alla vigilia delle loro nozze - e di lei in quanto sua moglie, e che Enrico per primo era stato mantenuto da lei con il suo lavoro di sarta, non essendosi mai preoccupato n\u00e9 di farsi una posizione, n\u00e9 di assicurare un futuro a lei ed alla bambina.\nMalgrado la presa di posizione per\u00f2, Micol teme ancora ritorsioni da parte del marito e dei suoceri, in considerazione del fatto che comunque fa fatica ad occuparsi della bambina in quanto senza un appoggio da parte di Enrico, e confida alla madre che se costretta, \u00e8 disposta a tornare con lui per quieto vivere...Amabile per\u00f2 la rimprovera, dicendole che si condannerebbe all'infelicit\u00e0, e le consegna una bambola, Maria Paola, alla quale Micol aveva cucito da bambina un abito con della stoffa costosa - rimediando all'epoca una bella sgridata - e che la madre le aveva conservato, dimostrando cos\u00ec di aver sempre creduto in lei e rivelandole l'intenzione sua e di suo padre di vendere la propriet\u00e0 di Traversetolo e di acquistare un podere fuori Roma, in modo da aiutare lei e le sue sorelle nella gestione famigliare.\nI genitori delle ragazze si trasferiscono quindi a Roma per aiutarle con i figli, e la giovane donna porta nuovamente la bambina con s\u00e9 a Roma, rompendo del tutto i rapporti con il marito e con i suoceri. \nPassano dieci anni, una domenica in cui le sorelle sono a pranzo dai genitori con i rispettivi mariti - anche Giovanna infatti nel frattempo si \u00e8 sposata - Micol \u00e8 in Piazza Navona con Maria Paola, che le chiede di poter andare a vedere un ambulante che suona un organetto...distratta per pochi istanti, Micol perde di vista la bambina ed inizia, terrorizzata, a cercarla.\nNello stesso momento, una giovane americana sta cercando di fuggire ad un gruppo di giornalisti che la inseguono...ci\u00f2 porta le due ragazze a scontrarsi in una stradina laterale, dove Micol ritrova anche, subito dopo, la piccola Maria Paola.\nL'americana, che si presenta semplicemente come Linda, le chiede dove possa trovare un calzolaio, poich\u00e9 si \u00e8 rotta un tacco nella fuga...Micol le spiega che di domenica a Roma \u00e8 tutto chiuso e la invita a casa sua per consentirle di chiamare un taxi.\nQui Linda, dopo aver appreso che Micol temeva una nuova incursione del suo ex marito per sottrarle la bambina, scopre la sartoria delle sorelle Fontana, in cui tra i vari abiti esposti spicca uno splendido vestito da sposa...Linda infatti \u00e8 in realt\u00e0 la famosa attrice Linda Christian, a Roma in incognito, che deve sposarsi proprio a Roma in gennaio, con il divo di Hollywood Tyrone Power. \nIgnara di tutto questo, Micol le dona un paio di scarpe che lei non ha occasione di mettere, dicendole di riportargliele appena passa da Roma, senza in realt\u00e0 contare molto sulla loro restituzione ma intenerita dall'aria fragile e sperduta della giovane americana, che la abbraccia riconoscente.\nLinda va via, e l'incontro non sembra avere un seguito, mentre la sartoria nel frattempo \u00e8 in difficolt\u00e0...superato infatti il primo entusiasmo suscitato dalle loro creazioni nel bel mondo romano grazie alla principessa Caetani, la cattiva pubblicit\u00e0 fatta al loro atelier da Mazzocchi, la crisi economica, assieme ai pettegolezzi sul fatto che Micol abbia cacciato di casa il marito prima ancora della nascita della figlia - il divorzio verr\u00e0 infatti introdotto legalmente solo nel 1970 - rendono le Fontana molto impopolari, causando loro la perdita di parecchie clienti.\nIl destino per\u00f2 \u00e8 in agguato...infatti, proprio mentre Micol risponde duramente alle critiche di due clienti che pensavano di non essere ascoltate, all'atelier arrivano Linda Christian e Tyrone Power, accompagnati da uno stuolo di giornalisti...nella famosa attrice Micol riconosce la graziosa americana conosciuta tempo prima e le due ragazze si abbracciano tra i flash dei fotografi, subito dopo, Tyrone chiede a Micol di realizzare l'abito da sposa di Linda, e Micol accetta con gioia, scatenando la felicit\u00e0 dello staff.\nCome se non bastasse, Tyrone acquista praticamente tutti i capi delle sorelle Fontana come regalo per Linda...\u00e8 la svolta che tutte attendevano. \nLa popolarit\u00e0 dell'evento infatti rende le Sorelle Fontana celebri in tutto il mondo - molte foto con Linda in abito nuziale vengono pubblicate sui maggiori rotocalchi dell'epoca - e dunque richiestissime soprattutto per i matrimoni dell'alta borghesia italiana...il superlavoro impedisce per\u00f2 a Micol di accompagnare in vacanza a Tropea la figlia Maria Paola, che quindi parte con la sorella Giovanna, promettendole per\u00f2 di raggiungerla appena possibile. \nQuando Micol ormai si \u00e8 quasi liberata, dalla Calabria giunge improvvisa la notizia che la bambina sta molto male.\nMicol si precipita al capezzale della figlia, alla quale il premuroso Dott. Leonardo Cafiero diagnostica il tifo, legato probabilmente al fatto di avere bevuto acqua non potabile...portata d'urgenza a Roma, purtroppo Maria Paola \u00e8 gi\u00e0 troppo debilitata dalla malattia e non c'\u00e8 pi\u00f9 nulla da fare...la bambina muore e Micol, distrutta, cade in depressione. \nInaspettatamente, chiave della sua ripresa fisica e psicologica \u00e8 il marito Enrico, che la sostiene e la induce a reagire senza compatirla, ma facendo invece leva sul suo orgoglio...la giovane donna sente di apprezzare la sua vicinanza ed inizia a sperare in un riavvicinamento, ma quando lui accenna a stabilirsi nuovamente nel loro appartamento, iniziando a levare con noncuranza gli abiti di Maria Paola dall'armadio, Micol comprende che l'uomo mira solo a sfruttare la ricchezza e la notoriet\u00e0 della moglie, frutto di anni di sacrifici, e cos\u00ec, furibonda, lei lo caccia di nuovo, e stavolta per sempre.\nOrmai priva di stimoli per andare avanti, risentita contro le sorelle che sembrano non capire fino in fondo il suo dramma di donna sola, cui il destino ha strappato via la figlia che era la sua unica ragione di vita, Micol raccoglie il consiglio del Dott. Cafiero, che le \u00e8 rimasto vicino, ed accetta un invito dell'amica Linda Christian, recandosi ospite di quest'ultima ad Hollywood. \nNegli Stati Uniti, dopo un lungo soggiorno, Micol ritrova s\u00e9 stessa, riuscendo a gioire anche della gravidanza di Linda - da cui nascer\u00e0 Romina Power - ed a ritrovare gli stimoli e l'ispirazione.\nNel corso della visita negli USA, avvia dei contatti per dare un ulteriore impulso all'attivit\u00e0 dell'atelier Fontana.\nMicol rientra quindi a Roma con una nuova energia, e davanti alle stupefatte sorelle, annuncia di aver assunto l'impegno di fornire gli abiti per il nuovo film di Ava Gardner \"La contessa scalza\", e di voler realizzare una collezione di alta moda che le possa lanciare sul mercato americano, secondo lei molto favorevole a recepire lo stile italiano.\nLo sforzo parrebbe insostenibile, anche perch\u00e9 \u00e8 motivo di un nuovo scontro tra Zoe - che tradizionalista come sempre vorrebbe degli abiti ispirati alle opere classiche dell'arte - e Micol - che con il suo estro caratteristico vorrebbe invece degli abiti ispirati alla donna contemporanea - sull'impronta da dare alla sfilata.\nSar\u00e0 Giovanna, stavolta, ad essere finalmente determinante per appianare i contrasti, il che, assieme a nuovi finanziamenti e ad un grande potenziamento dell'atelier, consentir\u00e0 alle tre sorelle di compattarsi e soddisfare in maniera eccellente tutte le richieste.\nDa questa sfilata, nascer\u00e0 l'abito \"Nodo d'Amore\", che rimarr\u00e0 un'icona dello stile Fontana.\nMicol ritrova anche il rapporto con la madre Amabile, che le confida di aver scritto al Papa per chiedere l'annullamento in Sacra Rota del suo matrimonio, fonte per lei di tanta sofferenza...la giovane donna ha infatti ritrovato l'amore grazie al paziente Leonardo, che tuttavia Micol cerca di scoraggiare poich\u00e9 lui, oltre ad essere pi\u00f9 giovane di lei, ha ancora tutta la vita davanti, mentre lei sente di non avere pi\u00f9 nulla da dare alla vita.\nA suggellare infine il successo delle tre sorelle arriva l'udienza privata presso il Papa, che le riceve con una rappresentanza delle lavoratrici italiane insieme agli orgogliosissimi genitori...poco tempo dopo, Amabile morir\u00e0, lasciando le sue tre figlie ormai incontrastate ambasciatrici dello stile italiano nel mondo, e lasciando in eredit\u00e0 a Micol quella forza d'animo che tanto l'ha aiutata a resistere agli ostacoli della vita.\nNel finale, Micol si appresta a sposare Leonardo, dopo aver ricevuto l'annullamento dal Vaticano, e pare guardare all'orizzonte, sostenuta dal padre, con una rinnovata fiducia.\nDa segnalare, in chiusura, l'apparizione della vera Micol Fontana com'era nel 2010 (l'anno in cui \u00e8 stata girata la fiction, poi trasmessa nel 2011), circondata da creazioni dell'atelier, in quanto l'unica delle tre sorelle all'epoca ancora in vita...Micol Fontana morir\u00e0, per cause naturali, nella sua casa di Roma, il 12 giugno 2015, all'et\u00e0 di 101 anni.\nCuriosit\u00e0.\nAlessandra Mastronardi, in un'intervista, parler\u00e0 del suo incontro con Micol Fontana e del fatto di essere stata in qualche modo \"predestinata\" ad interpretarla, poich\u00e9 la madre, grande fan di Romina Power, le aveva raccontato sin da giovanissima del rapporto di profonda amicizia che un\u00ec per tutta la vita l'attrice Linda Christian e la stilista Micol Fontana, dettaglio poco noto per i giovani d'oggi.\nInoltre, Alessandra attribuir\u00e0 il merito di aver affinato il suo gusto nell'abbigliamento e la sua decisione di studiare l'inglese in modo approfondito, ai fini professionali, proprio all'incontro con la stilista ed ai suoi consigli. "}
{"id": "3376723", "revid": "767487", "url": "https://it.wikipedia.org/wiki?curid=3376723", "title": "Crownpoint", "text": "Crownpoint (navajo: \"T\u02bciists\u02bc\u00f3\u00f3z \u0143deeshgizh\") \u00e8 un census-designated place degli Stati Uniti d'America, nella Contea di McKinley nello stato del Nuovo Messico. Ha una popolazione di 2.643 abitanti secondo il censimento del 2000.\nCrownpoint si trova all'interno della Riserva Navajo, nella zona sud-est della suddetto territorio ed \u00e8 il capoluogo della Agenzia Navajo orientale.\nGeografia fisica.\nCrownpoint si trova a 2.128 m. di altitudine nella parte sud-orientale dell'altopiano del Colorado, fra i monti Chuska a ovest, le montagne San Juan a nord e le montagne San Pedro a est.\nA circa 60\u00a0km a nord di Crownpoint si trova il Parco nazionale storico della cultura Chaco.\n\u00c8 uno dei principali centri della riserva Navajo, capoluogo della Agenzia Navajo orientale e sede di uno dei Capitoli navajo (\"Crownpoint Chapter House\"). Secondo il censimento del 2000 l'89,1% della popolazione \u00e8 costituito da nativi americani."}
{"id": "3376732", "revid": "278708", "url": "https://it.wikipedia.org/wiki?curid=3376732", "title": "Jan Boskamp", "text": ""}
{"id": "3376747", "revid": "436907", "url": "https://it.wikipedia.org/wiki?curid=3376747", "title": "Parachutes Tour", "text": "Il Parachutes Tour \u00e8 stato il primo tour dei Coldplay realizzato nel 2000 in supporto del loro primo album studio, \"Parachutes\". Il tour ha attraversato tutta la Gran Bretagna, passando perlopi\u00f9 per club, pub e piccoli locali.\nNonostante la durata relativamente breve del tour in s\u00e9, i Coldplay hanno l'occasione di farsi notare ad un vasto pubblico anche grazie alle partecipazioni, in quel periodo, all\"'NME Tour\" e al \"Winter Tour\".\nLa setlist standard prevedeva l'esecuzione di gran parte dei brani presenti in \"Parachutes\", tra cui i singoli \"Yellow\", \"Trouble\", \"Shiver\" e \"Don't Panic\", oltre a \"In My Place\", canzone presente nel secondo album studio \"A Rush of Blood to the Head\", e ad alcune b-sides e cover."}
{"id": "3376751", "revid": "290948", "url": "https://it.wikipedia.org/wiki?curid=3376751", "title": "Padelle", "text": ""}
{"id": "3376753", "revid": "486946", "url": "https://it.wikipedia.org/wiki?curid=3376753", "title": "Tasti", "text": ""}
{"id": "3376754", "revid": "124808", "url": "https://it.wikipedia.org/wiki?curid=3376754", "title": "Atelier Fontana", "text": ""}
{"id": "3376759", "revid": "599013", "url": "https://it.wikipedia.org/wiki?curid=3376759", "title": "Harry Lubse", "text": ""}
{"id": "3376760", "revid": "290948", "url": "https://it.wikipedia.org/wiki?curid=3376760", "title": "Gusti", "text": ""}
{"id": "3376762", "revid": "124808", "url": "https://it.wikipedia.org/wiki?curid=3376762", "title": "Le sorelle della moda", "text": ""}
{"id": "3376765", "revid": "290948", "url": "https://it.wikipedia.org/wiki?curid=3376765", "title": "Spazi", "text": ""}
{"id": "3376766", "revid": "290948", "url": "https://it.wikipedia.org/wiki?curid=3376766", "title": "Fazzoletti", "text": ""}
{"id": "3376770", "revid": "149485", "url": "https://it.wikipedia.org/wiki?curid=3376770", "title": "Tempi", "text": ""}
{"id": "3376772", "revid": "1782831", "url": "https://it.wikipedia.org/wiki?curid=3376772", "title": "Francesco Dimitri", "text": "I suoi romanzi sono urban fantasy, talvolta con contaminazioni new weird, steampunk o horror. Collabora anche con \"xL\".\nSi occupa di magia, ufologia, antropologia e cultura pop. Dopo aver vissuto nella nativa Manduria e a Roma, si \u00e8 trasferito in pianta stabile a Londra.\nFra gli scrittori fantasy italiani, \u00e8 stato tra i primi ad ambientare le sue storie in una citt\u00e0 italiana (nella fattispecie Roma). Alan D. Altieri lo ha definito \u201cuna tra le voci pi\u00f9 significative dell'ultima generazione della saggistica e del fantastico\u201d."}
{"id": "3376775", "revid": "767487", "url": "https://it.wikipedia.org/wiki?curid=3376775", "title": "Billy McCracken", "text": "Carriera.\nGioc\u00f2 per la maggior parte della carriera nel Newcastle, con cui vinse 3 campionati (1904\u201305, 1906\u201307, 1908\u201309) ed una FA Cup (1910). Fu anche a causa sua se la Football Association dovete cambiare la regola del fuori gioco, rendendola meno vantaggiosa per i difensori."}
{"id": "3376776", "revid": "155613", "url": "https://it.wikipedia.org/wiki?curid=3376776", "title": "Saline di Volterra", "text": "Saline di Volterra \u00e8 una frazione del comune italiano di Volterra, nella provincia di Pisa, in Toscana.\nSi trova all'incrocio della strada regionale 68, che collega Cecina a Poggibonsi passando per Volterra, con la strada regionale 439, che collega Pietrasanta con Follonica.\nStoria.\nL'importanza del territorio di Saline deriva dalla presenza di sorgenti d'acqua salata, dette \"moie\", per la produzione di sale.\nVerosimilmente le sorgenti furono sfruttate sin dall'epoca etrusca, ma una delle prime notizie storiche risale al 981, quando Ottone II di Sassonia chiam\u00f2 in Germania alcuni salinatori di Volterra per insegnare agli abitanti di Halle la tecnica di lavorazione del sale.\nAll'epoca le moie appartenevano al vescovo di Volterra; solo verso il XIII secolo il comune di Volterra cominci\u00f2 ad acquisire i diritti sullo sfruttamento delle sorgenti, tanto da imporre ben presto un vero e proprio monopolio.\nDopo il 1472 le saline furono acquisite dal comune di Firenze, che, nelle stesso anno, le restitu\u00ec ai volterrani dietro il pagamento di un gravoso canone annuo.\nPrima del XVII secolo la maggior parte delle moie distanti da Volterra fu chiusa e l'attivit\u00e0 si concentr\u00f2 soprattutto nel territorio di Saline.\nNel 1636 la gestione delle stesse venne regolamentata da un trattato tra il comune di Volterra e l'amministrazione del Granducato di Toscana.\nSuccessivamente, verso il 1787-1790, il granduca Pietro Leopoldo decret\u00f2 la costruzione di nuovi stabilimenti per la produzione del sale; assieme alle fabbriche sorsero una chiesa e altri edifici annessi, che, di fatto, diedero vita alla comunit\u00e0 di Saline di Volterra.\nNelle saline, intitolate a San Leopoldo, vennero convogliate le acque di sei pozzi situati nei dintorni, e il lavoro fu organizzato secondo un modello industriale di tipo inglese.\nCon l'invasione napoleonica, le saline, che fino ad allora erano state date in gestione alla citt\u00e0 di Volterra, passarono alla Regia Imperiale dei Sali e dei Tabacchi.\nNel 1816, con la Restaurazione granducale, furono affidate all'amministrazione statale, che pag\u00f2 un indennizzo al governo della citt\u00e0.\nCon l'unificazione d'Italia, le saline passarono allo Stato.\nNel 1863, per favorire i collegamenti tra le fabbriche e la costa, fu inaugurata la linea ferroviaria Cecina-Volterra.\nDurante la seconda guerra mondiale le saline furono distrutte, ma la produzione riprese nell'immediato dopoguerra.\nTuttavia, nel tempo, la produzione sub\u00ec un rapido declino: con l'Azienda tabacchi italiani nel 1970 le saline contavano 524 dipendenti per una produzione annua di oltre un milione di quintali di sale; nei primi anni novanta i dipendenti si attestavano sulle 180 unit\u00e0, con una produzione di circa 800.000 quintali.\nMonumenti e luoghi d'interesse.\nGli stabilimenti delle Saline sono la principale attrazione turistica della localit\u00e0. Di particolare interesse \u00e8 il padiglione progettato da Pier Luigi Nervi, che ospita la Cascata di Sale. All'interno dello stabilimento \u00e8 stato allestito il Museo delle Saline, che ripercorre la lunga storia dell'estrazione del sale di Toscana. \nSempre nell'ambito della Salina di Stato, \u00e8 meritevole di attenzione il Palazzo dell'Orologio che fu costruito nel 1790 per ospitare le abitazioni dei dipendenti e sub\u00ec ulteriori ampliamenti nei primi decenni dell'Ottocento. \nDi epoca coeva \u00e8 la chiesa dei Santi Pietro e Leopoldo, che fu tuttavia ingrandita e dotata di un moderno campanile in cemento armato intorno al 1968."}
{"id": "3376780", "revid": "1305772", "url": "https://it.wikipedia.org/wiki?curid=3376780", "title": "Copia", "text": ""}
{"id": "3376786", "revid": "827882", "url": "https://it.wikipedia.org/wiki?curid=3376786", "title": "Vetri", "text": ""}
{"id": "3376787", "revid": "290948", "url": "https://it.wikipedia.org/wiki?curid=3376787", "title": "Crepacci", "text": ""}
{"id": "3376788", "revid": "287204", "url": "https://it.wikipedia.org/wiki?curid=3376788", "title": "Apolonia Ustrzycka", "text": "Biografia.\nIl padre di Apolonia, Bazyli, era un ricco commerciante di tessuti di origini lituane, mentre la madre, Katarzyna, era figlia di un signore di Zielonk ed apparteneva alla piccola nobilt\u00e0 polacca. La famiglia di Apolonia, prima di tredici figlie, era quindi borghese, ma si impover\u00ec notevolmente con la perdita di gran parte delle sostanze finanziarie del capo famiglia: l'unica speranza per Apolonia di condurre una vita dignitosa era o farsi suora oppure contrarre un matrimonio vantaggioso.\nFu educata in un ginnasio per giovani fanciulle gestito da religiose, dove conobbe la principessa El\u017abieta Czartoryska (1736-1816), che invece apparteneva ad una famiglia molto facoltosa e che la introdusse, appena undicenne, presso il conte Kazimierz Poniatowski (fratello di Stanislao, futuro re di Polonia), grande libertino e ricco signore; egli si adoper\u00f2 affinch\u00e9 sposasse un altro aristocratico, Antoni Benedykt Lubormirski. Il matrimonio ebbe luogo nel 1749, ma dur\u00f2 soltanto due anni, nel 1751 infatti divorzi\u00f2 per sposare Kazimierz Poniatowski, inserendosi in una delle pi\u00f9 nobili famiglie polacche e ricevendo il titolo di baronessina.\nIl matrimonio non fu felice, dato che entrambi i coniugi erano sfrenati libertini (si conta che lei abbia avuti circa sedici figli illegittimi e lui ventidue), e port\u00f2 alla nascita di tre figli: Stanis\u0142aw Poniatowski (1754-1833), Katarzyna (1756-1773) e Kostancija (1759-1830)."}
{"id": "3376790", "revid": "125523777", "url": "https://it.wikipedia.org/wiki?curid=3376790", "title": "Federica De Cola", "text": "Biografia.\nLaureata al DAMS presso l'universit\u00e0 di Palermo, Federica De Cola studia danza e recitazione per molti anni. Nel 1999 recita nel ruolo da protagonista nella produzione teatrale \"Pensaci Mario\", a cui seguono molti altri lavori fra cui versioni amatoriali dei musical \"Grease\" e \"Cats\" ed il ruolo di Giulietta in \"Romeo e Giulietta\" di Shakespeare per la regia di Nicolaj Karpov.\nNel 2005 debutta come attrice cinematografica con \"Nuovomondo\" di Emanuele Crialese, ma in seguito la De Cola reciter\u00e0 principalmente in produzioni televisive come \"L'ultimo dei Corleonesi\" (2007), \"La vita rubata\" (2007), \"Pane e libert\u00e0\" (2008) e \"Sissi\" (2009).\nNel 2011 ha interpretato il ruolo di una delle tre protagoniste nella miniserie televisiva \"Atelier Fontana - Le sorelle della moda\", insieme ad Anna Valle ed Alessandra Mastronardi.\nNel 2013 \u00e8 presente nel cast della fiction \"Un matrimonio\".\nNel 2014 interpreta la sorella di Leo, in \"Braccialetti Rossi\".\nNell'aprile 2015 \u00e8 la protagonista femminile di \"Lei e lei\" accanto a Giampiero Cicci\u00f2 anche autore e regista dello spettacolo prodotto dal Teatro Vittorio Emanuele II di Messina.\nVita privata.\nIl 2 dicembre 2016 diventa mamma di Bianca."}
{"id": "3376792", "revid": "547034", "url": "https://it.wikipedia.org/wiki?curid=3376792", "title": "Pi\u00f9 tardi Claire, pi\u00f9 tardi...", "text": "Pi\u00f9 tardi Claire, pi\u00f9 tardi... \u00e8 un film italiano del 1968 diretto da Brunello Rondi.\nTrama.\nGeorge Dennison incontra casualmente una donna molto pi\u00f9 giovane di lui, Anne, che gli ricorda la moglie Claire, morta assassinata qualche tempo prima insieme al loro figlio. Portata Anne nella sua dimora, la famiglia Denninson si comporta con ostilit\u00e0 nei raffronti di Anne. Tutti i parenti dell'uomo hanno qualcosa da nascondere.\nProduzione.\nIl film venne girato nell'estate del 1965 passando sotto diverse produzioni fino infine sotto la casa Bianconero Film che fallir\u00e0 per\u00f2 nel marzo del 1966 rimanendo inedito per tre anni. Nonostante successivamente ottenne un visto censura nel 1968 non risulta che il film venne mai proiettato nei cinema italiani ma ottenne distribuzione negli Stati Uniti venendo trasmesso televisivamente l'anno successivo col titolo \"Run, Psycho, Run\". In Italia otterr\u00e0 visibilit\u00e0 solo con il passaggio televisivo del 1980.\nIn una parte mai filmata della sceneggiatura originale prevedeva una sequenza in cui il giudice Dennison partecipava ad un'orgia nei boschi che coinvolgeva tutta la sua famiglia e i suoi amici mentre il maestro di musica Guicciardi guidava l'atto come un direttore d'orchestra. Inoltre dalle note manoscritte del regista stesso risulta che il finale originale era completamente diverso da quello finito poi nella versione definitiva, il quale avrebbe previsto anche una scena in cui si scoprivano le perversioni di Dennison e della sua famiglia nonch\u00e9 il cadavere mummificato di Claire conservato nella villa e anche l'identit\u00e0 dell'assassino avrebbe dovuto essere diversa. Rondi probabilmente dovette rimuovere queste scene dalla versione originale per venire incontro alle richieste dei produttori che volevano un film pi\u00f9 commerciale."}
{"id": "3376797", "revid": "38859475", "url": "https://it.wikipedia.org/wiki?curid=3376797", "title": "Bill McCracken", "text": ""}
{"id": "3376798", "revid": "767487", "url": "https://it.wikipedia.org/wiki?curid=3376798", "title": "Martien Vreijsen", "text": ""}
{"id": "3376799", "revid": "729019", "url": "https://it.wikipedia.org/wiki?curid=3376799", "title": "Kampfpistole", "text": "La Kampfpistole \u00e8 una pistola da segnalazione/lanciagranate dell'esercito tedesco durante la seconda guerra mondiale.\nTecnica.\nLa Kampfpistole fu costruita a cominciare da una normale pistola da segnalazione, \u00e8 un modello monocolpo. Il progetto fu di scarso successo, in quanto il proiettile era troppo leggero per fare molto danno (una parte del peso era una spoletta appositamente costruita), e un colpo sparato emette un caratteristico fischio, dando tempo di correre ai ripari. Come accessorio era dotato di un calcio da fucile metallico per garantire maggiore precisione, soprattutto nello sparare le granate anticarro."}
{"id": "3376806", "revid": "604467", "url": "https://it.wikipedia.org/wiki?curid=3376806", "title": "Campionati europei juniores di biathlon 2011", "text": ""}
{"id": "3376813", "revid": "149727", "url": "https://it.wikipedia.org/wiki?curid=3376813", "title": "Stazione di Potenza Scalo", "text": ""}
{"id": "3376814", "revid": "767487", "url": "https://it.wikipedia.org/wiki?curid=3376814", "title": "Roy Goodall", "text": "Carriera.\nGioc\u00f2 per tutta la carriera nell'Huddersfield, con cui vinse per tre volte il campionato inglese (1923-1924, 1924\u20131925, 1925-1926) e per una volta la FA Cup (1921-1922)."}
{"id": "3376821", "revid": "1714743", "url": "https://it.wikipedia.org/wiki?curid=3376821", "title": "Maria Luisa d'Assia-Kassel", "text": "Tramite il matrimonio con Giovanni Guglielmo Friso d'Orange, divenne principessa consorte d'Orange. Tenne la reggenza per due periodi nella storia olandese: durante i regni del figlio, Guglielmo IV, e del nipote, Guglielmo V. Venne soprannominata affettuosamente Marijke Meu (Zia Maria) dai suoi sudditi.\nFamiglia.\nMaria Luisa era una dei diciassette figli di Carlo I d'Assia-Kassel e di Amalia di Curlandia: due suoi fratelli erano il re Federico I di Svezia e Guglielmo VIII d'Assia-Kassel.\nI suoi nonni paterni erano Guglielmo VI d'Assia-Kassel ed Edvige Sofia di Brandeburgo, i nonni materni erano Giacomo Kettler, duca di Curlandia, e Luisa Carlotta di Brandeburgo.\nMatrimonio e figli.\nIl 26 aprile 1709 spos\u00f2 Giovanni Guglielmo Friso d'Orange, il maggiore dei figli sopravvissuti di Enrico Casimiro II di Nassau-Dietz e di Enrichetta Amalia di Anhalt-Dessau; questi aveva ereditato il titolo nel 1702 da Guglielmo III, principe d'Orange, morto senza figli, a causa della sua discendenza da Guglielmo il Taciturno e Federico Enrico d'Orange.\nFu probabilmente il fatto che Giovanni Guglielmo rischi\u00f2 di essere ucciso da una cannonata a far accelerare il suo fidanzamento: sua madre, Enrichetta Amalia di Anhalt-Dessau, resasi conto di quanto il figlio fosse fragile, inizi\u00f2 subito a cercargli una moglie adatta per assicurargli un erede. Alla fine, la scelta si ridusse a due principesse tedesche: Enrichetta Maria consigli\u00f2 al figlio di pensare alla scelta fra due sedie, e di scegliere la pi\u00f9 confortevole. Giovanni Guglielmo si rec\u00f2 in Assia-Kassel e si fidanz\u00f2 con la ventenne Maria Luisa in appena una settimana, senza neppure preoccuparsi di conoscere l'altra candidata. Il fattore decisivo nella sua scelta fu probabilmente la considerazione che il padre di Maria Luisa era un fidato generale al servizio di John Churchill, I duca di Marlborough; inoltre, un matrimonio con la figlia del Langravio di Assia-Kassel avrebbe rafforzato il posto di Giovanni Guglielmo fra le altre case regnanti.\nMaria Luisa non era reputata molto attraente, aveva tratti pesanti e poco delicati e il viso era dominato da un naso molto grosso; era per\u00f2 affascinante e trattava le persone di ogni rango con naturale gentilezza e sincera premura. La coppia ebbe due figli prima della morte prematura di Giovanni Guglielmo, avvenuta il 14 luglio 1711, il pi\u00f9 giovane dei quali nacque dopo la morte del padre: la nascita di Guglielmo Carlo Enrico Friso fu accolta con grande sollievo, dato che egli automaticamente assumeva il titolo di Principe d'Orange.\nVedovanza.\nReggenze.\nDato che il marito di Maria Luisa mor\u00ec mentre ella era incinta, il figlio Guglielmo divenne immediatamente Principe d'Orange fin dalla sua nascita, avvenuta sei settimane dopo; Maria Luisa tenne la reggenza per il figlio dal 1711 fino a che egli non raggiunse la maggiore et\u00e0, nel 1731. Maria Luisa non aveva alcuna esperienza degli affari del suo paese d'adozione, tuttavia riusc\u00ec a fronteggiare con successo una serie di disastri naturali, tra cui una sequenza di pessimi raccolti e di rigidi inverni dal 1712 al 1716. Conquist\u00f2 rapidamente l'affetto della popolazione olandese, nonch\u00e9 la fama di donna intelligente e sensibile, e venne affettuosamente soprannominata \"Marijke Meu\". Affront\u00f2 anche un serio problema relativo ai vermi teredini, parassiti portati sulle navi che giungevano dall'estremo Oriente e che si nutrivano delle parti di legno degli argini. Questi danni minacciavano di far crollare l'intero sistema delle dighe, il che avrebbe portato all'allagamento di vaste porzioni di terreno coltivato nella provincia della Frisia; il denaro necessario per prevenire un tale disastro era per\u00f2 difficile da raccogliere: le tasse destinate all'Aia da questa provincia erano riviste solo raramente. Maria Luisa si rec\u00f2 all'Aia e chiese aiuto di persona di fronte agli Stati Generali: la sua eloquenza serv\u00ec non solo a farle ottenere la restituzione delle imposte pagate, ma anche l'invio di un adeguato numero di soldati per aiutare a riparare gli argini.\nDopo una visita avvenuta nel 1736, Maria Luisa inizi\u00f2 una corrispondenza, in francese, con il riformatore religioso e sociale Nikolaus Ludwig von Zinzendorf; profondamente religiosa, offr\u00ec protezione ai protestanti perseguitati in fuga dai cattolici Asburgo. Nonostante il parere contrario del figlio, Maria Luisa concesse a un gruppo di moravi di stabilirsi a IJsselstein, di cui era baronessa.\nDal 1759 fino alla sua morte, nel 1765, tenne la reggenza anche per il suo giovane nipote, Guglielmo V d'Orange-Nassau, dopo la morte della precedente reggente (la madre del principino, la nuora di Maria Luisa, Anna di Gran Bretagna). Dopo il 1765 la reggenza fu affidata al duca Luigi Ernesto di Brunswick-L\u00fcneburg.\nCarattere e rapporti con i figli.\nDopo la morte del marito, rimasta vedova a 23 anni in un paese straniero, Maria Luisa svilupp\u00f2 un carattere pessimista e ansioso per il destino dei figli, che in parte trasmise anche a sua figlia Amalia, che infatti ebbe un carattere malinconico e solitario. Suo figlio Guglielmo, che durante l'infanzia fu spesso malato, venne educato rigidamente da Maria Luisa stessa a Leeuwarden. Tra i due vi furono sempre buoni rapporti, tanto che, quando nel 1729 egli raggiunse finalmente la maggiore et\u00e0, la madre venne invitata ad avere un posto di uguale importanza nelle celebrazioni. Durante la sua giovinezza, la madre gli mandava quotidianamente lettere per ricordargli di lavarsi i denti e dormire molto, alle quali rispondeva devotamente.\nMaria Luisa visse molto frugalmente, soprattutto in confronto agli eccessi della suocera, Enrichetta Amalia, e destin\u00f2 grandi somme di denaro a scopi caritatevoli. Una volta, venne ospitata da un gentiluomo molto lussuosamente, ma ella gli chiese se non si sentiva in colpa a spendere tutti quei soldi che avrebbe potuto donare ai poveri.\nMatrimonio del figlio.\nGuglielmo IV spos\u00f2 Anna di Hannover, figlia maggiore di Giorgio II di Gran Bretagna, il 25 marzo 1734 a St. James' Palace a Londra. Di ritorno nei Paesi Bassi, scrisse alla madre, avvisandola che Anna avrebbe avuto diritto alla precedenza in quanto figlia di re. D'altra parte quest'avviso non era necessario, poich\u00e9 Maria Luisa aveva prontamente lasciato il Palazzo non appena il figlio era diventato maggiorenne, scegliendo di vivere in una casa elegante ma poco pretenziosa a Herlingen. Da tempo aveva mostrato disinteresse verso le cerimonie e lo stile di vita regale, accolse il figlio e la nuora al momento del loro arrivo, ma fece poi ritorno alla sua abitazione, senza prendere parte agli altri festeggiamenti.\nMorte.\nMaria Luisa rimase vedova per 54 anni, e mor\u00ec il 9 aprile 1765 a Leeuwarden, la capitale della provincia della Frisia: sopravvisse al figlio Guglielmo IV di 14 anni."}
{"id": "3376850", "revid": "767487", "url": "https://it.wikipedia.org/wiki?curid=3376850", "title": "Romeo Zondervan", "text": ""}
{"id": "3376859", "revid": "599013", "url": "https://it.wikipedia.org/wiki?curid=3376859", "title": "Jean-Jacques Marcel", "text": "Carriera.\nGioc\u00f2 nella massima divisione francese con Sochaux, Marsiglia, Tolone e Racing Club Paris. In Nazionale prese parte ai Mondiali del 1958, nei quali la Francia raggiunse il terzo posto, oltre che a quelli del 1954 e agli europei del 1960."}
{"id": "3376862", "revid": "4252", "url": "https://it.wikipedia.org/wiki?curid=3376862", "title": "Rito siriaco-occidentale", "text": ""}
{"id": "3376865", "revid": "1013865", "url": "https://it.wikipedia.org/wiki?curid=3376865", "title": "Anerood Jugnauth", "text": "\u00c8 stato anche primo ministro del Paese, per tre mandati: dal 1982 al 1995, dal 2000 al 2003 e dal 2014 al 2017."}
{"id": "3376866", "revid": "1305772", "url": "https://it.wikipedia.org/wiki?curid=3376866", "title": "Freccia (cacciatorpediniere 1902)", "text": "Il Freccia \u00e8 stato un cacciatorpediniere della Regia Marina. \nStoria.\nIn servizio nel 1902, la nave ebbe una vita operativa piuttosto breve e priva di eventi di rilievo. Insieme alle unit\u00e0 gemelle form\u00f2 il primo gruppo di cacciatorpediniere costruiti per la Regia Marina: progettati dai cantieri Schicau, si rivelarono unit\u00e0 con buone caratteristiche marine, robuste, veloci ed affidabili, anche se afflitte da seri problemi di tenuta del mare. \nCome le unit\u00e0 gemelle, il \"Freccia\" partecip\u00f2 alla guerra italo-turca. \nA due settimane dall'inizio di tale conflitto, nella notte del 12 ottobre 1911, la nave, mentre usciva da Tripoli nel corso di una tempesta, urt\u00f2 degli scogli e s'incagli\u00f2 su un banco di sabbia all'imboccatura del porto di Tripoli, occupato da pochi giorni. Non vi furono perdite tra l'equipaggio, che riusc\u00ec a mettersi in salvo, ma la nave, inizialmente ritenuta in buone condizioni ed in grado di essere rapidamente riportata a galla, affond\u00f2 di prua alcuni giorni dopo, rimanendo semisommersa (contro il relitto and\u00f2 ad urtare, la sera del 21 ottobre 1911, una lancia a vapore): i danni risultarono alla fine tali che il \"Freccia\" venne considerato perduto."}
{"id": "3376876", "revid": "1543377", "url": "https://it.wikipedia.org/wiki?curid=3376876", "title": "Mitsubishi Space Wagon", "text": "La Mitsubishi Space Wagon (denominata in Giappone Chariot ed importata in altri mercati col nome di Nimbus e Expo) \u00e8 una monovolume medio-grande prodotta dalla casa automobilistica giapponese Mitsubishi Motors dal 1983 al 2003.\nLe serie.\nSerie UA, UB, UC.\nLa prima generazione della Space Wagon fu introdotta nel 1983 sulla base del prototipo SSW presentato al Tokyo Motor Show del 1979.\nCome prima monovolume prodotta in Giappone, assunse la denominazione Chariot (in riferimento ai carri di battaglia utilizzati dai greci e dai romani) per il mercato interno, mentre nei canali di vendita internazionale fu venduta con i nomi di Space Wagon, Dodge/Plymouth Colt Vista o Nimbus. La prima versione, denominata UA, era equipaggiata con tre tipi di motorizzazioni a quattro cilindri monoalbero (1755\u00a0cm\u00b3, 1997\u00a0cm\u00b3 a benzina e 1795\u00a0cm\u00b3 diesel sovralimentato), abbinabili a un cambio manuale a cinque marce o a uno automatico a tre rapporti. La trazione era anteriore, o integrale.\nVincitrice del riconoscimento \"1984 Wheels Car of the Year\", la Space Wagon sub\u00ec nel corso degli anni alcune modifiche nelle motorizzazioni, avvenute nel dicembre 1985 (quando fu introdotta la versione UB in seguito ad un abbassamento delle potenza delle motorizzazioni per adattarle alle normative antinquinamento) e nel settembre 1987 (anno in cui fu presentata la versione UC, equipaggiata di un nuovo motore di 2000 cc).\nSerie UF.\nLa seconda serie debutt\u00f2 nel 1991 subendo un profondo e significativo restyling. Rimase in produzione fino al 1997, anno in cui verr\u00e0 sostituita dalla terza serie.\nDal 1996 al 2002 fu sottoposta a badge engineering e commercializzata da Hyundai con la denominazione Santamo.\nSerie UG.\nLa terza generazione della Space Wagon fu presentata il 17 ottobre 1997, con il nome di Chariot Grandis. Il nuovo nome fu scelto per via delle innovazioni introdotte in questo modello, tra cui la struttura monoscocca con la tecnologia RISE e l'introduzione di motori a sei cilindri disposti a \"V\".\nLa produzione del veicolo cess\u00f2 il 14 maggio 2003 (anche se in alcuni mercati continu\u00f2 fino all'anno successivo) per lasciare il posto alla Mitsubishi Grandis."}
{"id": "3376889", "revid": "1494169", "url": "https://it.wikipedia.org/wiki?curid=3376889", "title": "Gheldria (disambigua)", "text": ""}
{"id": "3376894", "revid": "642594", "url": "https://it.wikipedia.org/wiki?curid=3376894", "title": "Antonietta Longo", "text": ""}
{"id": "3376895", "revid": "767487", "url": "https://it.wikipedia.org/wiki?curid=3376895", "title": "John Metgod", "text": ""}
{"id": "3376898", "revid": "20090", "url": "https://it.wikipedia.org/wiki?curid=3376898", "title": "Geldern", "text": ""}
{"id": "3376903", "revid": "767487", "url": "https://it.wikipedia.org/wiki?curid=3376903", "title": "Il demonio", "text": "Il demonio \u00e8 un film del 1963, diretto da Brunello Rondi.\nIspirato agli studi antropologici di Ernesto de Martino in Basilicata, \u00e8 tra le prime pellicole sul tema delle possessioni, filone reso popolare da \"L'esorcista\", bench\u00e9 il film sia pi\u00f9 considerato una denuncia contro l'arretratezza e il bigottismo del suo tempo, che porta un individuo anticonformista ad un forte disagio, sfociando nella follia.\nTrama.\nIn un borgo rurale della Lucania, la contadina Purificata (detta \"Purif\") \u00e8 disperata perch\u00e9 l'uomo che ama, Antonio, con il quale aveva avuto una relazione in passato, \u00e8 promesso a un'altra. Dopo essere stata rifiutata pi\u00f9 volte da lui, Purificata gli scaglia contro il malocchio e si d\u00e0 alla fuga. La donna inizia a manifestare altri bizzarri comportamenti che intimoriscono i suoi compaesani, convinti che sia posseduta dal Demonio. A seguito di alcuni eventi la donna viene sottoposta a un esorcismo e ad alcuni riti di bassa magia cerimoniale (durante uno dei quali viene stuprata) con il fine di liberarla dalle presunte forze demoniache. Allontanata dal villaggio, dopo aver rischiato il linciaggio dei suoi compaesani, trova rifugio in un convento, dove vive finch\u00e9 gli abitanti del villaggio, guidati da Antonio, non la raggiungono.\nProduzione.\nLe riprese sono state effettuate in Basilicata: a Matera, Montescaglioso e Miglionico.\nInfluenza culturale.\nSi ritiene che il film di Rondi abbia esercitato una certa influenza su \"L'esorcista\", non solo per alcuni spunti narrativi ma anche per la presenza di una scena in cui la protagonista Daliah Lavi si esibisce in una camminata a quattro zampe con il ventre all'ins\u00f9, che ricorda il noto \"spider walk\" di Regan MacNeil nel film di William Friedkin.\nIl personaggio di Purif sembra aver ispirato anche la maciara interpretata da Florinda Bolkan in \"Non si sevizia un paperino\" di Lucio Fulci."}
{"id": "3376910", "revid": "4252", "url": "https://it.wikipedia.org/wiki?curid=3376910", "title": "Ereditariet\u00e0 eterosomica", "text": ""}
{"id": "3376912", "revid": "38860721", "url": "https://it.wikipedia.org/wiki?curid=3376912", "title": "Io e il duce", "text": ""}
{"id": "3376921", "revid": "24443", "url": "https://it.wikipedia.org/wiki?curid=3376921", "title": "Masino-Bregaglia", "text": ""}
{"id": "3376929", "revid": "292162", "url": "https://it.wikipedia.org/wiki?curid=3376929", "title": "Marzia Sabella", "text": "Biografia.\nStudi e prime indagini.\nNata da genitori avvocati a Bivona, in provincia di Agrigento, ove ha trascorso la giovinezza, ha conseguito la maturit\u00e0 classica in Sicilia e si \u00e8 laureata in giurisprudenza a Milano. \u00c8 sorella di Alfonso Sabella.\nDivenuta magistrato, ha iniziato a lavorare presso la procura di Palermo dopo la stagione delle stragi di Falcone e Borsellino. Dal 1996 indag\u00f2 su casi di stupri e pedofilia: il primo processo interamente istruito da Marzia Sabella fu ai pedofili di Ballar\u00f2, a Palermo, in cui, grazie alla giovane magistrata, fu emessa una sentenza \u00abdestinata a imprimere un precedente in giurisprudenza\u00bb. La stessa Sabella, in un'intervista, afferm\u00f2:\nDal 2001 fu incaricata di occuparsi d'indagini di mafia.\nLa cattura di Provenzano.\nSabella \u00e8 stata l'unica donna del pool di magistrati che nel 2006 hanno coordinato la cattura di Bernardo Provenzano.\nAltre indagini.\nIl 1\u00ba luglio 2011 \u00e8 stato arrestato Gaetano Riina, fratello di Salvatore, dopo tre anni d'indagini (\"Operazione Apice\") condotte dalla Dda di Palermo, dal procuratore aggiunto Ignazio De Francisci e dalla stessa Marzia Sabella; l'operazione ha portato all'arresto anche di Alessandro Correnti e Giuseppe Grizzafi, pronipoti del boss di Corleone, e Giovanni Durante, che ha risposto di estorsione.\nMarzia Sabella \u00e8 stata, inoltre, una dei pm sulle tracce di Matteo Messina Denaro. Nel 2012, Sabella, il procuratore aggiunto di Palermo Teresa Principato e il pm Paolo Guido hanno pi\u00f9 volte chiesto il rinvio di un'operazione di polizia al procuratore Francesco Messineo e al suo aggiunto, che coordinavano le indagini nella zona agrigentina, in quanto avrebbero potuto ostacolare le indagini su Matteo Messina Denaro: ma nel giugno 2012 la Procura ha dato il permesso alla maxi-operazione, che ha portato all'arresto di 49 persone (tra cui Leo Sutera, vecchio capomafia che i carabinieri del Ros seguivano per giungere proprio a Messina Denaro), scatenando le polemiche di Principato e dei pm del suo pool.\nDal 2013 al 2017 \u00e8 stata distaccata a Roma presso la Commissione parlamentare antimafia. Quell'anno torna alla procura di Palermo come procuratore aggiunto."}
{"id": "3376938", "revid": "767487", "url": "https://it.wikipedia.org/wiki?curid=3376938", "title": "Antonio Piccinini", "text": "Biografia.\nTipografo e sindacalista, era nato a Reggio Emilia il 26 agosto 1884. Socialista massimalista, segretario della federazione reggiana, consigliere e assessore provinciale, per la sua attivit\u00e0 politica e sindacale fu perseguitato e minacciato: fu anche arrestato insieme con Pietro Nenni, durante una riunione regionale tenutasi a Bologna il 31 dicembre 1923.\nAccett\u00f2 la candidatura alle elezioni politiche dell'aprile 1924, ma la sera del 28 febbraio 1924 fu prelevato a domicilio da alcuni fascisti, che s'erano fatti aprire con uno stratagemma: si spacciarono per socialisti esibendo una tessera sottratta a veri iscritti, aggrediti in precedenza. Fu trucidato di l\u00ec a poco nella casa di due dei sequestratori, che dopo averlo appeso a un gancio da macelleria gli squarciarono il ventre e lo finirono con quattro colpi di rivoltella sparati a bruciapelo. Poi il corpo straziato venne fatto trovare all'alba sotto un albero lungo la ferrovia Reggio-Ciano, non lontano dalla sua abitazione, per sviare le indagini.\nLa direzione del Partito Socialista Italiano chiese comunque a iscritti e simpatizzanti di votarlo il 6 aprile e, nonostante le intimidazioni e minacce squadristiche fin dentro i seggi, il suo nome ebbe tante preferenze da ottenere l'elezione postuma (elezione che non \u00e8 chiaro se sia mai stata formalmente invalidata).\nDi fatto gli subentr\u00f2 Giovanni Bacci \u2013 che era stato direttore dell\"'Avanti!\", segretario del Psi e parlamentare \u2013 il quale tent\u00f2 poi di commemorare in aula il compagno ucciso: invano, perch\u00e9 la maggioranza glielo imped\u00ec. Alla Camera dei deputati l'omicidio fu comunque citato nello storico discorso con cui, il 30 maggio, Giacomo Matteotti denunci\u00f2 i brogli e le violenze commessi in tutt'Italia dai fascisti (discorso che sarebbe costato la vita anche a lui). \nIl processo ai quattro sicari accusati dell'assassinio di Piccinini \u2013 Vittorio Calvi, Vincenzo Notari, i gemelli Giuseppe e Venceslao Bonilauri \u2013 inizi\u00f2 a Reggio Emilia il 13 ottobre 1925: nonostante almeno due fossero stati riconosciuti con certezza dalla moglie e dalle figlie della vittima, tutti furono scagionati (dagli stessi \u201cgiudici\u201d che a Ferrara avevano assolto gli assassini di don Giovanni Minzoni) al termine di un processo rapido e farsesco, svolto in un clima d'omert\u00e0 e terrore. Nel 1947 la Corte di Cassazione dichiar\u00f2 l'insussistenza giuridica di quella sentenza, e il processo venne celebrato di nuovo nel maggio 1950: ma solo il Calvi, peraltro deceduto nel 1944, venne riconosciuto colpevole, mentre gli altri tre imputati vennero ancora assolti, chi per insufficienza di prove chi con formula piena.\nOmaggi.\nLa via di Reggio Emilia dove abitava, nel quartiere allora operaio chiamato \u201cGardenia\u201d, \u00e8 intitolata a lui nel 1945. Altre strade a lui intestate si trovano ad Albinea, a Fano, e a Vezzano sul Crostolo. Una lapide in ricordo di Piccinini, nel Palazzo della Provincia di Reggio, fu inaugurata il 26 aprile 1980 dal Presidente della Repubblica Sandro Pertini.\nIl martirio di Antonio Piccinini era gi\u00e0 stato ricordato nel settembre 1973 da Sandro Pertini, allora Presidente della Camera, quando commemor\u00f2 nell'aula di Montecitorio la morte di Salvador Allende, presidente socialista cileno, vittima del golpe fascista del generale Augusto Pinochet."}
{"id": "3376943", "revid": "110157", "url": "https://it.wikipedia.org/wiki?curid=3376943", "title": "Banda di fratelli", "text": "\"Banda di fratelli - La storia della compagnia Easy\" (\"Band of Brothers: E Company, 506th Regiment, 101st Airborne from Normandy to Hitler's Eagle's Nest\") \u00e8 un saggio storico, scritto da Stephen Ambrose nel 1992, che tratta delle vicende accorse alla Compagnia Easy durante la seconda guerra mondiale.\nTrama.\nIl saggio narra alcune delle azioni militari avvenute durante il secondo conflitto mondiale, analizzando i 1095 giorni (dal dicembre 1942 al luglio 1945) dei 147 soldati che hanno formato la Compagnia Easy del 506\u00ba Reggimento di Fanteria Paracadutista della 101\u00aa Divisione Aviotrasportata. In modo particolare il libro si sofferma su addestramento, operazione militare e carriere post-belliche. La maggior parte dei paracadutisti erano volontari e ragazzi giovanissimi, senza n\u00e9 moglie n\u00e9 figli. Nel saggio vengono illustrati i momenti che hanno trasformato questi ragazzi in uomini, creando quel legame che durer\u00e0 tutta la vita e li far\u00e0 diventare una banda di fratelli, indivisibili.\nTrasposizione cinematografica.\nIl libro ha avuto una trasposizione televisiva nella miniserie prodotta da Tom Hanks e Steven Spielberg \"Band of Brothers - Fratelli al fronte\" del 2001."}
{"id": "3376944", "revid": "385321", "url": "https://it.wikipedia.org/wiki?curid=3376944", "title": "Gridiron Gang", "text": ""}
{"id": "3376947", "revid": "599013", "url": "https://it.wikipedia.org/wiki?curid=3376947", "title": "Suore dell'Amor di Dio", "text": "Le suore dell'Amor di Dio (in spagnolo \"Hermanas del Amor de Dios\") sono un istituto religioso femminile di diritto pontificio: le suore di questa congregazione pospongono al loro nome la sigla R.A.D.\nStoria.\nLa congregazione venne fondata da Jer\u00f3nimo Mariano Usera y Alarc\u00f3n (1810-1891): dopo aver svolto vasto e intenso apostolato fra il popolo di Cuba e Porto Rico, il 27 aprile 1864 a Toro diede inizio a una nuova famiglia religiosa per l'assistenza ai fanciulli di quelle terre.\nMicaela Desmaisi\u00e8res y L\u00f3pez Dicastillo y Olmeda, fondatrice delle suore adoratrici ancelle del Santissimo Sacramento e della carit\u00e0, aiut\u00f2 Usera per l'organizzazione dell'istituto, che ottenne il pontificio decreto di lode il 20 aprile 1942 e l'approvazione definitiva della Santa Sede il 14 luglio 1947.\nAttivit\u00e0 e diffusione.\nLe suore si dedicano prevalentemente all'istruzione e all'educazione cristiana dell'infanzia e della giovent\u00f9.\nLe religiose sono presenti in Europa (Francia, Germania, Italia, Portogallo, Spagna), nelle Americhe (Brasile, Bolivia, Cile, Cuba, Guatemala, Messico, Per\u00f9, Porto Rico, Repubblica Dominicana, Stati Uniti d'America), in Africa (Angola, Capo Verde, Mozambico) e nelle Filippine; la sede generalizia \u00e8 a Madrid.\nAlla fine del 2008 la congregazione contava 845 religiose in 111 case."}
{"id": "3376953", "revid": "74415", "url": "https://it.wikipedia.org/wiki?curid=3376953", "title": "Stazione di Eaux-Vives", "text": ""}
{"id": "3376956", "revid": "1305772", "url": "https://it.wikipedia.org/wiki?curid=3376956", "title": "Into the Blue", "text": ""}
{"id": "3376958", "revid": "767487", "url": "https://it.wikipedia.org/wiki?curid=3376958", "title": "Defleshed", "text": "I Defleshed erano una band death e thrash metal svedese formatasi ad Uppsala nel 1991."}
{"id": "3376976", "revid": "1543377", "url": "https://it.wikipedia.org/wiki?curid=3376976", "title": "Convocazioni al campionato di pallavolo femminile ai XIX Giochi olimpici", "text": "Elenco delle giocatrici convocate per i Giochi della XIX Olimpiade."}
{"id": "3376978", "revid": "123844274", "url": "https://it.wikipedia.org/wiki?curid=3376978", "title": "Josh Silver", "text": "Biografia.\nGli esordi.\nIl suo primo gruppo sono stati i Fallout, formazione che vedeva, oltre all'amico Peter Steele al basso e voce, John Campos alla chitarra e Louie Beateaux alla batteria, nei quali ha ricoperto il duplice ruolo di tastierista e produttore dando alle stampe l'unico singolo mai prodotto dal gruppo chiamato \u201cUntitled\u201d attraverso la sua etichetta (fondata appositamente) \"Silver Records\".\nGli Original Sin.\nDopo lo scioglimento dei Fallout nel 1982, l'amico Peter Steele fonda i Carnivore assieme a Louie Beateaux separando cos\u00ec le loro strade fino al 1988.\nDurante questo periodo Josh si dedica, assieme all'altro membro dei Fallout, John Campos, alla produzione (loro l'arrangiamento e la produzione dell'album \"Revolution\" del 1988 del gruppo hip-hop Symphonic Evolution) e contemporaneamente, sempre con Campos, fonda gli Original Sin.\nLa band era composta da Josh Silver (che ne era anche il produttore) alle tastiere, Cheryl Alter (l'allora compagna di Josh) alla voce, Craig Kiell al basso, Ray Palagy alla batteria e John Campos alla chitarra.\nCon questa formazione gli Original Sin hanno prodotto un singolo chiamato \"Penalty Of Love / Already Gone 7\u201d E.P.\", prodotto dallo stesso Josh Silver con la sua \"Silver Records\", che ad oggi \u00e8 l'unica testimonianza della band.\nNel 1984 Cheryl Alter lascia la band e viene rimpiazzata da un'altra cantante, Lyzzette Lopez-Marin, con la quale gli Original Sin fanno diversi concerti ed alcune registrazioni in studio (materiale mai prodotto) e riescono anche ad ottenere un contratto con un'etichetta, la \"Moore Entertainment\". Ma \u00e8 proprio a causa dei cattivi rapporti con questa etichetta che la band si scioglie nello stesso anno. La cantante Lyzzette entr\u00f2 nei Babylon, una band di Westchester che si sciolse poi nel 1985 e il bassista Craig Kiell ha formato nel 2002 una cover band degli U2 chiamata \"Unforgettable Fire\".\nI Type O Negative.\nNel 1988 i Carnivore si sciolgono e Peter Steele d\u00e0 vita ai Type O Negative (inizialmente chiamati \"Sub Zero\") richiamando Josh Silver alle tastiere.\nCon i Type O Negative Josh suona e produce sino al 2010, quando il gruppo viene scosso dalla morte improvvisa di Peter Steele avvenuta il 14 aprile 2010.\nIl 12 dicembre 2005 Josh apre il suo spazioweb Myspace ufficiale pubblicando un breve brano (1 minuto e 23 secondi) da lui prodotto chiamato \"Untitled 1a\" nel quale si sentono suoni di un ambiente di guerra e un muezzin islamico che recita una preghiera. Il riferimento al decennale conflitto tra palestinesi ed israeliani \u00e8 decisamente esplicito (Josh Silver \u00e8 un ebreo molto fiero, tanto da arrivare a darsi il soprannome di \"Jew\" - da jewish, \"ebreo\" in inglese). Successivamente, il 30 novembre 2007, pubblica un secondo brano chiamato \"Jewdaica\" (pi\u00f9 lungo del precedente, 2 minuti e 30 secondi) nel quale si sente intonare una canzone in ebraico il tutto intermezzato da rumori e suoni che rimandano sempre al conflitto palestinesi/israeliani.\nJosh al di fuori delle attivit\u00e0 musicale \u00e8 anche un paramedico; infatti nell'ottobre del 2009 \u00e8 stato sostituito alle tastiere da Scott Warren (tastierista di Ronnie James Dio) durante il tour dei Type O Negative per poter completare il corso di studi da paramedico ed ottenere il brevetto."}
{"id": "3376980", "revid": "599013", "url": "https://it.wikipedia.org/wiki?curid=3376980", "title": "Jos\u00e9 Tavares", "text": ""}
{"id": "3376981", "revid": "181699", "url": "https://it.wikipedia.org/wiki?curid=3376981", "title": "Vacoas-Phoenix", "text": "Vacoas-Phoenix \u00e8 una citt\u00e0 della Repubblica di Mauritius.\nLa citt\u00e0 si trova nel Distretto di Plaines Wilhems, circa 20\u00a0km a sud di Port Louis, cui \u00e8 collegata tramite una ferrovia. \u00c8 la quinta citt\u00e0 dell'isola per numero di abitanti (103.564 nel 2003) ed \u00e8 il pi\u00f9 grande comune dell'isola Maurizio.\nVacoas-Phoenix consegu\u00ec lo status di citt\u00e0 nel 1963 e fu elevata a rango di comune nel 1968. In origine l'area comunale era di 13,22\u00a0km\u00b2, ma con l'annessione nel 1991 di numerose localit\u00e0 e territori limitrofi ha raggiunto un'estensione di 54\u00a0km\u00b2.\nToponimo.\nNel 1968, quando la citt\u00e0 di Vacoas-Phoenix \u00e8 stata sollevata al rango di Comune, il Consiglio decise l'adozione di uno stemma cittadino e nel giugno del 1970 approv\u00f2 un disegno presentato dal College of Arms di Londra. Entro la fine dell'anno la citt\u00e0 era dotata di una sua stemma e di un motto, \"Copia et Concordia\", ovvero \"prosperit\u00e0 e armonia\"."}
{"id": "3377004", "revid": "599013", "url": "https://it.wikipedia.org/wiki?curid=3377004", "title": "Alfredo Castro (calciatore)", "text": ""}
{"id": "3377006", "revid": "6923", "url": "https://it.wikipedia.org/wiki?curid=3377006", "title": "Teatro comunale (Porto San Giorgio)", "text": "Il Teatro comunale di Porto San Giorgio, gi\u00e0 Teatro Vittorio Emanuele II, fu inaugurato nel 1817, dopo cinque anni di lavori. Conta 278 posti, di cui 150 in platea e 128 nei tre ordini di palchi.\nStoria.\nLa costruzione del teatro venne ultimata nel 1817, dopo cinque anni di lavori su progetto dell'architetto Giuseppe Locatelli.\nSuccessivamente il teatro sub\u00ec varie modifiche strutturali sino a raggiungere l'attuale sua forma architettonica nel 1860, quando venne intitolato a Vittorio Emanuele II a seguito della tappa fatta a Porto San Giorgio dal Re durante un viaggio. L'avvenimento ispir\u00f2 lo scenografo Mariano Piervittori per la pittura del grande sipario del teatro, che poi venne trafugato (o perduto) negli anni '60.\nNel 1910, il pittore sangiorgese Sigismondo Nardi affresc\u00f2 la volta del teatro con una grande allegoria delle arti e del destino umano, incorniciata in una trama di stelle (ottenute con l'effetto del soffitto sfondato) e di reti, significanti la vocazione peschereccia della citt\u00e0 e dei suoi abitanti.\nNel 1950 il teatro divenne di propriet\u00e0 comunale, cambiando il nome in \"Teatro comunale\".\nChiuso durante la seconda guerra mondiale e per quasi tutto il secondo dopoguerra, il teatro fu riaperto al pubblico nel 1992, a seguito di alcuni anni di restauro che lo hanno restituito alla forma originaria.\nArchitettura.\nL'edificio si trova nei pressi della Statale Adriatica e presenta una pianta rettangolare con facciata in laterizio, sulla quale \u00e8 apposta una lastra di travertino su cui campeggia il motto \"Castigat ridendo mores\" delimitato da due mascheroni raffiguranti la tragedia e la commedia. La sala, a ferro di cavallo, \u00e8 delimitata da tre ordini di palchi di cui l'ultimo \u00e8 trasformato in loggione. Le decorazioni sono in stucco policromo.\nAl terzo piano, il teatro presenta un elegante foyer arredato con poltroncine e divani e intitolato a Antoine de La Sale, il cavaliere che nel 1420 si rec\u00f2 sui Monti Sibillini alla ricerca della Sibilla."}
{"id": "3377008", "revid": "20090", "url": "https://it.wikipedia.org/wiki?curid=3377008", "title": "Street art", "text": ""}
{"id": "3377013", "revid": "1318658", "url": "https://it.wikipedia.org/wiki?curid=3377013", "title": "Ferrovia Ginevra-Annemasse", "text": "La ferrovia Ginevra - Annemasse \u00e8 una breve linea ferroviaria internazionale, a scartamento normale e a binario unico della Svizzera, che unisce la stazione di Ginevra Eaux-Vives con la rete francese della RFF nella stazione di Annemasse. Nel 2014 la RFF venne reintegrata all'interno del gruppo SNCF. L'esercizio \u00e8 svolto dalla SNCF anche sul tratto svizzero.\nStoria.\nLa linea ferroviaria Ginevra - Annemasse venne progettata allo scopo di collegare l'area ginevrina alla rete dell'Alta Savoia, in Francia, con l'intento di connetterla poi al resto della rete svizzera e all'itinerario ferroviario a sud del Lago Lemano. Dato che il tracciato progettato si svolgeva a cavallo dei due stati, il 14 giugno 1881, venne stipulato un trattato svizzero-francese.\nAllo scopo di realizzarla ed esercirla venne fondata a Ginevra, il 1\u00ba giugno 1888, una societ\u00e0 che prese il nome di \"Chemin de fer de l'\u00c9tat de Gen\u00e8ve\" (CFEG).\nNel 1912 venne approvato con legge federale il collegamento con la stazione di Ginevra Cornavin che avrebbe realizzata la connessione con la rete principale svizzera e il passaggio della linea alla rete SBB-CFF-FFS; tale collegamento tuttavia non venne mai realizzato e la linea rimase monca alla stazione periferica di Eaux-Vives.\nIl percorso ferroviario di circa due chilometri fra Annemasse e Ambilly, gi\u00e0 di propriet\u00e0 della SNCF, \u00e8 in atto appartenente alla societ\u00e0 francese di infrastruttura ferroviaria R\u00e9seau Ferr\u00e9 de France. La tratta dal confine della Svizzera alla stazione di Ginevra Eaux-Vives appartiene invece alla CFEG, ma l'esercizio viene svolto relativamente al percorso svizzero, dalla SNCF a spese del Cantone di Ginevra.\nLa linea venne elettrificata, dal 28 settembre 1986, a 25\u00a0kV, 50\u00a0Hz allo scopo di poter utilizzare il materiale rotabile francese.\nPrima della elettrificazione era stata soppressa la stazione di Ch\u00eane-Bourg, l'unica fermata in Svizzera tra Moillesulaz ed Eaux-Vives. Alla fine del 1991 \u00e8 stato sospeso il traffico merci.\nDal 2009 vi circola una relazione ferroviaria SNCF-TER che la collega ad Annemasse, \u00c9vian-les-Bains, Annecy o Saint-Gervais-les-Bains-Le Fayet.\nLa linea \u00e8 parte integrante di un progetto, della Regione Rh\u00f4ne-Alpes, che prevede la riapertura della ligne du Tonkin tra \u00c9vian-les-Bains e Saint-Gingolph (frontiera franco-svizzera) stabilendo una relazione diretta tra i cantoni di Ginevra e Vallese sulla riva sud del Lago Lemano e il collegamento, gi\u00e0 previsto in passato, tra \"Eaux-Vives\" e \"Cornavin\" in sotterraneo realizzando un circuito urbano-suburbano integrato di trasporto ferroviario. In preparazione alla costruzione del CEVA (Cornavin - Eaux-Vives - Annemasse) venne chiusa e smantellata nel 2011 la tratta tra Eaux-Vives e Ch\u00eane-Bourg (stazione quest'ultima riaperta al servizio), mentre nel 2013 la tratta Ch\u00eane-Bourg - Annemasse venne soppressa. Il percorso Eaux-Vives - Annemasse \u00e8 stato riconvertito in strada per pedoni e ciclisti. Il nuovo collegamento, in parte sotterraneo, tra la stazione di Cornavin e quella di Annemasse \u00e8 stato aperto nel 2019.\nNel 2014 la RFF venne reintegrata all'interno del gruppo SNCF.\nCaratteristiche.\nLa ferrovia \u00e8 lunga appena 6\u00a0km ma \u00e8 una linea internazionale in quanto si svolge per due km in territorio francese e per 4\u00a0km in territorio svizzero, nel Cantone di Ginevra. La propriet\u00e0 \u00e8 mista: il tratto francese \u00e8 del RFF mentre quello svizzero \u00e8 della CCFG. La gestione \u00e8 invece affidata alla SNCF che percepisce un canone dal cantone ginevrino. La linea \u00e8 a semplice binario ed elettrificata, in conformit\u00e0 al \"sistema francese\", a 25\u00a0kV, corrente alternata a frequenza industriale 50\u00a0Hz. La sua pendenza massima \u00e8 del 20 per mille."}
{"id": "3377022", "revid": "305108", "url": "https://it.wikipedia.org/wiki?curid=3377022", "title": "Teatro Comunale di Porto san Giorgio", "text": ""}
{"id": "3377023", "revid": "24443", "url": "https://it.wikipedia.org/wiki?curid=3377023", "title": "Accavallamento pennico crostale", "text": ""}
{"id": "3377025", "revid": "599013", "url": "https://it.wikipedia.org/wiki?curid=3377025", "title": "Hugo Porf\u00edrio", "text": ""}
{"id": "3377033", "revid": "1851848", "url": "https://it.wikipedia.org/wiki?curid=3377033", "title": "Gli Sgommati", "text": "Gli Sgommati \u00e8 stato un programma televisivo italiano di satira politica andato in onda dal 24 gennaio 2011 al 19 aprile 2013 su Sky Uno, con la conduzione di Aldo Biscardi, in cui i personaggi, in gran parte politici, vengono imitati usando dei pupazzi in lattice con le loro stesse sembianze.\nLa prima stagione, composta da 100 episodi, \u00e8 andata in onda dal 24 gennaio 2011 al 17 giugno 2011 su Sky Uno e replicato su Cielo. La seconda stagione, composta da 169 episodi sempre mandati in onda su Sky Uno, \u00e8 cominciata il 26 settembre 2011 e si \u00e8 conclusa l'8 giugno 2012. La terza ed ultima stagione del programma \u00e8 andata in onda dal 10 settembre 2012 al 19 aprile 2013. Non sono mai stati fornite motivazioni ufficiali dietro la cancellazione del programma. Sono stati anche mandati in onda degli sketch sul programma Rapporto Carelli su Sky TG24.\nDal 25 gennaio 2012 al 15 febbraio dello stesso anno gli Sgommati hanno avuto un variet\u00e0 tutto loro, \"Apocalisse 2012\".\nLa cancellazione del programma ha causato parecchie critiche, tanto che nel 2014 \u00e8 stata lanciata una petizione per chiedere a Sky Italia di tornare a trasmetterlo.\nLe canzoni cantate dai politici sono scritte da Sora Cesira, Max Paiella e Attilio Di Giovanni.\nPupazzi.\nIntrodotti nella terza stagione.\nFrasi ricorrenti: \"Believe it\".\nPersonaggi secondari.\nDi seguito gli altri personaggi che appaiono poco, che non dispongono di un pupazzo vero e proprio o fanno delle semplici comparsate; per esempio le prostitute Svetlana e Katiuscia, presenti nell'episodio 57 durante le GhedIEne sono gli stessi pupazzi usati per Mariastella Gelmini e Daniela Santanch\u00e8, con vestiti e acconciature diverse. Lo stesso vale per \"Casinette\" (pupazzo di Casini) e Alessandra Celentano (pupazzo della Santanch\u00e8) in \"Nemici\" e in altri casi.\nParodie.\nNelle puntate dei politici presentano dei programmi televisivi e film sotto forma di satira.\nPuntate speciali.\nA partire dal 25 aprile fino al 29 aprile sono state messe in onda le puntate \"Gli Sgommati The best of\". Il sabato va in onda la puntata \"Gli Sgommati Compilation\". Ci sono state due puntate jukebox: una per le canzoni ed un'altra per gli sketch.\nSgommati Show - Apocalisse 2012.\nDal 25 gennaio 2012 al 15 febbraio dello stesso anno, ogni mercoled\u00ec, \u00e8 andato in onda in prima serata \"Sgommati Show - Apocalisse 2012\", puntata speciale di 50 minuti condotto dallo stesso Aldo Biscardi nella quale gli sgommati si confrontano con i loro \"cloni\" in carne e ossa per parlare della nota profezia Maya e non solo.\nOspiti.\nSusanna Camusso ha incontrato il suo pupazzo nel back stage degli sgommati. Le foto sono pubblicate sull'album degli Sgommati su Facebook."}
{"id": "3377035", "revid": "1521569", "url": "https://it.wikipedia.org/wiki?curid=3377035", "title": "Otto Kuasw", "text": "Da alcuni \u00e8 considerato l'inventore dell'hamburger, ad Amburgo nel 1891. \nLa ricetta consisteva in una grossa salsiccia di manzo fritta nel burro messa all'interno di due fette di pane imburrato, con l'aggiunta di un uovo fritto. Questo panino, conosciuto come \"Deutsches beefsteak\" era la merenda preferita dei marinai di passaggio nel porto di Amburgo. La fama di questo panino si dice arriv\u00f2 fin in America proprio grazie ad alcuni marinai che giunsero nel porto di New York nel 1894 e descrissero la creazione di Krause. E cos\u00ec si inizi\u00f2 a riprodurlo nei locali dove prese poi il nome di \"hamburger\" dalla citt\u00e0 tedesca di origine ."}
{"id": "3377046", "revid": "38120", "url": "https://it.wikipedia.org/wiki?curid=3377046", "title": "Banda di Fratelli", "text": ""}
{"id": "3377048", "revid": "76963", "url": "https://it.wikipedia.org/wiki?curid=3377048", "title": "Tom Long", "text": "Biografia.\nTom Long nacque negli Stati Uniti d'America da genitori australiani e crebbe in una fattoria vicino a Benalla. Fece un provino per un posto presso il \"National Insitute of Dramatic Art\", nel quale nel 1994 si laure\u00f2.\nApparve in diverse serie televisive australiane, in gran parte prodotte dalla ABC, come \"SeaChange\" (dal 1998 al 2000) e nel \"police-drama\" \"Young Lions\" nel 2002. \nFu protagonista dei film \"The Dish\" e \"Two Heads\" e interpret\u00f2 Brenden Abbott nel film per la televisione del 2003 \"The Postcard Bandit\". Long fu anche nel cast del film \"The Book of Revelation\"."}
{"id": "3377069", "revid": "767487", "url": "https://it.wikipedia.org/wiki?curid=3377069", "title": "Una vita violenta (film 1962)", "text": "Una vita violenta \u00e8 un film del 1962 diretto da Paolo Heusch e Brunello Rondi, tratto dall'omonimo romanzo di Pier Paolo Pasolini.\nTrama.\nRoma. Tommaso Puzzilli \u00e8 un ragazzo cresciuto nel quartiere periferico di Pietralata. Non avendo un lavoro, Tommaso si arrangia insieme agli amici commettendo dei reati per guadagnare soldi. Una mattina un suo amico ha un incidente e finisce sotto un tram.\nDopo questo episodio Tommaso si allontana dagli amici e incontra una ragazza, Irene. Dopo il primo appuntamento al cinema, dove Tommaso allunga le mani, Irene non si fa pi\u00f9 vedere. Allora Tommaso insieme ad altri amici va a fare la serenata sotto casa della ragazza, nel quartiere della Garbatella, ma le cose vanno male: Tommaso e i suoi amici si scontrano con dei ragazzi della zona e alla fine Tommaso ne accoltella uno. Ricercato dalla polizia, viene arrestato e finisce in carcere.\nDopo 18 mesi esce, intenzionato a cambiare vita. Nel frattempo i genitori ottengono una casa in una zona migliore e Tommaso, con l'aiuto di un prete, decide di mettere la testa a posto e sposare Irene. Quando le cose sembrano andare bene, Tommaso si ammala di tubercolosi."}
{"id": "3377078", "revid": "115806076", "url": "https://it.wikipedia.org/wiki?curid=3377078", "title": "John Manners, V duca di Rutland", "text": "Biografia.\nNacque a Knightsbridge, Londra, secondogenito ed unico figlio maschio di Charles Manners, IV duca di Rutland e di Mary Isabella Somerset figlia di Charles Somerset, IV duca di Beaufort; apparteneva ad una delle pi\u00f9 antiche famiglie nobili britanniche, venuta in Inghilterra coi normanni; per parte di madre discendeva direttamente da Giovanni di Gaunt, duca di Lancaster, e figlio di Edoardo III d'Inghilterra; fu Lord Roos dal 1778 al 1779 e marchese di Gramby dal 1779 al 1787.\nFu cavaliere dell'Ordine della Giarrettiera, membro del Consiglio Privato di Sua Maest\u00e0 e Lord luogotenente del Leicestershire (1799-1857), nonch\u00e9 deputato alla Camera dei Lord e alla Camera dei Comuni per il partito Tory, della destra inglese.\nMatrimonio.\nIl 22 aprile 1799 spos\u00f2 Elizabeth Howard figlia di Frederick Howard, V conte di Carlisle dalla quale ebbe dieci figli:\nMorte.\nLa duchessa di Rutland mor\u00ec nel novembre del 1825, a 45 anni. Egli rimase vedovo fino alla sua morte a Belvoir Castle, Leicestershire, nel gennaio del 1857, all'et\u00e0 di 79 anni."}
{"id": "3377080", "revid": "1964823", "url": "https://it.wikipedia.org/wiki?curid=3377080", "title": "Hellas Verona Football Club 2010-2011", "text": "Questa pagina raccoglie i dati riguardanti l'Hellas Verona Football Club nelle competizioni ufficiali della stagione 2010-2011.\nStagione.\nNel 2011 l'Hellas Verona fa ritorno in Serie B dopo quattro stagioni: l'anno precedente aveva sfiorato il traguardo, che sfum\u00f2 nella finale dei play-off. Al termine della stagione regolare \u00e8 al quinto posto in classifica, dopo essersi ritrovato in zona retrocessione a met\u00e0 campionato: nei play-off elimina prima il e poi la Salernitana, raggiungendo cos\u00ec la promozione.\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "3377083", "revid": "15756", "url": "https://it.wikipedia.org/wiki?curid=3377083", "title": "Relazioni bilaterali tra Italia e San Marino", "text": "Le relazioni bilaterali tra Italia e San Marino hanno attraversato diverse fasi e hanno il loro inizio ufficiale dopo l'Unit\u00e0 d'Italia proclamata al Parlamento Subalpino da Vittorio Emanuele II il 17 marzo 1861.\nRapporti tra San Marino e l'Italia liberale.\nPoco dopo la proclamazione del Regno d'Italia a Torino, il 22 marzo 1862 venne firmato il Trattato Italo-Sammarinese tra il presidente del consiglio italiano Urbano Rattazzi e i capitani reggenti Melchiorre Filippi e Domenico Fattori.\nNel 1865 viene firmato il primo trattato di tipo economico tra Italia e San Marino, infatti da quell'anno viene deciso che il governo italiano conier\u00e0 la lira sammarinese e i francobolli per il piccolo stato verranno stampati grazie a un altro trattato con l'Italia nel 1877.\nNel 1915 molti volontari sammarinesi partecipano alla prima guerra mondiale per far s\u00ec che l'Italia ottenga Arbe, l'isola dalmata dove nacque San Marino diacono e per le idee irredentiste diffuse in repubblica.\nNello stesso anno la Croce Rossa Italiana fonda la sezione di San Marino, che parteciper\u00e0 alla prima guerra mondiale e poi dar\u00e0 origine alla Croce Rossa Sammarinese nel 1949.\nSan Marino e l'Italia fascista.\nNel 1921 l'Italia invi\u00f2 i Carabinieri a San Marino per l'istituzione della Gendarmeria. Dopo l'avvento di Mussolini divennero uno strumento per evitare che San Marino diventasse un rifugio per gli antifascisti italiani. I Carabinieri lasciarono San Marino solo nel 1936.\nSempre a San Marino grazie all'influenza italiana sempre pi\u00f9 presente durante il fascismo, nel 1922 venne fondato il Partito Fascista Sammarinese con a capo Giuliano Gozi, che controll\u00f2 la vita pubblica a San Marino fino alla caduta del Partito Nazionale Fascista in Italia.\nGrazie ad un accordo con l'Italia fascista, dopo il trattato tra San Marino e Italia firmato nel 1927, venne costruita tra il 1927 e il 1932 la Ferrovia Rimini-San Marino, che serv\u00ec a Mussolini per legare i destini italiani e sammarinesi.\nCon la caduta di Mussolini il 25 luglio 1943, dopo soli 3 giorni venne sciolto il Partito Fascista Sammarinese di Giuliano Gozi e vennero processati i fascisti sammarinesi.\nSan Marino e la guerra in Italia (1943-1945).\nNel gennaio 1944 i fascisti a San Marino, grazie all'appoggio di Mussolini fondarono il Fascio Repubblicano di San Marino e presero il potere fino all'agosto dello stesso anno.\nSan Marino durante la guerra rimase neutrale e ospit\u00f2 oltre 100.000 profughi italiani provenienti soprattutto dalle Marche e dalla Romagna.\nLo stesso Mussolini assicur\u00f2 i capitani reggenti che San Marino non sarebbe stato invaso.\nMa sub\u00ec la guerra in Italia con il bombardamento alleato di San Marino dove morirono 63 sammarinesi e con l'avanzata degli alleati in Nord Italia, dove la Wehrmacht si scontr\u00f2 con i Gurkha britannici nella battaglia di Monte Pulito.\nI rapporti tra Italia e San Marino durante la Guerra Fredda.\nDopo il ritorno della democrazia in Italia e San Marino nel 1945, a San Marino vinse le elezioni il Partito Comunista Sammarinese insieme al Partito Socialista Sammarinese e Paesi come gli Stati Uniti e l'Italia allarmati dall'unico paese occidentale a guida comunista e socialista cercarono di finanziare le forze di opposizione che portarono ai Fatti di Rovereta avvenuti al confine tra Italia e San Marino.\nNel 1951 il ministro degli interni italiano Mario Scelba aveva imposto a San Marino un blocco di polizia per costringere la repubblica del Titano a chiudere il casin\u00f2 appena aperto. Il blocco dur\u00f2 due anni . La tensione termin\u00f2 con la stipulazione degli accordi del 1953, con i quali San Marino rinunciava sia alla casa da gioco che all'impianto di un'emittente radiofonica o televisiva.\nNel settembre 1958 l'opposizione anticomunista di San Marino dopo essersi dimessa in massa per evitare l'elezione dei capitani reggenti e l'appoggio finanziario dell'Italia e degli Stati Uniti si ritir\u00f2 a Rovereta in uno stabilimento industriale in disuso confinante per tre lati dall'Italia formando un governo provvisorio formato da un Comitato Esecutivo, Subito dopo l'Italia circond\u00f2 lo stabilimento con i carabinieri e riconobbe nello stesso tempo il Comitato Esecutivo come governo legittimo sammarinese, anche se nel frattempo giungevano armi dall'Italia a tutte le forze in opposizione.\nL'11 ottobre i capitani reggenti riconobbero il governo provvisorio di Rovereta come l'unico governo legittimo sammarinese era quello riconosciuto dall'Italia e subito dopo il Comitato Esecutivo si spost\u00f2 a San Marino Citt\u00e0.\nInoltre lo stesso giorno venne sciolto il Corpo di Milizia Volontaria, temendo l'intervento armato del Governo Provvisorio sostenuto da militari italiani verso il Palazzo Pubblico.\nDa allora San Marino fu guidato fino alla fine della guerra fredda da forze anticomuniste con una politica estera vicina all'Italia e agli Stati Uniti che port\u00f2 alla costruzione della superstrada Rimini-San Marino; i lavori iniziarono il 10 agosto 1959 e venne inaugurata alla presenza del Presidente della Repubblica Italiana Giuseppe Saragat il 25 novembre 1965 che incontr\u00f2 a Palazzo Pubblico i Capitani Reggenti Alvaro Casali e Pietro Reffi.\nInoltre dal 1962 al 1984 vennero inviati 30 carabinieri, poi ridotti a 21 per istituire un nucleo investigativo e di polizia giudiziaria.\nIl 20 ottobre 1984 il Presidente della Repubblica Sandro Pertini incontr\u00f2 i Capitani Reggenti neoeletti Marino Bollini e Giuseppe Amici.\nItalia e San Marino dagli anni '90 a oggi.\nL'11 e 12 giugno 1990 il Presidente della Repubblica Francesco Cossiga incontr\u00f2 i Capitani Reggenti Adalmiro Bartolini e Ottaviano Rossi.\nNell'agosto 1991, grazie ad un accordo firmato tra RAI e il governo sammarinese con la mediazione del governo italiano, nacque la televisione pubblica sammarinese, di propriet\u00e0 per il 50% del governo sammarinese e per il restante 50% dell'emittente radiotelevisiva italiana.\nGrazie al trattato monetario in vigore dal 1985, venne firmato un trattato tra Italia e San Marino per l'introduzione dell'euro e l'inserimento di San Marino nell'Eurozona.\nI problemi irrisolti tra Italia e San Marino riguardano lo status dei 6.000 frontalieri italiani relativamente alla mancanza di una convenzione tra i due stati e all'introduzione di un prelievo fiscale sammarinese sui lavoratori frontalieri di 200 euro il 12 gennaio 2011: la questione era arrivata il 23 febbraio alla Commissione esteri della Camera dei deputati e il 16 febbraio aveva provocato un'interrogazione parlamentare del Ministro della Finanze Giulio Tremonti.\nInoltre San Marino viene considerato un paradiso fiscale dall'Italia e questa situazione ha portato varie volte a dissidi tra i due stati, ad esempio in localit\u00e0 Pianacci di Fiorentino il 25 marzo 2010 sono stati fermati dalla Gendarmeria due agenti in borghese della Guardia di Finanza, che sono stati fermati e poi accompagnati dalla Gendarmeria fino a Dogana, dove sono stati infine consegnati alle autorit\u00e0 italiane, il 14 febbraio 2011 le procure italiane hanno indagato tutti i 19 giudici di San Marino per \"residenza fittizia\", ma la legge sammarinese prevede che siano forestieri, quindi la loro posizione \u00e8 stata poi stralciata dalla procura di Rimini; la decisione di indagare i giudici di San Marino \u00e8 stata giudicata dal governo sammarinese come una decisione che \"mina le fondamenta della Repubblica\"\nAltre situazioni che hanno reso i rapporti tesi tra San Marino e Italia \u00e8 la perquisizione del Consolato Sammarinese di Rimini da parte della Guardia di Finanza il 21 luglio 2009 per cercare informazioni su una persona domiciliata nel consolato: la perquisizione \u00e8 stata definita dal governo sammarinese \"un atto ingiustificato e poco rispettoso di uno Stato sovrano\" e ha portato a proteste formali al ministro degli esteri italiano Franco Frattini, mentre da parte delle autorit\u00e0 italiane il tribunale sammarinese \u00e8 stato accusato di non essere collaborativo con l'Italia.\nInoltre il Congresso di Stato sammarinese, il 12 maggio 2009 ha inoltrato un richiamo all'ambasciatore italiano a San Marino e ha formalmente protestato circa la RAI, la Guardia di finanza e il programma Report di Milena Gabanelli, che ha mandato in onda su Rai 3 una puntata dedicata a San Marino, il cui contenuto \u00e8 stato definito dal segretario di Stato alle Finanze, Gabriele Gatti, \"negativo e fuorviante per San Marino\".\nIrrisolta \u00e8, inoltre, la questione con l'Italia riguardo all'apertura di un vero e proprio casin\u00f2 nel territorio della Repubblica, prospettiva fortemente osteggiata dall'Italia e da parte dell'opinione pubblica sammarinese.\nPresidenti della Repubblica italiana che hanno visitato San Marino.\nTuttora hanno visitato San Marino quattro Presidenti della Repubblica italiana su undici e sono stati:\nSconfinamenti delle Forze Armate italiane a San Marino.\nTalvolta forze di polizia o militari italiane hanno sconfinato erroneamente nella Repubblica, che ha fatto sempre proteste formali contro il governo italiano, gli sconfinamenti sono avvenuti:\nNel 2010 l'allora segretario di stato per gli affari esteri e politici Antonella Mularoni ha definito gli sconfinamenti \"fatti gravi\" e disse che \"la gente del Titano \u00e8 stufa di vessazioni esterne\"."}
{"id": "3377090", "revid": "767487", "url": "https://it.wikipedia.org/wiki?curid=3377090", "title": "La vocazione di Suor Teresa", "text": "La vocazione di Suor Teresa (\"La voce\") \u00e8 un film del 1982, diretto da Brunello Rondi."}
{"id": "3377096", "revid": "599013", "url": "https://it.wikipedia.org/wiki?curid=3377096", "title": "Broc Parkes", "text": "Carriera.\nVincitore del campionato australiano della classe 125 nel 1999, nella stessa stagione fa il suo esordio nella classe 125 del motomondiale correndo il Gran Premio casalingo in qualit\u00e0 di wildcard a bordo di una Honda, senza ottenere punti. \nEsordisce nel mondiale Superbike nel 2001, guidando la Ducati 996 RS del team Ducati NCR; il compagno di squadra \u00e8 Giovanni Bussei. Ottiene come miglior risultato un quinto posto a Phillip Island in gara 1 e termina la stagione al 16\u00ba posto con 49 punti.\nNel 2002 rimane nello stesso team, questa volta alla guida di una Ducati 998 RS e con Pierfrancesco Chili come compagno di squadra . Ottiene come miglior risultato tre ottavi posti (Monza, Assen e Imola, sempre in gara 2) e termina la stagione all'11\u00ba posto con 77 punti.\nNel 2003 passa a correre nel mondiale Supersport, ingaggiato dal team Dark Dog Honda BKM, che gli affida una Honda CBR 600RR; il compagno di squadra \u00e8 Christophe Cogan. A causa del mancato pagamento di uno sponsor il team \u00e8 costretto a ritirarsi dal campionato dopo il Gran Premio di Brands Hatch, ma Parkes prende parte a quello di Magny-Cours in qualit\u00e0 di wildcard con il team Ten Kate Honda. Ottiene un terzo posto a Misano Adriatico e termina la stagione al 13\u00ba posto con 47 punti.\nNel 2004 passa al team Ten Kate Honda, con compagno di squadra Karl Muggeridge. Ottiene quattro secondi posti (Monza, Oscherlseben, Imola e Magny-Cours), un terzo posto a Silverstone e una pole position a Magny-Cours e termina la stagione al 2\u00ba posto con 135 punti.\nNel 2005 passa alla guida della Yamaha YZF-R6 del team Yamaha Motor Germany, con compagno di squadra Kevin Curtain. Ottiene una vittoria a Magny-Cours e un secondo posto al Lausitz e termina la stagione al 6\u00ba posto con 125 punti.\nNel 2006 ottiene una vittoria a Brands Hatch, due secondi posti (Silverstone e Brno), tre terzi posti (Phillip Island, Misano Adriatico e Magny-Cours) e due pole position (Misano Adriatico e Brands Hatch) e termina la stagione al 4\u00ba posto con 145 punti.\nNel 2007 ottiene due vittorie (Brands Hatch e Lausitz), due secondi posti (Misano Adriatico e Magny-Cours), un terzo posto a Phillip Island e una pole position a Misano Adriatico e termina la stagione al 2\u00ba posto con 133 punti.\nNel 2008 rimane nello stesso team, con compagno di squadra Fabien Foret. Ottiene una vittoria a Losail, un secondo posto a Vallelunga, due terzi posti (Monza e N\u00fcrburgring) e sette pole position (Assen, Monza, N\u00fcrburgring, Misano Adriatico, Brno, Vallelunga e Magny-Cours) e termina la stagione al 4\u00ba posto con 150 punti.\nNel 2009 torna a correre nel mondiale Superbike, alla guida della Kawasaki ZX-10R del team Kawasaki World Superbike; il compagno di squadra \u00e8 Makoto Tamada. Ottiene come miglior risultato tre decimi posti (Valencia, Monza e Imola, sempre in gara 1) e termina la stagione al 18\u00ba posto con 51 punti.\nNel 2010 \u00e8 iscritto al mondiale Superbike con una Honda CBR1000RR del team ECHO CRS Honda, anche se salta i primi tre Gran Premi stagionali, dove viene sostituito da Sheridan Morais. Tornato a correre a partire dal Gran Premio di Assen, viene sostituito dopo il Gran Premio di Silverstone da Fabrizio Lai. Il suo miglior risultato \u00e8 stato un dodicesimo posto in gara 2 a Brno e ha ottenuto 9 punti. Nella stessa stagione, corre gli ultimi tre GP nel mondiale Supersport con il team Kawasaki Motocard.com al posto dell'infortunato Joan Lascorz, ottenendo un terzo posto al N\u00fcrburgring e 29 punti.\nNel 2011 corre nel mondiale Supersport sulla Kawasaki ZX-6R del team Kawasaki Motocard.com, con compagno di squadra David Salom. Ottiene un secondo posto a Phillip Island, tre terzi posti (Assen, Imola e Magny-Cours) e tre pole position (Aragona, Imola e Magny-Cours). A fine stagione \u00e8 4\u00ba con 136 punti.\nNel 2012 passa al team Ten Kate Racing, alla guida di una Honda CBR600RR. Ottiene tre terzi posti (Phillip Island, Brno e Silverstone) e tre pole position (Phillip Island, Portim\u00e3o e Magny-Cours). Conclude la stagione al 5\u00ba posto con 135 punti.\nNel 2014 corre in MotoGP, alla guida della PBM (con specifiche Open) del team Paul Bird Motorsport; il compagno di squadra \u00e8 Michael Laverty. Ottiene come miglior risultato un undicesimo posto in Olanda e termina la stagione al 23\u00ba posto con 9 punti. \nNel 2015 corre a Valencia in sostituzione dell'infortunato Alex De Angelis in sella ad una ART del team E-Motion IodaRacing. Non conclude la gara a causa di un ritiro.\nNel 2017 corre in MotoGP in Australia in sostituzione del convalescente Jonas Folger in sella alla Yamaha del team Tech 3."}
{"id": "3377098", "revid": "729019", "url": "https://it.wikipedia.org/wiki?curid=3377098", "title": "Castello di Vespolate", "text": "Il castello di Vespolate \u00e8 un complesso di edifici medioevali situati al centro del comune omonimo. L'incastellamento era costituito da basse casette utilizzate dalla popolazione per il ricovero delle derrate alimentari, come una sorta di ricetto, e da una rocca fortificata con alloggiamenti stabili, eretta dai vescovi di Novara.\nNon si conosce l'origine della sua fondazione, un'ipotesi poco attendibile lo identifica con la fortezza fatta costruire dal vescovo Onorato alla fine del V secolo, mentre per altri fu fatto erigere da sant'Adalgisio nel IX secolo. Sicuramente esisteva gi\u00e0 nel 1025 quando Corrado II don\u00f2 la corte di Vespolate al vescovo Pietro III e successivamente se fa precisa menzione in un documento del 1053.\nFu probabilmente danneggiato nel 1361, durante le guerre tra Galeazzo II Visconti ed il marchese del Monferrato, ad opera dello stesso duca di Milano ed in seguito rimaneggiato. Il castello come lo vediamo oggi risale in gran parte ai secoli XIV-XVI.\nStruttura del complesso.\nOggi si \u00e8 soliti definire \"castello\" la rocca vescovile che in realt\u00e0 costituisce solamente una parte del pi\u00f9 ampio complesso fortificato, originariamente circondato da un fossato lungo circa un chilometro. Fino al XVII secolo vi si accedeva attraverso un'unica porta con ponte levatoio sul lato meridionale, accanto all'attuale municipio. L'interno \u00e8 stato ampiamente rimaneggiato nel corso dei secoli e le vecchie casupole medioevali sono oggi state sostituite da abitazioni di costruzione recente. L'antica struttura \u00e8 ancora parzialmente visibile lungo il lato sud-occidentale, si tratta di una serie di edifici con andamento curvilineo che costituivano la fortificazione esterna a ridosso del fossato; all'ultimo piano era inoltre presente un camminamento di ronda. Purtroppo un'ampia parte \u00e8 crollata durante l'autunno dell'anno 2000.\nLa rocca era separata dal resto del castello da un ulteriore fossato: un ponte levatoio metteva in comunicazione le due parti: possedeva inoltre un accesso riservato sul lato occidentale e si ipotizza che ne potesse esistere un terzo sul lato nord. Due sono gli edifici ancora ben conservati che la compongono:\nSul lato occidentale si riconoscono i resti dell'antico ponte levatoio munito di postierla, sormontato da numerosi stemmi affrescati. Il giardino circostante fu creato nel 1568.\nLa rocca rest\u00f2 dimora vescovile fino al 1866, nonostante le varie infeudazioni del borgo durante la dominazione ducale e spagnola. Nel 1868 fu venduta all'asta ed acquistata dal conte Francesco Borgogna. In seguito ad altri passaggi di propriet\u00e0, negli anni ottanta \u00e8 stata acquistata da una famiglia di Galliate che l'ha ampiamente restaurata per farne propria residenza privata."}
{"id": "3377100", "revid": "541053", "url": "https://it.wikipedia.org/wiki?curid=3377100", "title": "Bandiere con la Union Jack", "text": "Le bandiere con la Union Jack sono una famiglia di bandiere derivate dal vessillo del Regno Unito.\nAlcune bandiere delle ex colonie britanniche presentano la Union Jack nel cantone e un badge al battente. Sono derivate dalla \"red ensign\" per uso civile e \"blue ensign\" per uso governativo. Alcuni stati, come l'Australia, la Nuova Zelanda, le Figi e Tuvalu, dopo l'indipendenza hanno mantenuto la Union Jack nel cantone ma hanno mutato lo sfondo (da blu ad azzurro) o sostituito il badge con un altro motivo."}
{"id": "3377114", "revid": "1305772", "url": "https://it.wikipedia.org/wiki?curid=3377114", "title": "Sogno (Andrea Bocelli)", "text": "Sogno \u00e8 un album pubblicato da Andrea Bocelli nel 1999. Esso \u00e8 il suo quinto album realizzato in studio.\nNel 1999, Bocelli ricevette la nomina come Best New Artist al Grammy, rappresentando questa la prima volta che un artista classico veniva nominato in questa categoria nei 38 anni di esistenza del premio. \"The Prayer\", il suo duetto con C\u00e9line Dion tratto dall'album, ha vinto il Golden Globe come miglior canzone e ricevette una nomination all'Academy Award.\nSogno entr\u00f2 al quarto posto della Billboard 200, al primo della World Abums ed in Italia, Svezia (per due settimane rimanendo in classifica 31 settimane), Paesi Bassi (per 5 settimane rimanendo in classifica 93 settimane), Svizzera (per due settimane rimanendo in classifica 32 settimane) e Portogallo, secondo nella Billboard Canadian Albums Chart, Francia, Vallonia (rimanendo in classifica 31 settimane) e Norvegia, terzo in Austria, Australia e Nuova Zelanda, quarto in Finlandia, Fiandre ed in Gran Bretagna, sesto in Germania rimanendo in classifica 32 settimane e bene in tutto il mondo, confermando Bocelli ai primi posti, in campo mondiale, nella musica pop e dando inizio al fenomeno della \"Bocellimania\". L'album vendette 2,5 milioni di copie negli Stati Uniti, e pi\u00f9 di 10 milioni nel mondo."}
{"id": "3377118", "revid": "79968", "url": "https://it.wikipedia.org/wiki?curid=3377118", "title": "William Wedlock", "text": ""}
{"id": "3377120", "revid": "74801", "url": "https://it.wikipedia.org/wiki?curid=3377120", "title": "M\u00e5ns M\u00e5rlind", "text": "Carriera.\n\u00c8 noto per aver girato \"Storm\" un film del 2005 insieme a Bj\u00f6rn Stein. Insieme a Bj\u00f6rn ha anche girato il film \"Shelter - Identit\u00e0 paranormali\" (\"Shelter\"), uscito nelle sale italiane il 25 febbraio 2011. Anche il lungometraggio \"Underworld - Il risveglio\", il quarto capitolo della saga di \"Underworld\", \u00e8 stato girato sempre dal duo, uscito negli Stati Uniti d'America il 20 gennaio 2012."}
{"id": "3377123", "revid": "599013", "url": "https://it.wikipedia.org/wiki?curid=3377123", "title": "Somalia ai Giochi della XXIX Olimpiade", "text": "La Somalia ha partecipato alle Olimpiadi di Pechino dall'8 al 24 agosto 2008 non riuscendo per\u00f2 a vincere nessuna medaglia."}
{"id": "3377126", "revid": "339392", "url": "https://it.wikipedia.org/wiki?curid=3377126", "title": "\u0392-Mannosidasi", "text": ""}
{"id": "3377128", "revid": "77594", "url": "https://it.wikipedia.org/wiki?curid=3377128", "title": "HMS Pegasus (1934)", "text": ""}
{"id": "3377147", "revid": "1543377", "url": "https://it.wikipedia.org/wiki?curid=3377147", "title": "Oh Land", "text": "Biografia.\nNata a Copenaghen, cresce fin da piccola a contatto con la musica: la madre Bodil \u00d8land \u00e8 una cantante d'opera associata al Danish Royal Theater, mentre il padre Bendt Fabricius \u00e8 un organista. Inoltre \u00e8 discendente del missionario Otto Fabricius. Studia danza presso la Stockholm Ballet School con l'obiettivo di diventare allieva dello Swedish Royal Ballet; purtroppo, all'et\u00e0 di 19 anni, nel 2004, un infortunio alla schiena ha messo fine alla sua promettente carriera di ballerina. Si dedica a questo punto alla musica e inizia a scrivere le tracce che faranno parte del suo album discografico di debutto.\nAnche se non aveva mai composto musica prima, con l'album \"Fauna\" mostra la sua capacit\u00e0 musicale, non solo cantando, ma anche programmando ritmo, suonando il piano, la chitarra o il violino e utilizzando campioni di suoni, a partire da pentole e padelle fino ai ronzii delle mosche. Quindi programma e arrangia gli elementi degli album autonomamente, con la partecipazione di nomi internazionali come Tommaso Knak, Kasper Bj\u00f8rke, Peder e Ormen.\nIl disco viene pubblicato in Danimarca nel novembre 2008.\nSuccessivamente all'album di debutto, Oh Land pubblica l'EP omonimo, \"Oh Land (EP)\", contenente quattro tracce dell'album studio successivo. Infatti Oh Land lavora su un altro album studio, con la stessa copertina e lo stesso nome dell'EP, appunto \"Oh Land\". Per questo album si \u00e8 fatta assistere dai produttori Dan Carey, Dave McCracken e Lester Mendez. L'album \u00e8 stato pubblicato il 14 marzo 2011 in Danimarca e ha raggiunto la posizione numero 5 della Danish Albums Charts. \"Oh Land\" rappresenta anche il debutto dell'artista negli Stati Uniti, dove l'album stato pubblicato il 15 marzo 2011 dalla Epic Records.\nOh Land ha fatto il suo debutto televisivo americano eseguendo \"Sun of a Gun\" al \"Late Show\" di David Letterman il 2 marzo 2011. Ha anche partecipato al \"Jimmy Kimmel Live!\" il 24 marzo 2011 e al \"The Late Late Show\" con Craig Ferguson, il 25 maggio. Oh Land supporta Sia nelle date nordamericane del suo tour \"We Are Born\" nel luglio e agosto 2011. Inoltre apre alcune date dei concerti statunitensi del \"California Dreams Tour\" di Katy Perry nel mese di agosto 2011, per poi riunirsi di nuovo a ottobre e novembre nella seconda tappa del tour in Regno Unito e Irlanda.\nOh Land ha inoltre contribuito alla colonna sonora del film \"Abduction - Riprenditi la tua vita\", con la canzone \"Twist\".\nNel maggio 2013 viene pubblicato il singolo \"Renaissance Girls\", primo estratto dal terzo album discografico, ossia \"Wish Bone\", che viene pubblicato nel settembre 2013 (negli Stati Uniti il disco esce per l'etichetta di Dave Sitek Federal Prism). Il secondo singolo \"Pyromaniac\" esce due settimane prima dell'album.\nNel 2014 appare nel film western \"The Salvation\" diretto da Kristian Levring.\nNel novembre 2014 pubblica l'album \"Earth Sick\" per l'etichetta discografica indipendente Tusk or Tooth e anticipato dal singolo \"Head Up High\".\nNel 2016 realizza l'album \"Askepot (Musikken fra forestllingen i Tivolis Pantomime teater)\", che fa da colonna sonora ad un'opera teatrale danese.\nNel 2017 realizza un'altra colonna sonora dal titolo \"Watermusic\", che include anche una versione in danese del suo brano \"Love You Better\" del 2013, intitolata \"Elsker Dig Mer\".\nNel maggio 2019 pubblica il suo quinto album in studio \"Family Tree\", anticipato tra gennaio e febbraio 2019 dai singoli \"Human Error\" e \"Brief Moment\".\nVita privata.\nDal 2010 vive negli Stati Uniti, in particolare a Brooklyn. Nel 2013 si \u00e8 sposata con l'artista danese Eske Kath.\nDiscografia.\nAlbum.\nBone\"\nSingoli.\n\u25a0 2014 - Head Up High"}
{"id": "3377150", "revid": "1573940", "url": "https://it.wikipedia.org/wiki?curid=3377150", "title": "The Daily", "text": "The Daily \u00e8 il primo quotidiano al mondo che \u00e8 stato concepito appositamente per la distribuzione digitale tramite iPad, di propriet\u00e0 della News Corporation.\nIl quotidiano ha iniziato le sue pubblicazioni il 2 febbraio 2011 ed \u00e8 disponibile esclusivamente nel formato digitale.\nIl lancio originale del quotidiano doveva avvenire a San Francisco il 19 gennaio 2011; tuttavia, \u00e8 stato posticipato dalla stessa News Corporation e dalla Apple. Alla fine \"The Daily\" \u00e8 stato lanciato ufficialmente il 2 febbraio 2011 presso il Solomon R. Guggenheim Museum di New York.\nIl 4 dicembre ne \u00e8 stata annunciata la chiusura (ufficializzata per il 15 dello stesso mese) poich\u00e9 \"l'audace esperimento di editoria digitale non ha trovato pubblico sufficiente per farlo funzionare nel lungo termine\". Parte del personale e delle tecnologie del Daily saranno assegnati al New York Post, mentre \u00e8 gi\u00e0 iniziata la mobilit\u00e0 degli altri redattori verso altre testate del gruppo."}
{"id": "3377172", "revid": "1305772", "url": "https://it.wikipedia.org/wiki?curid=3377172", "title": "Rencontres d'Arles", "text": "I Rencontres d'Arles (precedentemente denominato Rencontres internationales de la photographie d'Arles) sono un festival di fotografia che si tiene ogni anno, tra luglio e settembre, nella cittadina di Arles, in Provenza, nel sud della Francia. Il festival \u00e8 stato fondato, nel 1970, dal fotografo Lucien Clergue, dallo scrittore Michel Tournier e dallo storico Jean-Maurice Rouquette.\nCon una programmazione composta essenzialmente di materiale inedito, i \"Rencontres d'Arles\" hanno acquisito una notevole rilevanza internazionale. Nell'edizione del 2010 il festival ha accolto 73000 spettatori, tra i quali 11000 stranieri, 5000 professionisti e 9000 studenti.\nSpesso prodotte in collaborazione con musei e altre istituzioni culturali francesi e straniere, le esibizioni sono presentate in differenti luoghi della citt\u00e0. Alcune mostre si svolgono in luoghi normalmente non accessibili al pubblico, come piccole cappelle medievali o complessi industriali ottocenteschi.\nNumerosi fotografi sono giunti alla notoriet\u00e0 grazie alla partecipazione ai \"Rencontres d'Arles\", e ci\u00f2 conferma l'importanza del festival come trampolino di lancio nella fotografia e nella creativit\u00e0 contemporanee."}
{"id": "3377180", "revid": "290948", "url": "https://it.wikipedia.org/wiki?curid=3377180", "title": "Pressa a iniezione", "text": ""}
{"id": "3377187", "revid": "767487", "url": "https://it.wikipedia.org/wiki?curid=3377187", "title": "The Blooming Angel", "text": "The Blooming Angel \u00e8 un film muto del 1920 diretto da Victor Schertzinger; la sceneggiatura si basa su \"Blooming Angel\", un romanzo di Wallace Irwin pubblicato a New York nel 1919.\nProduzione.\nIl film fu prodotto dalla Goldwyn Pictures Corporation.\nDistribuzione.\nDistribuito dalla Goldwyn Distributing Company, il film usc\u00ec nelle sale USA l'8 febbraio 1920."}
{"id": "3377189", "revid": "2091899", "url": "https://it.wikipedia.org/wiki?curid=3377189", "title": "Angenehmes Wiederau", "text": "Angenehmes Wiederau (in tedesco, \"Piacevole Wiederau\") BWV 30a \u00e8 una cantata di carattere profano di Johann Sebastian Bach.\nStoria.\nLa cantata \"Angenehmes Wiederau\" venne composta da Bach a Lipsia nel 1737 come omaggio a Johann Christian von Hennickes, che aveva acquistato una tenuta con incluso il castello di Wiederau. La prima e unica esecuzione avvenne il 28 settembre dello stesso anno presso il castello di Wiederau, vicino a Lipsia. Il testo della cantata fu probabilmente scritto da Christian Friedrich Henrici, abituale librettista di Bach.\nParte della cantata venne successivamente riutilizzata, con un testo diverso, nella \"Freue dich, erl\u00f6ste Schar\" BWV 30.\nStruttura.\nLa cantata \u00e8 scritta per soprano solista, contralto solista, tenore solista, basso solista, coro, tromba I, II e III, timpani, flauto I e II, oboe I e II, oboe d'amore, violino I e II, viola, organo e basso continuo ed \u00e8 suddivisa in tredici movimenti:"}
{"id": "3377195", "revid": "1534511", "url": "https://it.wikipedia.org/wiki?curid=3377195", "title": "Warren Treadgold", "text": "Biografia.\nNato a Oxford, studi\u00f2 all'Universit\u00e0 di Harvard dove si laure\u00f2 nel 1970 e consegu\u00ec il dottorato in greco bizantino nel 1977.\nTreadgold \u00e8 l'autore di \"A History of Byzantine State and society\", un'opera di 1000 pagine che espone la storia dello stato bizantino dal 285 al 1453 e viene dato ampio spazio agli aspetti della civilt\u00e0 bizantina, nonch\u00e9 agli avvenimenti politici e militari. Tra le altre cose, nell'opera Treadgold sostiene che il sistema dei temi sarebbe opera di Costante II e non di Eraclio, argomentando con indizi vari la sua ipotesi. La lunghezza eccessiva dell'opera lo ha spinto per\u00f2 a scriverne di essa una versione pi\u00f9 ridotta, di poco pi\u00f9 di 300 pagine, intitolata \"A concise History of Byzantium\" (2001) (in italiano \"Storia di Bisanzio\", edito da Il Mulino). \"Bisanzio e il suo esercito\" narra l'evoluzione dell'esercito bizantino dal 284 al 1081 dalle riforme di Diocleziano e Costantino fino all'ascesa al potere di Alessio I Comneno (1081), passando per la riforma dei temi di Costante II (l'autore ritiene infatti che sia stato Costante II a fare questa riforma e non Eraclio, come comunemente ritenuto), basandosi sui vari manuali tattici bizantini come lo \"Strategikon\" dell'Imperatore Maurizio. L'opera \u00e8 stata pubblicata anche in Italia."}
{"id": "3377197", "revid": "1788047", "url": "https://it.wikipedia.org/wiki?curid=3377197", "title": "Rocca di Cavour", "text": "La Rocca di Cavour \u00e8 una collina (462 ) che si trova nei pressi di Cavour in Piemonte. La collina si innalza di 162 metri rispetto alla pianura circostante.\nCaratteristiche.\nSi tratta di un Monadnock, ovvero della vetta di una montagna alpina completamente circondata dai sedimenti alluvionali della pianura. Fa parte del \"Massiccio cristallino Dora-Maira\" e dal punto di vista geologico risulta essere uno spuntone di granito ricoperto in cima da scisti.\nSi trova tra il monte Bracco e l'imbocco della val Pellice.\nLa rocca di Cavour \u00e8 protetta come Riserva naturale speciale Rocca di Cavour.\nStoria.\nSulla Rocca sono presenti delle incisioni rupestri.\nSulla vetta delle rocca sorgeva un castello di cui restano solo dei ruderi. Il castello fu distrutto nel 1690 dal generale francese Nicolas de Catinat.\nIl caratteristico \"Pilone della Rocca\", ben visibile anche dal paese, venne costruito nel 1931 ed \u00e8 alto 15 metri. Accoglie una statua della Madonna in marmo bianco di Carrara.\nSpesso si sente citare una frase pseudolatina, attribuita impropriamente a Virgilio:\nIn realt\u00e0, tale frase non \u00e8 contenuta in alcuna opera dell'Autore citato, n\u00e9 tantomeno potrebbe esserlo, visto che la parola \"rocca\" non esistette in latino classico ed \u00e8 attestata in latino medievale, solo da un testo altomedievale, citato dal Diez, risalente all'anno 767. Probabilmente, si tratta di termine prelatino, comunque non usato dai Romani in epoca classica."}
{"id": "3377201", "revid": "432001", "url": "https://it.wikipedia.org/wiki?curid=3377201", "title": "Microsoft Netshow", "text": ""}
{"id": "3377221", "revid": "1543377", "url": "https://it.wikipedia.org/wiki?curid=3377221", "title": "Fauna (album)", "text": "Fauna \u00e8 l'album di debutto della cantante danese Oh Land. I singoli estratti dall'album sono \"Audition Day\" e \"Heavy Eyes\"\nIl disco.\nFauna \u00e8 stato pubblicato nel novembre 2008 in Danimarca dall'etichetta discografica indie \"Fake Diamond Records\".\nLa produzione esecutiva \u00e8 curata da Kasper Bj\u00f8rke, \u00e8 stato registrato da Ormen, mentre \u00e8 stato scritto e arrangiato da Oh Land (che ha inoltre curato anche le voci e la parte strumentale).. I singoli estratti dall'album sono \"Auditon Day\" e \"Heavy Eyes\"."}
{"id": "3377222", "revid": "125861335", "url": "https://it.wikipedia.org/wiki?curid=3377222", "title": "Raymond Cruz", "text": "\u00c8 conosciuto principalmente per il ruolo del detective Julio Sanchez nella serie televisiva \"The Closer\" e nel suo spin-off \"Major Crimes\", e per quello di Tuco Salamanca in \"Breaking Bad\" \"\"e nel suo spin-off \"Better Call Saul\".\nCarriera.\nLa carriera dell'attore inizia nel 1987 recitando in un episodio della serie televisiva \"Vietnam War Story\". Sempre nello stesso anno partecipa inoltre al suo primo film cinematografico, \"A servizio ereditiera offresi\" con Ally Sheedy.\nDurante la sua carriera ha recitato sia in film che in serie televisive. Per quanto riguarda i film lo si pu\u00f2 ricordare in \"Gremlins 2 - La nuova stirpe\" (1990), \"Trappola in alto mare\" (1992), \"Patto di sangue\" (1993), \"Sotto il segno del pericolo\" (1994) nel ruolo di Domingo \"Ding\" Chavez, \"L'ora della violenza\" (1996), \"The Rock\" (1996), \"Alien - La clonazione\" (1997), \"Dal tramonto all'alba 2 - Texas, sangue e denaro\" (1999), \"Training Day\" (2001) e \"Havoc - Fuori controllo\" (2005). Per quanto riguarda le serie televisive lo si pu\u00f2 invece vedere come guest star in \"New York New York\", \"Matlock\", \"La signora in giallo\", \"Walker Texas Ranger\", \"NYPD - New York Police Department\", \"X-Files\", \"The Practice - Professione avvocati\", ', \"Seven Days\", \"24\", \"Nip/Tuck\", \"CSI - Scena del crimine\", ' e \"Day Break\". \u00c8 apparso inoltre in ruoli ricorrenti nelle serie televisive \"The Eddie Files\", \"My Name Is Earl\" e in \"Breaking Bad\", dove ha interpretato il ruolo dello spacciatore di metanfetamina Tuco Salamanca. Dal 2005 entra inoltre a far parte del cast principale della serie televisiva \"The Closer\" nel ruolo del detective Julio Sanchez. Torner\u00e0 ad interpretare il ruolo di Julio Sanchez anche in \"Major Crimes\", spin-off di \"The Closer\" e nuovamente quello di Tuco Salamanca in \"Better Call Saul\", spin-off di \"Breaking Bad.\"\nDoppiatori italiani.\nNelle versioni in italiano dei suoi film, Raymond Cruz \u00e8 stato doppiato da:"}
{"id": "3377225", "revid": "729019", "url": "https://it.wikipedia.org/wiki?curid=3377225", "title": "Stazione di Annemasse", "text": "La stazione di Annemasse, \u00e8 una stazione ferroviaria del dipartimento dell'Alta Savoia, nella regione del Rodano-Alpi, a servizio dell'omonimo comune francese.\nLa stazione \u00e8 punto importante di collegamento tra le linee ferroviarie, Longeray-L\u00e9az - Le Bouveret, Aix-les-Bains - Annemasse e origine della breve linea internazionale Ginevra - Annemasse. Si trova a 435 m s.l.m..\nStoria.\nL'apertura della stazione avvenne il 30 agosto 1880 in seguito all'entrata in funzione della tratta ferroviaria tra Longeray-L\u00e9az e Thonon-les-Bains prolungata nel 1882 fino a \u00c9vian-les-Bains.\nNel 1883 Annemasse venne collegata a La Roche-sur-Foron e l'anno dopo a Annecy. L'esercizio era della compagnia PLM.\nIl 1\u00ba giugno 1888 la stazione venne collegata alla breve linea internazionale per Ginevra esercita dalla Chemin de fer de l'\u00c9tat de Gen\u00e8ve."}
{"id": "3377232", "revid": "432001", "url": "https://it.wikipedia.org/wiki?curid=3377232", "title": "WinPE", "text": ""}
{"id": "3377233", "revid": "1305772", "url": "https://it.wikipedia.org/wiki?curid=3377233", "title": "Verdi (album)", "text": "Verdi \u00e8 il settimo album in studio del cantante italiano Andrea Bocelli, pubblicato il 12 settembre 2000.\nDescrizione.\n\"Verdi\" \u00e8 il quarto album di musica classica di Bocelli. Contiene alcune fra le pi\u00f9 famose romanze di Giuseppe Verdi.\nL'album \u00e8 stato registrato tra il dicembre 1999 e il gennaio 2000 al Mann Auditorium di Tel Aviv, in Israele, con l'Orchestra Filarmonica d'Israele diretta da Zubin Mehta. \u00c8 stato poi pubblicato dall'etichetta discografica olandese Philips Records e distribuito da Universal Classic il 12 settembre 2000 in formato CD, musicassetta e DVD.\nL'album ha ricevuto il disco di platino in Canada e nei Paesi Bassi e il disco d'oro negli Stati Uniti e in Svizzera venendendo oltre 2 milioni di copie in tutto il mondo e arrivando in ottava posizione in Austria e Paesi Bassi."}
{"id": "3377245", "revid": "767487", "url": "https://it.wikipedia.org/wiki?curid=3377245", "title": "Pafnuzio di Tebe", "text": "Agiografia.\nUna delle poche fonti per ricostruire la vita di Pafnuzio \u00e8 la \"Historia Ecclesiastica\" di Rufino di Concordia, il quale ricorda (Libro I, 4) che Pafnuzio partecip\u00f2 al concilio di Nicea in qualit\u00e0 di vescovo di una delle regioni d'Egitto e che per mezzo suo erano avvenuti molti fatti prodigiosi (esorcismi e guarigioni d'ogni tipo). Ma l'esistenza stessa di Pafnuzio \u00e8 stata contestata dallo storico Friedrich Winkelmann, che rileva la stranezza che Pafnuzio non viene mai menzionato da Atanasio, che pure ha combattuto l'arianesimo.\nLa questione \u00e8 complicata dal fatto che, oltre a Rufino, anche Epifanio di Cipro nella sua opera \"Panarion de Haeresibus\" descrive la vita di un vescovo di nome Pafnuzio, il quale dopo essere stato confessore della fede, avrebbe aderito all'eresia del vescovo Melezio, sorta intorno al 306 e condannata dal Concilio di Nicea nel 325.\nPafnuzio sarebbe stato perseguitato per la sua fede cristiana: aveva subito la mutilazione del ginocchio sinistro e la perdita dell'occhio destro sotto l'imperatore Galerio Massimo e successivamente condannato alle miniere.\nRufino rivela inoltre che l'imperatore Costantino stimava molto Pafnuzio, riservandogli un trattamento particolare ogniqualvolta questi si presentava a palazzo: lo abbracciava e gli baciava l'orbita rimasta vuota a causa della violenza delle persecuzioni che aveva subito. La tortura sub\u00ecta da Pafnuzio ricorda da vicino il racconto che Eusebio fa delle sevizie patite dai confessori egiziani esiliati in Palestina sotto l'imperatore Massimino Daia e descritte ne \"I martiri di Palestina\" (Libro VIII, 1).\nAlcuni storici delle Chiese antiche sostengono che Pafnuzio ebbe un ruolo importante, forse decisivo, nel dibattito al Concilio di Nicea sul tema del celibato del clero. Sembra che la maggior parte dei vescovi di allora erano disposti a seguire il canone del Concilio di Elvira che vietava rapporti coniugali a quei vescovi, sacerdoti, diaconi, e sub-diaconi, che si erano sposati prima dell'ordinazione. Pafnuzio avrebbe pregato con fervore i suoi colleghi vescovi di non imporre tale obbligo: propose, \"in conformit\u00e0 con l'antica tradizione della Chiesa\", che solo coloro che erano celibi al momento dell'ordinazione dovessero continuare ad osservare la continenza, ma, d'altra parte, che \"nessuno dovesse essere separato da colei a cui era stato unito mentre non era ancora ordinato\". La grande venerazione in cui era tenuto (insieme al fatto ben noto che egli stesso aveva osservato la pi\u00f9 rigida castit\u00e0 per tutta la vita) diede peso alla sua proposta, che fu approvata all'unanimit\u00e0. Il Concilio lasciava cos\u00ec alla discrezione degli ecclesiastici sposati se continuare o interrompere i loro rapporti coniugali.\nPafnuzio sarebbe stato anche uno zelante difensore dell'ortodossia di fronte all'eresia ariana: presumibilmente accompagn\u00f2 Atanasio al primo Sinodo di Tiro nel 335. \nRufino descrive, sempre nella \"Historia Ecclesiastica\" (Libro I, 18), il modo con cui Pafnuzio intervenne durante le fasi preliminari dell'assise per convincere Massimo, vescovo di Gerusalemme, ad allontanarsi da coloro che si opponevano ad Atanasio, accusandolo di aver molestato una donna.\nPafnuzio viene inoltre ricordato come conversore di santa Taide.\nPafnuzio al concilio di Nicea.\nSocrate di Costantinopoli, vissuto a cavallo tra il IV ed il V secolo, nella sua \"Historia Ecclesiastica\" (Libro I, XI, 3-7) ricorda l'intervento di Pafnuzio al concilio di Nicea a difesa del clero uxorato. Egli sostenne che non era giusto impedire ad un uomo sposato di avere rapporti coniugali con la propria moglie dopo esser stato ordinato prete. Egli defin\u00ec il matrimonio onorabile e i rapporti sessuali tra coniugi casti. Osserv\u00f2 anche che non tutti sono capaci di sopportare l'ascesi della perfetta continenza. Propose quindi di non inasprire ulteriormente la disciplina della Chiesa, che gi\u00e0 di non permetteva di sposarsi a chi era stato consacrato vescovo, prete, diacono o suddiacono. Secondo quanto scrive Socrate, l'assemblea decise di ascoltare Pafnuzio e stabil\u00ec che si astenesse dai rapporti sessuali con la propria moglie solo chi lo desiderasse. \nSocrate inserisce nel discorso di Pafnuzio anche un'ulteriore informazione biografica: il santo sarebbe cresciuto presso una comunit\u00e0 di asceti. \nLo storico Sozomeno nello stendere la sua \"Historia Ecclesiae\" recuper\u00f2 da Socrate i dati relativi all'intervento di Pafnuzio al concilio di Nicea.\nQuesto ci\u00f2 che accadde al concilio di Nicea. Ma quanto descritto da Socrate \u00e8 attendibile? Alcuni storici, tra cui Baronio, i Bollandisti, Zaccaria, Bickell e Stickler considerando il fatto che nella lista dei nomi dei Padri conciliari contenuta dall'edizione dei documenti conciliari di Nicea elaborata da Valesio (PG 67, coll. 101-102) manca il nome di Pafnuzio e che di questo discorso Rufino non ne fa minimamente accenno, concordano nel valutare il discorso di Pafnuzio al concilio di Nicea come un'aggiunta dello storico Socrate, accolta successivamente per vera anche da Sozomeno. L'edizione di Hansen dell'opera socratica fa riferimento anche alle edizioni armene della medesima, che rivelano invece il nome di Pafnuzio nella lista dei vescovi. Tale differenza \u00e8 spiegata da Hansen con la tradizione di scrivere i nomi dei vescovi in doppia colonna, la seconda delle quali veniva tralasciata in alcuni manoscritti. A partire da queste considerazioni molti studiosi (tra cui Pampaloni, Hefele, Funk, Vacandard, Pl\u00f6chl, Marchisano) considerano l'episodio come veramente accaduto.\nCome spiegare l'intervento di Pafnuzio a difesa del clero uxorato e della possibilit\u00e0 dei presbiteri coniugati di unirsi alle loro mogli anche dopo la consacrazione sacerdotale? Hensen ritiene di poter giustificare la tensione riscontrata in aula durante il concilio di Nicea intorno a questo tema riconducendola ad una lotta interna al cristianesimo orientale. Alcuni vescovi orientali, tra i quali in particolare il campione dell'ascetismo orientale, Auxanone, avrebbero proposto di promuovere l'ascetismo monastico anche tra il clero secolare. A questo estremismo ascetico si sarebbe opposto Pafnuzio, portavoce della maggioranza assembleare. Pafnuzio ritenne di appoggiare l'antica tradizione ecclesiastica, che difendeva il matrimonio del clero. Secondo altri studiosi la proposta avrebbe avuto origine nel ristretto gruppo dei vescovi occidentali, tra i quali spicca Osio, vescovo di Cordova, portavoce di Costantino e secondo firmatario dei documenti del sinodo di Elvira. Secondo questi storici, questa origine spiegherebbe meglio la compatta opposizione dell'assemblea (per lo pi\u00f9 composta da vescovi orientali) a tale proposta e il fatto che Pafnuzio nella sua arringa in difesa dell'uso del matrimonio per il clero sposato non colleghi la proposta contraria ad alcun ideale ascetico, ma la consideri come una nuova legge avversa alla tradizione.\nCulto.\nLa sua festa nelle Chiese orientali \u00e8 il 19 aprile, mentre per la Chiesa cattolica romana \u00e8 l'11 settembre.\nDal Martirologio Romano alla data dell'11 settembre: \"Commemorazione di san Pafnuzio, vescovo in Egitto: fu uno di quei confessori della fede, condannati alle miniere sotto l'imperatore Galerio Massimino, dopo che fu loro cavato l'occhio destro e tagliato il tendine del piede sinistro; prese in seguito parte al Concilio di Nicea, dove lott\u00f2 strenuamente per la fede cattolica contro gli ariani\".\nLetteratura.\nPafnuzio \u00e8 il protagonista del romanzo \"Taide\" di Anatole France, in cui si racconta la vicenda della conversione di Santa Taide."}
{"id": "3377255", "revid": "1442080", "url": "https://it.wikipedia.org/wiki?curid=3377255", "title": "Swiss Open Gstaad 1979 - Singolare", "text": "Il singolare del torneo di tennis Swiss Open Gstaad 1979, facente parte della categoria Grand Prix, ha avuto come vincitore Uli Pinner che ha battuto in finale Peter McNamara 6-2, 6-4, 7-5."}
{"id": "3377258", "revid": "110157", "url": "https://it.wikipedia.org/wiki?curid=3377258", "title": "Oh Land (EP)", "text": "Oh Land \u00e8 un EP della cantante danese Oh Land."}
{"id": "3377269", "revid": "767487", "url": "https://it.wikipedia.org/wiki?curid=3377269", "title": "Sogni ad occhi aperti (film 1922)", "text": "Sogni ad occhi aperti \u00e8 una comica muta di cui Buster Keaton \u00e8 protagonista, regista (con Cline) e sceneggiatore (con Cline)\nTrama.\nUn giovane fa un patto col padre della ragazza che ama: se il primo non lavorer\u00e0 sodo o non riuscir\u00e0 in questo, il secondo gli prester\u00e0 la pistola per uccidersi. Allora il giovane inizia a lavorare e scrive alla donna i lavori che fa: capo di ospedale, affarista, attore di professione. In realt\u00e0 egli non \u00e8 niente di tutto ci\u00f2: \u00e8 solo lavoratore in una clinica di animali, spazzino e attoruncolo incapace. Delle situazioni lo indurranno ad essere in seguito da una grande moltitudine di poliziotti. L'inseguimento lo far\u00e0 tornare dall'amata distrutto. Inoltre bisogna rispettare il patto col padre, cio\u00e8 deve suicidarsi, ma sbaglia mira e viene cacciato dalla finestra."}
{"id": "3377276", "revid": "767487", "url": "https://it.wikipedia.org/wiki?curid=3377276", "title": "The Pinch Hitter", "text": "The Pinch Hitter \u00e8 un film muto del 1917 diretto da Victor Schertzinger al suo esordio registico: Schertzinger cur\u00f2 (non accreditato) anche le musiche originali che accompagnavano le proiezioni in sala.\nIl film venne rifatto nel 1925, sempre con il titolo \"The Pinch Hitter\", interpretato da Glenn Hunter e Constance Bennett e diretto da Joseph Henabery.\nTrama.\nJoel Parker non ha nessuna fiducia in s\u00e9 stesso. Suo padre lo ha sempre considerato una nullit\u00e0, senza dargli alcuna fiducia e, quando il ragazzo va all'universit\u00e0, sembra che tutti ce l'abbiano con lui. Riuscir\u00e0 a riscattarsi solo attraverso il baseball quando, un po' per fortuna, un po' per bravura, riuscir\u00e0 a piazzare un tiro che lo fa diventare l'eroe del giorno, vincendo la partita, il rispetto di suo padre e anche la ragazza di cui \u00e8 innamorato.\nProduzione.\nIl film fu prodotto da Thomas H. Ince per la Kay-Bee Pictures e la New York Motion Picture.\nDistribuzione.\nDistribuito dalla Triangle Distributing, il film usc\u00ec nelle sale statunitensi il 29 aprile 1917. L'United Picture Exchanges ne fece una riedizione che fu ripresentata al pubblico il 28 marzo 1920. Nel 1923, il film venne distribuito nuovamente dalla Tri-Stone Pictures, Incorporated.\nCopia completa della pellicola si trova conservata negli archivi del George Eastman House di Rochester, della Library of Congress di Washington, dell'UCLA Film And Television Archive di Los Angeles.\nUna copia di 48 minuti in 16\u00a0mm \u00e8 stata riversata in digitale e distribuita nel 2005 in DVD dalla Grapevine Video insieme a \"The Busher\", altro film sul baseball, diretto da Jerome Stern."}
{"id": "3377282", "revid": "1305772", "url": "https://it.wikipedia.org/wiki?curid=3377282", "title": "Viaggio italiano", "text": "Viaggio italiano \u00e8 il terzo album, registrato in studio, di Andrea Bocelli ed il suo primo di musica classica.\nNell'album esegue alcune delle pi\u00f9 belle romanze d'opera e delle pi\u00f9 famose canzoni napoletane di tutti i tempi. Anche se pubblicato soltanto in Italia nel 1996, vendette quasi 300.000 copie. Successivamente Bocelli ricevette il premio ECHO Klassik \"Best seller of the year\" dopo la pubblicazione dell'album internazionale nel 1997. L'album ha venduto pi\u00f9 di 2 milioni di copie in tutto il mondo.\nL'album arriva in seconda posizione in Vallonia ed in terza nelle Fiandre in Belgio, in quarta in Francia, in ottava nei Paesi Bassi (dove rimane in classifica per 28 settimane), in quattordicesima in Nuova Zelanda ed in quindicesima in Australia e Germania (dove rimane in classifica per 28 settimane)."}
{"id": "3377287", "revid": "599013", "url": "https://it.wikipedia.org/wiki?curid=3377287", "title": "David Norris (calciatore)", "text": "Carriera.\nNorris ha fatto pi\u00f9 di 400 apparizioni nella Football League."}
{"id": "3377291", "revid": "729019", "url": "https://it.wikipedia.org/wiki?curid=3377291", "title": "Romeo Bozzetti", "text": "Biografia.\nRomeo Bozzetti nacque nella frazione di San Martino in Beliseto, comune di Castelverde, in provincia di Cremona, ma si trasfer\u00ec a Milano dove esercitava la professione di giornalista.\nA fine aprile del 1860 raggiunse Giuseppe Garibaldi a Genova assieme ad Enrico Eugenio Richiedei, ma la partenza dei Mille venne rinviata. Garibaldi li preg\u00f2 di tornare a Milano e di raggruppare tutti i volontari possibili disposti a partecipare alla spedizione soprannominata poi dei \"Mille\". Una settimana pi\u00f9 tardi, Bozzetti ricevette un telegramma cifrato che lo invitava a ritornare a Genova. Part\u00ec per Genova il 5 maggio con una settantina di volontari, comandati da Filippo Migliavacca. Insieme a Bozzetti c'erano anche Ippolito Nievo, Enrico Eugenio Richiedei ed il veneziano Enrico Uziel. I quattro diventarono poi inseparabili compagni d'azione come testimoniano dei resoconti scritti del Bozzetti. Partecip\u00f2 a tutta la campagna di liberazione, ritorn\u00f2 poi a Milano ed entr\u00f2 nell'Esercito regolare svolgendo tutta la carriera militare. Pluridecorato, si conged\u00f2 col grado di tenente generale.\nNell'elenco ufficiale dei partecipanti all'impresa, pubblicato sulla Gazzetta Ufficiale del Regno d'Italia del 12 novembre 1878, lo si trova al numero 167.\nSuo figlio Francesco, detto Cino (1876-1949) \u00e8 stato pittore, acquarellista e incisore. Un altro figlio Giuseppe (1878-1956) \u00e8 stato Preposito Generale dei padri Rosminiani."}
{"id": "3377303", "revid": "533647", "url": "https://it.wikipedia.org/wiki?curid=3377303", "title": "Croce per anzianit\u00e0 di servizio della Polizia di Stato", "text": "La Croce per anzianit\u00e0 di servizio della polizia di Stato \u00e8 un'onorificenza rilasciata agli appartenenti alla polizia di Stato.\nIl riconoscimento viene conferito a tutto il personale della Polizia che abbia prestato onorevole servizio. La croce di anzianit\u00e0 \u00e8 conferita nei tre gradi: oro, argento e bronzo, a tutti i dipendenti che abbiano compiuto rispettivamente trentacinque anni, trenta anni e vent'anni di servizio nei vari ruoli dell'amministrazione della pubblica sicurezza.\nPer il raggiungimento degli anni indicati si sommano i periodi di onorevole servizio comunque prestato dal personale della polizia di Stato.\nNastrini.\nSull'uniforme di servizio ci si fregia del nastrino recante al centro una stelletta in oro, in argento o in bronzo rispecchiante il grado della decorazione."}
{"id": "3377306", "revid": "2056219", "url": "https://it.wikipedia.org/wiki?curid=3377306", "title": "Armand-Jules de Rohan-Gu\u00e9men\u00e9", "text": "Biografia.\nPrincipe di Gu\u00e9m\u00e9n\u00e9 e pari di Francia, Armand-Jules de Rohan-Gu\u00e9men\u00e9 era il quindicesimo dei figli di Charles III de Rohan-Gu\u00e9m\u00e9n\u00e9, principe di Gu\u00e9m\u00e9n\u00e9 e duca di Montbazon, e della sua seconda moglie Charlotte-Elisabeth de Cochefilet (1657-1719), figlia di Charles de Cochefilet, conte di Vauvineux e di Fran\u00e7oise-Ang\u00e9lique d'Aubry.\nAmmesso nel capitolo della cattedrale di Strasburgo, ricevette in commenda l'abbazia di Gard nel 1715, oltre a quella di Gorze nel 1722. Il 22 giugno 1722 venne nominato arcivescovo di Reims e venne confermato dalla Santa Sede il 6 luglio successivo, ottenendo la consacrazione episcopale il 23 agosto dal cardinale Armand I de Rohan de Soubise, coadiuvato dai vescovi Jean-Joseph Languet de Gergy e Fran\u00e7ois-Firmin Trudaine. Il 25 ottobre 1722 ebbe l'onore di incoronare Luigi XV a re di Francia, ruolo che come da tradizione veniva riservato appunto all'arcivescovo di Reims.\nEgli si prodig\u00f2 largamente all'interno della propria diocesi a favore dell'accettazione della bolla papale \"Unigenitus\" ma ebbe non pochi contrasti con il parlamento di Parigi. Fu spesso assente dalla diocesi ed esercit\u00f2 il proprio potere soprattutto con delega ai suoi vicari. Nel 1759 pubblic\u00f2 un nuovo breviario da adottarsi sul territorio di sua giurisdizione episcopale. Per lui esegu\u00ec un famoso ritratto il pittore di corte Hyacinthe Rigaud.\nMor\u00ec nel 1762 a Saverne.\nGenealogia episcopale.\nLa genealogia episcopale \u00e8:"}
{"id": "3377319", "revid": "767487", "url": "https://it.wikipedia.org/wiki?curid=3377319", "title": "Io... e l'amore", "text": "Io e... l'amore (\"Spite Marriage\") \u00e8 un film del 1929 diretto da Edward Sedgwick, ultima pellicola muta del regista-attore.\nTrama.\nElmer \u00e8 innamorato ma non ricambiato di una ragazza, Trilby (Sebastian), un'attrice teatrale. Elmer ha visto un suo spettacolo tantissime volte solo per guardarla. La ragazza, per far dispetto a un collega, sposa Elmer. Ma la sua infelicit\u00e0, malgrado Elmer la tratti benissimo, la spinge a scappare col collega a causa del quale aveva sposato Elmer. Questo ritrova Trilby e il collega su una nave di contrabbandieri dove sono stati fatti prigionieri. Elmer stesso viene catturato e obbligato a lavorare l\u00ec. Dopo tante peripezie e una lotta con uno dei criminali della nave, Elmer salva la ragazza che torna a vivere con lui, perch\u00e9 si \u00e8 accorta quanto valga pi\u00f9 del rivale."}
{"id": "3377320", "revid": "38120", "url": "https://it.wikipedia.org/wiki?curid=3377320", "title": "Signori delle Tenebre", "text": ""}
{"id": "3377329", "revid": "599013", "url": "https://it.wikipedia.org/wiki?curid=3377329", "title": "Ant\u00f4nio da Silva", "text": "Carriera.\nInizia la carriera da professionista nel 1997 con l'Eintracht, non disputando tuttavia alcuna partita in campionato. Dopo un'esperienza con il Wehen Wiesbaden prima, e il Magonza dopo, passa a titolo definitivo allo Stoccarda con cui vince la Bundesliga nell'annata 2006-2007.\nNel 2009 lascia il Karlsruhe per trasferirsi in prestito al , club Svizzero, vincendo il campionato e la Coppa di lega.\nIl 2010 passa a titolo definitivo al firmando un contratto annuale.\nNel 2012 indossa la casacca del ."}
{"id": "3377331", "revid": "123585405", "url": "https://it.wikipedia.org/wiki?curid=3377331", "title": "Rosabell Laurenti Sellers", "text": "Biografia.\nRosabell Laurenti Sellers \u00e8 nata a Santa Monica, California, il 27 marzo 1996: la madre americana \u00e8 l'attrice Mary Sellers, mentre il padre italiano \u00e8 il documentarista Fabrizio Laurenti. Ha un fratello maggiore e una sorella minore. Possiede la doppia nazionalit\u00e0 ed \u00e8 bilingue.\nCarriera.\nEsordisce a teatro nel 2004 a Broadway, all'et\u00e0 di sette anni, quando a lei e al fratello viene assegnata la parte dei figli di Medea nella produzione della compagnia teatrale \"La MaMa\". Dopo la messa in scena a New York e il tour dello spettacolo in Polonia e Austria, si trasferisce a Roma quello stesso anno con la sua famiglia. Arrivata in Italia, tra il 2006 e il 2009 prende parte a numerose produzioni per la televisione: le miniserie \"E poi c'\u00e8 Filippo\", \"L'amore e la guerra\" e \"Coco Chanel\"; la serie televisiva \"Medicina generale\"; i film per la televisione \"Fuga per la libert\u00e0 - L'aviatore\" e \"Mi ricordo Anna Frank\", dove, in quest'ultimo, interpreta il ruolo della protagonista. Nel 2009 debutta al cinema nel film \"Ex\" di Fausto Brizzi. Nel 2010 \u00e8 sul set del film \"The Whistleblower\", di Larysa Kondracki, basato su una storia vera, che viene presentato al \"Toronto International Film Festival\" quello stesso anno. Tra gli altri attori, Rachel Weisz, Monica Bellucci e Liam Cunningham. Lo stesso anno \u00e8 nella miniserie \"Paura di amare\".\nNel 2012 prende parte alla serie TV \"Una grande famiglia\", nel ruolo di Valentina, e poi arriva su Rai 2 in \"Mia and Me\", che alterna sequenze live action a scene realizzate in computer grafica, e dove, oltre che attrice interpretante la protagonista, Rosabelle \u00e8 anche la doppiatrice inglese, ovvero originale, del personaggio animato; in italia doppia inoltre le sequenze live action nella prima stagione. A giugno 2012 viene annunciata la sua partecipazione al nuovo film di Edoardo Leo, \"Buongiorno pap\u00e0\", con Raoul Bova: le riprese cominciano a settembre. Intanto, alla 69\u00aa Mostra internazionale d'arte cinematografica di Venezia, viene presentato il film \"Gli equilibristi\", di Ivano De Matteo; inoltre, \u00e8 in \"Passione sinistra\", con Alessandro Preziosi e Valentina Lodovini, liberamente tratto dal romanzo del 2008 di Chiara Gamberale: l'uscita nei cinema avviene nel 2013.\nA marzo 2013 torna sul set di \"Una grande famiglia\", sempre nel ruolo di Valentina, per girare la seconda stagione, e a luglio gira altri ventisei episodi di \"Mia and Me\", doppiando questa volta solo in lingua originale, ovvero in inglese, il personaggio animato; inoltre, nel corso dell'anno fonda l'Associazione YAHI (Young Actors for Humanitarian Involvement), il cui scopo \u00e8 coinvolgere giovani attori nel volontariato. A novembre \u00e8 sul set di \"I nostri ragazzi\", con Alessandro Gassmann, Giovanna Mezzogiorno, Luigi Lo Cascio, Barbora Bobu\u013eov\u00e1 e Jacopo Olmo Antinori. A luglio 2014, durante il San Diego Comic-Con International, viene annunciata la sua partecipazione alla quinta stagione de \"Il Trono di Spade\" nel ruolo di Tyene Sand, la terza delle figlie bastarde del Principe Oberyn Martell.\nDoppiatrici italiane.\nOltre a recitare in italiano, nei film di produzione straniera in cui ha recitato la sua voce \u00e8 stata sostituita da:"}
{"id": "3377332", "revid": "287204", "url": "https://it.wikipedia.org/wiki?curid=3377332", "title": "Campionati mondiali juniores di slittino 2011", "text": "I Campionati mondiali juniores di slittino 2011 si sono disputati a Oberhof, in Germania, dal 31 gennaio al 6 febbraio 2011. La localit\u00e0 della Turingia ospita per la seconda volta la manifestazione iridata di categoria in seguito all'edizione del 1997."}
{"id": "3377335", "revid": "1442080", "url": "https://it.wikipedia.org/wiki?curid=3377335", "title": "Hall of Fame Tennis Championships 1979 - Singolare", "text": "Il singolare del torneo di tennis Hall of Fame Tennis Championships 1979, facente parte della categoria Grand Prix, ha avuto come vincitore Brian Teacher che ha battuto in finale Stan Smith 1-6, 6-3, 6-4."}
{"id": "3377336", "revid": "1573940", "url": "https://it.wikipedia.org/wiki?curid=3377336", "title": "Cattedrale di Maguelone", "text": "L'ex cattedrale dei Santi Pietro e Paolo di Maguelone (in francese: \"Cath\u00e9drale Saint-Pierre-et-Saint-Paul de Maguelone\") \u00e8 un'ex cattedrale eretta fra il XII e il XIII secolo sull'isola di Maguelone, attualmente appartenente al territorio comunale di Villeneuve-l\u00e8s-Maguelone (Francia, regione Linguadoca-Rossiglione, dipartimento dell'H\u00e9rault).\nStoria.\nUn'antichit\u00e0 accertata.\nDurante la campagna di scavi archeologici del 1967 su quest'antica isola sono venute alla luce vestigia imperiali romane, etrusche e numerosi sarcofagi visigoti ed anche le fondamenta di una chiesa distrutta nel VII secolo.\nCon la caduta dell'Impero romano d'Occidente nel V secolo, furono i Visigoti ad impadronirsi di Maguelone. La religione cristiana si afferm\u00f2 poco a poco. Dal 533 l'isola divenne sede diocesana. I suoi primi vescovi furono: Boezio nel 589 e Genesio 597-633? A quei tempi esisteva gi\u00e0 sull'isola una cattedrale.\nIl vescovato di Maguelone compare nei testi fin dal VI secolo, su un'isola gi\u00e0 abitata nell'antichit\u00e0.\nI motivi dell'instaurazione del vescovato di Maguelone su quell'isoletta separata dalla Via Domizia e lontano da tutti gli agglomerati urbani (la citt\u00e0 di Montpellier allora non esisteva ancora) rimangono inspiegati. Tuttavia il carattere insulare del luogo (il vescovato era raggiungibile solo via mare) doveva garantire una certa sicurezza. Maguelone fu sede della diocesi ma anche dei conti goti, che assicuravano il potere temporale.\nBen protetta rispetto al continente, questa posizione strategica era invece molto esposta alle invasioni provenienti dal mare.\nPort Sarrasin.\nNell'VIII secolo, mentre il potere Visigoto si affievoliva, i musulmani di Spagna (i Saraceni) moltiplicavano le loro incursioni in territorio cristiano. Dopo aver conquistato la Catalogna, essi attraversarono i Pirenei nel 715 e la Settimania pass\u00f2 interamente sotto il loro dominio nel 719.\nMaguelone, a causa della sua posizione, divenne \" Port Sarrasin\", indubbiamente una piazzaforte.\nMoli furono eretti al fine di permettere alle navi di ormeggiarsi e scaricare le loro merci un totale sicurezza. Nonostante l'invasione, la libert\u00e0 di culto fu mantenuta sull'isola ed i suoi abitanti presero lo stato di \"dhimmi\".\nPoco dopo per\u00f2 i Franchi, provenienti dal nord, intrapresero la riconquista: dopo Poitiers nel 732, Carlo Martello persegu\u00ec i saraceni che abbandonarono a poco a poco il sud della Francia. La prima cattedrale di Maguelone, trasformata in moschea, fu distrutta totalmente dai Franchi nel 737, dietro ordine dello stesso Carlo Martello; l'architettura di questo primo edificio rimane ignota.\nDa allora la localit\u00e0 rimase pressoch\u00e9 abbandonata per circa tre secoli: il vescovato s'install\u00f2 allora a distanza di qualche chilometro, sull'oppidum antico di \"Substantio\" (Substantion, dei nostri tempi: Castelnau-le-Lez).\nIl rinnovamento dell'XI secolo.\nA partire dal 1030, il vescovo Arnaud (vescovo dal 1030 al 1060) decise di far ricostruire la cattedrale. Egli la dot\u00f2 di un capitolo regolare composto da canonici posto sotto l'autorit\u00e0 di un prevosto. Di questo nuovo edificio rimane oggi solo la cappella di Sant'Agostino, posta sul lato sud dell'attuale edificio.\nEgli fece anche realizzare fortificazioni per proteggere l'isola da un ambiente ostile, il che non le imped\u00ec di diventare un grande centro d'irradiazione intellettuale, grazie ad alcune scuole di livello universitario.\nI successori del vescovo Arnaud furono sottomessi alla sovranit\u00e0 dei conti di Melgueil che finirono per trasmettere i loro diritti sul vescovato a papa Gregorio VII nel 1085. Divenuta propriet\u00e0 della Santa Sede e terra di asilo, Maguelone raggiunse il suo massimo splendore..\nIl XII secolo : l'apogeo del vescovato di Maguelone.\nLa sistemazione dell'isola innescata con l'XI secolo prosegu\u00ec in quello successivo: fu aperto un cantiere per la costruzione di una nuova cattedrale che sostituisse quella eretta da Arnaud; furono realizzati nuovi edifici capitolari, comprendenti in particolare un chiostro a due piani ed un alloggio per il vescovo; il nuovo altar maggiore fu consacrato nel 1162 durante l'episcopato di Jean de Montlaur, che segna l'apogeo di Maguelone.\nDurante la crociata albigese Maguelone rimase un bastione papale: la contea di Melgueil, di propriet\u00e0 del conte di Tolosa Raimondo VI, venne infeudata a Maguelone da papa Innocenzo III..\nDecadenza ed abbandono.\nTuttavia inizi\u00f2 presto il processo di decadenza e nel XV secolo la residenza del vescovo si spost\u00f2 a Montpellier, mentre i canonici rimasero a Maguelone, sotto il comando del prevosto.\nNel 1536 la sede episcopale di Maguelone fu soppressa ed il vescovo si stabil\u00ec definitivamente a Montpellier. Venduti dai canonici, gli edifici claustrali furono a poco a poco distrutti e la cattedrale fortificata. Questa, divenuta piazzaforte protestante, fu in parte smantellata nel 1632, su richiesta del cardinale Richelieu.\nVenduto come bene nazionale alla Rivoluzione, poi classificato come monumento storico nel 1840, il fondo di Mageulone fu acquistato nel 1852 da Fr\u00e9d\u00e9ric Fabr\u00e8ge che ne inizi\u00f2 il restauro. Egli intraprese scavi che ne chiarirono il passato splendore, riscoprendo le fondamenta dei fabbricati pi\u00f9 antichi. Egli vi fece piantare numerose essenze mediterranee, essendo allora l'isola totalmente spoglia di alberi. La cattedrale fu riaperta al culto nel 1875. Il suo erede fece dono dell'isola all'arcidiocesi di Montpellier nel 1949.\nEpoca contemporanea.\nNel 1967 un'importante campagna archeologica permise di attestare l'antichit\u00e0 del luogo.\nOggi vi \u00e8 un Centro per la formazione ed il lavoro, gestito dai \"Compagnons de Maguelone\": la sua vocazione all'ospitalit\u00e0 \u00e8 cos\u00ec perpetuata, favorendo il reinserimento di persone adulte portatrici di handicap.\nNel 2002 furono posate nelle finestrature restaurate diciassette vetrate di colore celeste e miele, disegnate da Robert Morris e realizzate dai laboratori Duchemin.\nOggi Maguelone accoglie un festival di musica che viene organizzato nella cattedrale ogni anno, in giugno, a cura dell'associazione \"Les Amis du Festival de Maguelone\". Quest'incontro musicale presenta musiche classiche antiche del Medioevo, ma anche barocche, romantiche o rinascimentali, opere rare, spesso cadute in obl\u00eco.\nL'edificio.\nEsso fu eretto otto secoli or sono come una vera e propria fortezza (lo spessore dei muri supera normalmente i due metri).\nLe due torri che inquadrano la facciata occidentale furono aggiunte nel XIII secolo: la Torre di San Giovanni, oggi non pi\u00f9 visibile in quanto distrutta, e la Torre del Vescovo, della quale rimangono solo alcune rovine.\nSulla facciata della cattedrale sono rappresentate alcune scene bibliche, come una visione dell'Apocalisse. Nel timpano \u00e8 raffigurato il Cristo in maest\u00e0 assiso su un trono, benedicente con la mano destra e che tiene il Libro della Vita; Egli \u00e8 vestito di un drappo dal disegno complesso e s'iscrive in una gloria polilobata, attorniato dal tetramorfo: un asino, un bue, un leone e un'aquila.\nAll'interno la navata \u00e8 costituita da una volta bassa a tutto sesto che \u00e8 sormontata dalla tribuna dei canonici, accessibile tramite una scala costruita nello spessore del muro, al livello ove una pietra tombale dedicata al vescovi Giovanni di Montlau funge da tavola d'altare. Dopo le due prime travature, s'innalza un'alta volta sobria, caratteristica delle costruzioni romaniche, di dieci metri di larghezza per circa venti di altezza.\nIl pavimento \u00e8 costituito da pietre tombali, in gran parte anonime. Sono notevoli quattro statue di giacenti, in marmo bianco.\nAi due lati del transetto vi sono due cappelle, costituite da una grande volta su crociere di ogiva\nL'abside \u00e8 in stile romanico primitivo ed \u00e8 illuminata da tre finestre con colonnette.\nIl muro meridionale conserva all'interno frammenti di pietre tombali di epoca romana: insiemi di bassorilievi e di epitaffi ritrovati da Fabrice Fabr\u00e8ge quando egli fece rinnovare la pavimentazione della cattedrale. Essi provengono dal chiostro e dal cimitero ove erano stati posti come elementi decorativi, particolarmente per i pezzi d'epoca pi\u00f9 antica.\nBibliografia.\nin lingua francese :"}
{"id": "3377337", "revid": "118150758", "url": "https://it.wikipedia.org/wiki?curid=3377337", "title": "Mary Kay Bergman", "text": "Biografia.\nNacque a Los Angeles il 5 giugno 1961, era figlia unica di due musicisti.\nIl suo primo lavoro fu un lavoro alla radio. Si spos\u00f2 con il doppiatore Dino Andrade. Mor\u00ec l'11 novembre 1999 a soli 38 anni, a causa di una lunga e forte depressione che la port\u00f2 al suicidio con un colpo di pistola.\nIl suo ultimo doppiaggio \u00e8 stato \"Balto - Il mistero del lupo\" le venne dedicato il film \"Scooby-Doo e gli invasori alieni\" del 2000."}
{"id": "3377346", "revid": "224230", "url": "https://it.wikipedia.org/wiki?curid=3377346", "title": "Pace di Vienna (1866)", "text": ""}
{"id": "3377349", "revid": "287204", "url": "https://it.wikipedia.org/wiki?curid=3377349", "title": "Ladder match", "text": ""}
{"id": "3377350", "revid": "1442080", "url": "https://it.wikipedia.org/wiki?curid=3377350", "title": "Swedish Open 1979 - Singolare", "text": "Il singolare del torneo di tennis Swedish Open 1979, facente parte della categoria Grand Prix, ha avuto come vincitore Bj\u00f6rn Borg che ha battuto in finale Bal\u00e1zs Tar\u00f3czy 6-1, 7-5."}
{"id": "3377351", "revid": "1305772", "url": "https://it.wikipedia.org/wiki?curid=3377351", "title": "Andrea (Andrea Bocelli)", "text": "Andrea \u00e8 il decimo album, registrato in studio, di Andrea Bocelli, pubblicato nel 2004. Si tratta del quinto album di Bocelli dedicato alla musica pop ed ha raggiunto il numero 1, nella classifica olandese dei Top 100, rimanendo in classifica per 33 settimane e l'ottava in Svezia. Ne sono state vendute 2,5 milioni di copie in tutto il mondo, delle quali pi\u00f9 di un milione negli Stati Uniti."}
{"id": "3377355", "revid": "30753", "url": "https://it.wikipedia.org/wiki?curid=3377355", "title": "Wrestlemania XXV", "text": ""}
{"id": "3377359", "revid": "767487", "url": "https://it.wikipedia.org/wiki?curid=3377359", "title": "Der Himmel lacht! Die Erde jubilieret", "text": "Der Himmel lacht! Die Erde jubilieret (in tedesco, \"I cieli ridono! La terra esulta\") BWV 31 \u00e8 una cantata di Johann Sebastian Bach.\nStoria.\nLa cantata \"Der Himmel lacht! Die Erde jubilieret\" venne composta da Bach a Weimar nel 1715 e fu eseguita per la prima volta il 21 aprile dello stesso anno, giorno di pasqua. Successivamente venne eseguita anche a Lipsia, ma con notevoli modifiche.\nBench\u00e9 Bach, a causa della pasqua imminente, fosse sicuramente assai occupato in quel periodo, la composizione di questa cantata \u00e8 molto complessa, includendo tre trombe e cinque strumenti ad ancia.\nPoich\u00e9 l'intonazione dell'organo di Weimar, da cui dipendeva l'accordatura degli archi, era probabilmente una terza pi\u00f9 alta dell'accordatura usata a Lipsia, Bach dovette completamente riscrivere la cantata per poterla eseguire in quest'ultima citt\u00e0, escludendo gli strumenti ad ancia.\nStruttura.\nLa cantata \u00e8 scritta per soprano solista, tenore solista, basso solista, coro, tromba I, II e III, timpani, oboe I, II, III e IV, corno inglese, violino, viola e basso continuo ed \u00e8 suddivisa in nove movimenti:"}
{"id": "3377360", "revid": "61051", "url": "https://it.wikipedia.org/wiki?curid=3377360", "title": "Vought V-143", "text": ""}
{"id": "3377365", "revid": "1442080", "url": "https://it.wikipedia.org/wiki?curid=3377365", "title": "Mercedes Cup 1979 - Singolare", "text": "Il singolare del torneo di tennis Mercedes Cup 1979, facente parte della categoria Grand Prix, ha avuto come vincitore Tom\u00e1\u0161 \u0160m\u00edd che ha battuto in finale Uli Pinner 6-4, 6-0."}
{"id": "3377370", "revid": "525063", "url": "https://it.wikipedia.org/wiki?curid=3377370", "title": "Provincia di Sinop", "text": ""}
{"id": "3377384", "revid": "599013", "url": "https://it.wikipedia.org/wiki?curid=3377384", "title": "Cicinho", "text": "Con la Nazionale verdeoro ha vinto la Confederations Cup 2005 ed ha partecipato al Mondiale 2006.\nBiografia.\nOltre che brasiliano, \u00e8 anche cittadino italiano, avendo un nonno abruzzese (proveniente precisamente da Tione degli Abruzzi) il cui cognome \u00e8 \"De Cesare\", poi all'anagrafe mal trascritto in \"de C\u00e9zare\".\nIl giocatore ha sposato la fidanzata brasiliana Marry De Andrade con doppio rito, civile e religioso. La cerimonia civile si \u00e8 tenuta il 20 aprile 2012 presso l'ambasciata del Brasile a Roma, mentre quella religiosa, con rito evangelico, si \u00e8 svolta il 23 aprile a Rocca di Papa, in provincia di Roma. Quando era ai margini della rosa della Roma, allenandosi regolarmente ma sapendo che la domenica non avrebbe giocato, ha cominciato ad assumere alcool e fumare, e proprio dopo aver conosciuto la futura moglie ha deciso di tornare alla vita regolare da atleta.\nNel luglio 2016, rientrato a San Paolo dopo aver chiuso la carriera nella squadra turca del Sivasspor, annuncia pubblicamente di non avere ancora superato i suoi problemi di dipendenza.\nCaratteristiche tecniche.\nNei momenti pi\u00f9 brillanti della propria carriera Cicinho \u00e8 stato considerato uno dei terzini destri pi\u00f9 promettenti della sua generazione ed \u00e8 stato accostato al connazionale Cafu. Era infatti un terzino destro di grande passo, abile nell'uno contro uno, nei dribbling e nei cross; partecipava spesso alle azioni di attacco ed era un buon assist-man. Tuttavia le frequenti controversie fuori dal campo, in particolare l'abuso di alcol e i frequenti infortuni ne hanno condizionato il rendimento.\nCarriera.\nClub.\nEsordi in Brasile.\nInizia la carriera in Brasile nelle giovanili del Botafogo di Ribeir\u00e3o Preto, club che fa esordire il brasiliano nel mondo dei professionisti a diciannove anni. Nel 2003 passa nell'Atl\u00e9tico Mineiro dove inizia a macinare pi\u00f9 minuti nelle gambe e a mostrare il suo talento. La sua predisposizione nel farsi vivo in zone pi\u00f9 avanzate del campo lo porta a segnare ben quattro reti nella prima stagione. La vera esplosione calcistica arriva al San Paolo, dove gioca dal 2003 al 2005 vincendo da titolare il campionato paulista, la Coppa Libertadores e il Mondiale per club FIFA.\nReal Madrid.\nNel mercato di gennaio del 2005, il si aggiudica le prestazioni dell'atleta al termine di una lunghissima trattativa con l'intenzione di farne, dopo qualche mese di ambientamento, il nuovo M\u00edchel Salgado. Tuttavia, il 23 settembre 2006, nel corso della partita contro il Betis Siviglia, riporta la rottura del legamento crociato del ginocchio sinistro, infortunio che lo costringe a chiudere anzitempo l'annata. Dopo sei mesi di stop, Cicinho ritorna in campo il 29 aprile 2007 contro l'Athletic Bilbao, partita in cui realizza un assist per Ruud van Nistelrooy e contribuisce alla vittoria del Real per 4-1. Alla fine della stagione vince il campionato spagnolo.\nNella seconda stagione al Real viene spesso lasciato in panchina dal tecnico Schuster, fino ad essere relegato al ruolo di terzo terzino destro, dietro a M\u00edchel Salgado e Sergio Ramos; nel mese di gennaio, dunque, annuncia di voler lasciare la squadra madrilena.\nRoma e prestiti al San Paolo e al Villareal.\nIl 22 agosto 2007 viene acquistato dalla per 9 milioni di euro al termine di una lunga trattativa con il Real Madrid. Al suo arrivo a Roma \u00e8 accolto da circa 500 tifosi.\nPer via della stagione passata infortunato o quasi sempre in panchina a Madrid, il difensore brasiliano incontra delle iniziali difficolt\u00e0 in giallorosso, dettate soprattutto dal ritrovare la condizione fisica. Il modulo votato all'attacco del tecnico Spalletti, che schiera la squadra con un 4-2-3-1 all'epoca molto raro nel campionato italiano, finisce senz'altro per aiutarlo, mettendo in luce e sue caratteristiche principali (velocit\u00e0 ed ottima fase offensiva). L'8 novembre, schierato titolare contro il Bologna, realizza l'autogol dell'1-1 nei minuti finali in favore degli avversari: al 46' Di Vaio crossa in mezzo all'area di rigore giallorossa e Cicinho, nel tentativo di anticipare un avversario, manda la palla di testa nella propria porta. Il 24 febbraio 2008 realizza il suo primo gol con la maglia della Roma, decisivo ai fini del risultato, in occasione della vittoria casalinga sulla per 1-0.\nUna volta superate le difficolt\u00e0 d'inserimento patite in avvio di stagione, Cicinho mette a referto un minutaggio via via sempre maggiore (anche in Champions League) e, al termine dell'anno solare, diventa titolare sulla corsia destra giallorossa. Il 24 maggio 2008, contro l'Inter, vince la Coppa Italia, il suo primo trofeo in Italia; nel corso della finale non viene schierato titolare ma entra a partita in corso nel secondo tempo per sostituire Giuly.\nComincia la seconda annata a Roma con uno screzio con l'allenatore Spalletti che gli impedisce di essere convocato per l'imminente Supercoppa italiana contro l'Inter. Stando alle dichiarazioni dello stesso Spalletti, Cicinho avrebbe manifestato all'allenatore il proprio disappunto per essere stato provato tra le riserve, pagando il malumore con l'esclusione dalla lista dei convocati. Era dai tempi di Cassano, almeno ufficialmente, che non si affrontavano situazioni di questo tipo a Trigoria. L'8 febbraio 2009 sigla la sua prima (e unica) rete stagionale in occasione della vittoria casalinga sul Genoa per 3-0; nella stessa partita, tuttavia, subisce un infortunio che lo costringe ad uscire anzitempo dal terreno di gioco. L'8 marzo, durante un allenamento a Trigoria, rimedia la rottura dei legamenti del ginocchio destro che lo costringe a sei mesi di stop, chiudendo di fatto la sua seconda stagione in giallorosso.\nAl rientro nella stagione 2009-2010, complice anche il cambio in panchina da Spalletti a Ranieri, non trova pi\u00f9 sufficiente spazio e per questa ragione, l'8 febbraio, passa in prestito al S\u00e3o Paulo fino al 30 giugno 2010, al termine del quale fa di nuovo ritorno nelle file giallorosse. La prima apparizione ufficiale dopo il ritorno a Roma avviene il 22 settembre nella partita persa per 2-1 contro il Brescia. Nonostante la sconfitta la prestazione del brasiliano \u00e8 una delle pi\u00f9 positive. Tutto ci\u00f2 permette a Cicinho di riconquistare la stima di Ranieri. Il 13 gennaio del 2011 il Villarreal annuncia sul proprio sito il passaggio del giocatore con la formula del prestito secco. Terminato il prestito, il giocatore fa ritorno alla Roma. Riconquista un posto da titolare il 18 agosto 2011 nella partita d'andata valida per il terzo turno di Europa League contro lo Slovan Bratislava, persa per 1 a 0. Con Luis Enrique in panchina, Cicinho rimane ai margini della rosa durante la stagione 2011/2012, rimediando solo 5 presenze in totale in tutte le 3 competizioni.\nSport Recife, Sivasspor, Brasiliense e ritiro.\nIl 21 giugno del 2012, scaduto il contratto con la Roma, firma un contratto annuale con il club brasiliano Sport Recife. Nell'estate 2013 passa al Sivasspor in Turchia dove ritrova la continuit\u00e0 nel giocare titolare. Nel settembre 2017 firma per un anno con la Brasiliense, club dilettantistico con sede nella citt\u00e0 di Taguatinga.\nIl 6 marzo 2018, nella sede del San Paolo, suo ex club al quale \u00e8 molto legato, annuncia, all'et\u00e0 di 37 anni, il suo ritiro dal calcio giocato a causa dei persistenti problemi a un ginocchio.\nNazionale.\nHa debuttato in Nazionale maggiore, con il CT Carlos Alberto Parreira, il 27 aprile 2005, a 24 anni, nella partita amichevole Brasile-Guatemala (3-0) disputata a San Paolo. Qualche mese dopo viene convocato per la FIFA Confederations Cup 2005 nella quale \u00e8 titolare in tutte le 5 partite disputate dalla \"Sele\u00e7\u00e3o\", compresa la finale vinta 4-1 contro l'Argentina.\nIl 12 novembre 2005 realizza la sua prima (e unica) rete in nazionale maggiore, in occasione dell'amichevole contro gli Emirati Arabi Uniti vinta dal Brasile per 8-0. Nel 2006 viene convocato per la fase finale del campionato mondiale. Sebbene una parte della stampa brasiliana insista per vederlo titolare sulla fascia destra, Parreira decide invece di puntare sul pi\u00f9 esperto Cafu. Debutta il 22 giugno, a Dortmund, giocando dal primo minuto la terza partita della fase a gironi contro il Giappone, vinta dalla \"Sele\u00e7\u00e3o\" per 4-1, in cui realizza l'assist per il primo gol di Ronaldo. Subentra poi a Cafu nel quarto di finale contro la Francia che sancisce l'eliminazione del Brasile dal torneo.\nDopo il Mondiale gioca altre tre partite prima di scivolare fuori dal giro della Nazionale. Conclude la sua carriera con la maglia verdeoro con il bottino di 17 presenze (comprese 2 non ufficiali) e 1 gol.\nStatistiche.\nPresenze e reti nei club.\n\"Statistiche aggiornate al 13 giugno 2016.\""}
{"id": "3377388", "revid": "2017064", "url": "https://it.wikipedia.org/wiki?curid=3377388", "title": "Internet Download Manager", "text": "Internet Download Manager (IDM) \u00e8 un software di accelerazione download disponibile solo per il sistema operativo Windows, e una variante per Android presente all'interno del Play store.\nCaratteristiche.\nIDM permette agli utenti di scaricare automaticamente tutti i tipi di file, dividendoli in parti per accelerare il download, supporta le liste di download per un accesso facile ai file. \nPer Windows, il software \u00e8 disponibile in due versioni:\nPer Android \u00e8 disponibile gratuitamente con annunci; per rimuovere gli annunci bisogna comprare una licenza a pagamento.\nIDM funziona con Internet Explorer, Internet Explorer 11, Opera, Netscape, Safari, Flock, Google Chrome, Mozilla Firefox, Avant Browser e MyIE2."}
{"id": "3377392", "revid": "30753", "url": "https://it.wikipedia.org/wiki?curid=3377392", "title": "WrestleMania 25", "text": ""}
{"id": "3377398", "revid": "767487", "url": "https://it.wikipedia.org/wiki?curid=3377398", "title": "Stockhorn (Alpi Pennine)", "text": "Lo Stockhorn (3.532\u00a0) \u00e8 una montagna delle Alpi del Monte Rosa nelle Alpi Pennine. Si trova in Svizzera, nel comune di Zermatt.\nDescrizione.\nLa montagna \u00e8 parte della cresta montuosa che si innalza ad est di Zermatt e passando per il Riffelhorn, il Gornergrat e lo Stockhorn arriva allo Stockhornpass. A nord della montagna prende forma il ghiacciaio di Triftji mentre a sud si trova il ghiacciaio del Gorner.\nPrima della cima vera e propria vi \u00e8 un anticima di 3.405\u00a0m che \u00e8 pi\u00f9 nota perch\u00e9 fino al 2007 era raggiunta da una funivia che oggigiorno \u00e8 stata sostituita da uno skilift."}
{"id": "3377400", "revid": "599013", "url": "https://it.wikipedia.org/wiki?curid=3377400", "title": "Ross Reynolds", "text": "Biografia.\nProveniente dal Mitchell College (oggi Charles Sturt University), nella cui squadra di rugby milit\u00f2 nel quadriennio 1977-80, dopo la laurea in economia pass\u00f2 al Gordon, club in cui trascorse la sua carriera dilettantistica, mentre si impiegava nel campo delle costruzioni.\nEsord\u00ec negli \"Wallabies\" nel 1984 a Suva contro e prese parte al successivo \"tour\" nel Regno Unito, in cui l' consegu\u00ec il suo primo Grande Slam.\nTermin\u00f2 la sua carriera internazionale nel corso della , in cui disput\u00f2 un solo \"match\", il suo ultimo, contro il , nella fase a gironi della competizione.\nDopo il ritiro da giocatore, pass\u00f2 alla carriera tecnica; dopo aver guidato il Gordon da allenatore in seconda, assunse la conduzione della Nazionale a 7 australiana, e successivamente nel 2001 guid\u00f2 l'Universit\u00e0 di Sydney alla vittoria nel suo primo Shute Shield dopo 29 anni; trasferitosi in Europa condusse l'Orrel, con cui si aggiudic\u00f2 nel 2003 la Powergen Cup; nella stagione successiva guid\u00f2 i Rotherham Titans, da cui si dimise tuttavia a fine stagione.\nTornato in Australia, fu dapprima tecnico alle rimesse, poi allenatore in seconda della Nazionale; un anno pi\u00f9 tardi fu ingaggiato dai Brumbies di Canberra per lo stesso ruolo, che tenne fino a tutto il Super 14 2007, prima di lasciare il posto a Owen Finegan.\nHa fondato e dirige la Reynolds Direct, compagnia che si occupa della ricerca di personale specializzato nel campo delle costruzioni."}
{"id": "3377401", "revid": "599013", "url": "https://it.wikipedia.org/wiki?curid=3377401", "title": "Gabbiadini", "text": ""}
{"id": "3377402", "revid": "1494169", "url": "https://it.wikipedia.org/wiki?curid=3377402", "title": "Stockhorn", "text": ""}
{"id": "3377410", "revid": "1543377", "url": "https://it.wikipedia.org/wiki?curid=3377410", "title": "WrestleMania VII", "text": "WrestleMania VII fu la settima edizione dell'evento annuale in pay-per-view WrestleMania prodotta dalla World Wrestling Federation. Si \u00e8 tenuta il 24 marzo 1991 alla Los Angeles Memorial Sports Arena a Los Angeles, in California. WrestleMania VII doveva tenersi originariamente al Los Angeles Memorial Coliseum, ma si decise poi di spostare l'evento all'adiacente Los Angeles Memorial Sports Arena. Il main event vide Hulk Hogan sconfiggere Sgt. Slaughter per il WWF World Heavyweight Championship come parte di una storyline controversa, in cui Sgt. Slaughter impersonava un simpatizzante iracheno durante il coinvolgimento degli Stati Uniti nella guerra del Golfo. I fatti principali nell'undercard inclusero l'esordio di The Undertaker a WrestleMania e l'inizio della sua celebre serie di vittorie, e l'ultima edizione in cui Andr\u00e9 the Giant era presente, e anche un retirement match tra \"Macho King\" Randy Savage e The Ultimate Warrior.\nProduzione.\nWrestleMania VII doveva tenersi originariamente al Los Angeles Memorial Coliseum, ma si decise poi di spostare l'evento all'adiacente Los Angeles Memorial Sports Arena. Il motivo dichiarato della WWF per il cambiamento del luogo era che avevano dei problemi di sicurezza riguardanti la storyline di Sgt. Slaughter di un simpatizzante iracheno durante la guerra del Golfo. In realt\u00e0, a causa delle scarse vendite, lo stadio da circa 100\u00a0000 persone non sarebbe stato possibile riempirlo. Le persone presenti a WrestleMania VII furono 16\u00a0158.\nLo slogan della manifestazione era \"Superstars and Stripes Forever,\" ed \u00e8 ricordato per il suo tema di patriottismo americano in seguito alla guerra del Golfo. Delle bandiere americane furono appese in tutta l'arena e il ring fu colorato di rosso, bianco e blu, che fu la base per il main event tra Hulk Hogan e Sgt. Slaughter per il WWF World Heavyweight Championship.\nQuesta fu la prima edizione di WrestleMania a non essere commentata dal color commentator Jesse Ventura. Gorilla Monsoon ospit\u00f2 l'evento con Bobby \"The Brain\" Heenan. Inoltre, Regis Philbin aiut\u00f2 il commento del main event mentre Alex Trebek fu il ring announcer.\nWillie Nelson cant\u00f2 un'interpretazione di \"America the Beautiful\" prima dello spettacolo. Altri ospiti illustri presenti a WrestleMania VII furono Philbin, Trebek, e Marla Maples, George Steinbrenner, Paul Maguire, Macaulay Culkin, Donald Trump, Lou Ferrigno, Chuck Norris e Henry Winkler.\nL'artista per il poster promozionale \u00e8 il noto pittore illustrativo Joe Jusko.\nLa colonna sonora (o theme song) di questo evento, \"Worldwide Spectacle\", \u00e8 stata scritta dal compositore interno della WWF, Jim Johnston.\nStoryline.\nLe due faide principali che caratterizzarono questa edizione di WrestleMania furono tra Hulk Hogan e il WWF World Heavyweight Champion Sgt. Slaughter, e The Ultimate Warrior con \"Macho King\" Randy Savage, e in un certo senso, entrambi si sono intrecciati tra loro.\nWarrior sconfisse Hogan per il WWF World Heavyweight Championship a nell'edizione di WrestleMania di un anno prima ed entr\u00f2 nel 1991 come campione. Nel frattempo, Sgt. Slaughter torn\u00f2 in WWF verso la fine del 1990 dopo aver trascorso cinque anni a lottare nella American Wrestling Association. Quando torn\u00f2, Slaughter annunci\u00f2 di aver voltato le spalle al suo paese ed era diventato un simpatizzante iracheno e seguace di Saddam Hussein. Egli rivel\u00f2 anche un'alleanza con un leader militare iracheno, General Adnan, che divenne il suo consigliere (Adnan avendo seguito Slaughter anche nella AWA). Ci\u00f2 coincise con la crescente tensione in Medio Oriente, dove, da l\u00ec a poco, ci sarebbe stata l'operazione Desert Storm. Slaughter mise poi gli occhi su Warrior, e i due accettarono di fare un match a Royal Rumble nel gennaio 1991, dove Slaughter batt\u00e9 Ultimate, diventando WWF Champion.\nSavage, nel frattempo, stava cercando di riconquistare il WWF World Heavyweight Championship che aveva perso a WrestleMania V contro Hogan, e sfid\u00f2 ripetutamente Warrior. Quest'ultimo rifiut\u00f2 continuamente, e Savage decise di cercare un altro rimedio. Durante il match tra Warrior e Slaughter, Savage e la sua manager Queen Sherri arrivarono a bordo ring e parteciparono al match. Warrior prese Sherri mentre stava interferendo, e la gett\u00f2 fuori dal ring su Savage. Sgt. capitalizz\u00f2 la contesa attaccando Warrior, lasciandolo appeso sopra la seconda corda. Savage poi colp\u00ec Ultimate con il suo scettro reale mentre Slaughter distraeva l'arbitro. Slaughter poi colp\u00ec l'avversario (ormai privo di sensi) con la sua elbow drop, e lo schien\u00f2, diventando il nuovo campione. Quando Warrior riprese conoscenza e cap\u00ec cos'aveva fatto Randy, cominci\u00f2 a cercarlo. Poi gli lanci\u00f2 una sfida per un retirement match a Savage, che accett\u00f2.\nHogan, entr\u00f2 al Royal Rumble match come campione in carica. Vinse il match, eliminando il suo vecchio rivale Earthquake, poi and\u00f2 dietro le quinte per essere intervistato da Gene Okerlund. Nel corso del colloquio, fu data la parola a Slaughter e Adnan, che festeggiarono la deturpazione della bandiera americana. Hogan poi promise di stare in piedi per il suo paese e prendere il titolo da Slaughter nel pi\u00f9 breve tempo possibile, e successivamente fu nominato il #1 contender per il WWF World Heavyweight Championship.\nEvento.\nIn questa edizione Hulk Hogan sconfisse il malvagio Sergeant Slaughter e nel corso della serata si assistette al Retirement Match tra Randy \"Macho King\" Savage e Ultimate Warrior.\nWrestleMania VII \u00e8 l'ultima edizione in cui Andr\u00e9 the Giant \u00e8 presente.\nIn questa edizione The Undertaker diede il via alla sua striscia vincente nel ppv battendo \"Superfly\" Jimmy Snuka con una Tombstone Piledriver.\nUltima WrestleMania per tre delle pi\u00f9 importanti coppie di wrestling: si tratta di Demolition, Hart Foundation, entrambe sconfitte e scioltesi subito dopo, e The Rockers, che centrano la vittoria per la prima volta nello Showcase of Immortal contro The Barbarian e Haku.\nLa Hart Foundation era campione di coppia e in quella sera cedette le cinture ai Nasty Boys.\nPer il titolo intercontinentale si affrontarono Big Boss Man e Mr. Perfect, detentore della cintura. Vinse il poliziotto della WWE ma solo per squalifica dell'avversario, che mantenne il titolo.\nLa WWF aveva intenzione in un primo istante di ripetere il main event dell'anno precedente, ossia Hulk Hogan contro Ultimate Warrior con il primo che avrebbe riconquistato il titolo mondiale dal secondo. Ma in quell'anno scoppi\u00f2 la guerra del Golfo e McMahon cambi\u00f2 tutto.\nConseguenze.\nL'evento segn\u00f2 l'esordio a Wrestlemania di Undertaker, cos\u00ec come l'inizio della sua striscia di imbattibilit\u00e0 di WrestleMania, che dur\u00f2 fino al 2014.\nDietro le quinte quando Hogan fu intervistato sulla sua vittoria contro Sgt. Slaughter, fu attaccato da quest'ultimo lanciandoli una fireball in faccia. Hogan si riprese rapidamente dall'attacco e difese la cintura prima contro Slaughter, in gran parte in \"Desert Storm\" (vale a dire, non-squalifica) match; poi ebbe a che fare con il rientrante Iron Sheik, che in quel momento lottava con il ring name Colonel Mustafa. Hogan e The Ultimate Warrior alla fine collaborarono a SummerSlam 1991, sconfiggendo Slaughter, Mustafa e il loro manager, il generale Adnan, in un handicap match, 3 contro 2.\nSavage torn\u00f2 in televisione in un ruolo non-lottato come commentatore per il programma di punta della WWF, Superstars; anche se era molto apprezzato dalla folla, gran parte del suo commento appoggiava gli heel. Nel frattempo la storyline con Miss Elizabeth continu\u00f2, e mculmin\u00f2 con il matrimonio tra i due nell'edizione 1991 di SummerSlam (il matrimonio era una kayfabe, visto che Savage ed Elizabeth erano gi\u00e0 legalmente sposati).\nVirgil e Ted DiBiase ebbero un feud uno contro l'altro fino a novembre 1991, tra cui il faccia a faccia a SummerSlam 1991, quando DiBiase perse il suo Million Dollar Belt contro Virgil. Poi DiBiase riprese la sua cintura nel mese di novembre, con l'aiuto di The Repo Man (ex Smash dei Demolition). Il loro feud termin\u00f2 al PPV This Tuesday in Texas quando DiBiase e Repo Man sconfissero Virgil e Tito Santana in un tag team match.\nDopo WrestleMania VII, i The Hart Foundation si sciolsero. Bret Hart e Jim Neidhart separarono quindi le loro strade. Bret cominci\u00f2 una carriera da singola prosperosa, battendo Mr. Perfect per il WWF Intercontinental Championship a SummerSlam 1991, e poi nel 1992 vinse il WWF World Heavyweight Championship, quando sconfisse Ric Flair nella citt\u00e0 natale di suo padre di Saskatoon, in Saskatchewan, Canada. Neidhart form\u00f2, nel 1991, un tag team chiamato \"The New Foundation\" con il fratello minore Owen Hart. Stessa sorte per i Demolition, e dopo Summerslam, i Rockers, che ruppero il loro sodalizio dopo diverse sconfitte dovute a incomprensioni tra i due lottatori, Shawn Michaels e Marty Jannetty. La rottura definitiva avvenne all'angolo delle interviste The Barber Shop, condotto da Brutus Beefcake, quando Michaels scagli\u00f2 Jannetty contro una vetrata, diventando un heel.\nUltimate Warrior intraprese una faida contro The Undertaker, dopo che durante un'intervista del manager di quest' ultimo, Paul Bearer, il becchino aggred\u00ec il guerriero alle spalle chiudendolo dentro una bara. Lo scontro tra i due lottatori segn\u00f2 la collaborazione tra Undertaker e Jake Roberts, inizialmente schierato con il guerriero, per poi passare dall'altra parte, divenendo un heel. A Summerslam si sarebbe dovuto disputare un incontro tra Warrior e Roberts, inspiegabilmente poi cancellato.\nI Legion of Doom vennero nominati primi sfidanti ai titoli di coppia detenuti dai Nasty Boys, vincitori delle cinture a Wrestlemania contro la Hart Foundation.\nEarthquake intraprese una breve faida con Jake Roberts per poi essere inserito dal suo manager Jimmy Hart in coppia con un altro lottatore della sua stessa mole, Typhoon, per cos\u00ec formare i Natural Disasters. Jimmy Hart guid\u00f2 cos\u00ec un secondo tag team dopo il primo composto dai Nasty Boys, in quel periodo campioni di coppia.\nBritish Bulldog continu\u00f2 per tutto il prosieguo dell'anno gli scontri contro Warlord. La faida prosegu\u00ec a Summerslam in un six men tag team match che apr\u00ec la manifestazione, con Bulldog vincitore insieme a Texas Tornado e Ricky Steamboat. A Warlord vennero affiancati la coppia Power &amp; Glory. Si and\u00f2 poi alle Survivor Series in un classico match 4 vs 4, per poi avere epilogo in un altro ppv, tuesday in Texas, con il lottatore inglese sempre trionfante."}
{"id": "3377411", "revid": "729019", "url": "https://it.wikipedia.org/wiki?curid=3377411", "title": "Northrop XFT", "text": "Il Northrop XFT era un caccia monomotore ad ala bassa sviluppato dall'azienda statunitense Northrop Corporation negli anni trenta e rimasto allo stadio di prototipo.\nSviluppato per rispondere ad una specifica emessa dal United States Navy, la marina militare statunitense, per un caccia imbarcato per equipaggiare le proprie portaerei, dopo la valutazione venne accreditato di scarsa maneggevolezza quindi respinto. L'unico prototipo realizzato venne perso in un incidente."}
{"id": "3377414", "revid": "830939", "url": "https://it.wikipedia.org/wiki?curid=3377414", "title": "Lingua coriaca", "text": "La lingua coriaca , coriacca o nymylan () \u00e8 una lingua parlata in Kam\u010datka, nel circondario dei Coriacchi. \u00c8 utilizzata da circa 1670 persone, in un gruppo etnico di 7970, secondo un censimento del 2010.\nIl primo libro in questa lingua fu \"Jissa kalelal\" pubblicato nel 1931, seguito da dizionari, grammatiche e libri di testo.\nStudiato nelle scuole primarie locali come una materia.\nDialetti.\nI dialetti principali sono Apuka (Apokinskij), Chavchuven (Cavcuvenskij), Itkan, Kamen (Kamenskij), Paren seguiti da Gin, Itkan, Palan, Xatyrskij.\nChavchuven, Palan e Kamen sono apparentemente non intelleggibili.\nIn passato si considerava anche la lingua del gruppo etnico degli Alutor come un dialetto del Coriaco."}
{"id": "3377417", "revid": "125399852", "url": "https://it.wikipedia.org/wiki?curid=3377417", "title": "PrivatAir", "text": "La PrivatAir era una compagnia aerea business privata con base all'aeroporto di Ginevra in Svizzera.\nLa compagnia venne fondata nel 1977 come una sussidiaria del Latsis Group.\nNel 1995 ricevette il Certificato di Operatore Aereo svizzero.\nIl 5 dicembre 2018 cessa tutte le operazioni di volo per insolvenza.\nFlotta.\nLa flotta della PrivatAir era composta, al momento della chiusura, dai seguenti aeromobili:"}
{"id": "3377420", "revid": "287204", "url": "https://it.wikipedia.org/wiki?curid=3377420", "title": "Campionati mondiali juniores di slittino 2010", "text": "I Campionati mondiali juniores di slittino 2010 si sono disputati ad Igls, in Austria, dal 25 al 31 gennaio 2010. \u00c8 la quarta volta che il catino olimpico situato nei pressi di Innsbruck ospita la rassegna iridata di categoria. Le precedenti si svolsero nel 1994, nel 1999 e nel 2002."}
{"id": "3377421", "revid": "599013", "url": "https://it.wikipedia.org/wiki?curid=3377421", "title": "Andr\u00e9-Jacques Marie", "text": ""}
{"id": "3377428", "revid": "287204", "url": "https://it.wikipedia.org/wiki?curid=3377428", "title": "Single match", "text": ""}
{"id": "3377430", "revid": "287204", "url": "https://it.wikipedia.org/wiki?curid=3377430", "title": "Single Match", "text": ""}
{"id": "3377433", "revid": "124123", "url": "https://it.wikipedia.org/wiki?curid=3377433", "title": "Karel Opo\u010densk\u00fd", "text": "Carriera scacchistica.\nVinse quattro volte il campionato cecoslovacco: nel 1927, 1928, 1938 e 1944.\nPartecip\u00f2 a quattro olimpiadi degli scacchi: Praga 1931, Folkestone 1933, Varsavia 1935 e Buenos Aires 1939. Alle olimpiadi di Folkestone, dove realizz\u00f2 11,5 su 13, vinse una medaglia d'oro individuale in quarta scacchiera e un argento di squadra. Alle olimpiadi di Praga vinse una medaglia di bronzo di squadra.\nLa FIDE lo nomin\u00f2 Maestro internazionale nel 1950 a Arbitro internazionale nel 1951.\nDopo la seconda guerra mondiale Opo\u010densk\u00fd si dedic\u00f2 a compiti arbitrali e organizzativi. Fu l'arbitro principale di due campionati del mondo: il match Botvinnik\u2013Bron\u0161tejn del 1951 e il match Botvinnik\u2013Smyslov del 1954. \nArbitr\u00f2 anche le olimpiadi di Helsinki 1952 e il torneo dei candidati di Zurigo 1953. "}
{"id": "3377437", "revid": "290948", "url": "https://it.wikipedia.org/wiki?curid=3377437", "title": "Materiali polimerici", "text": ""}
{"id": "3377439", "revid": "298055", "url": "https://it.wikipedia.org/wiki?curid=3377439", "title": "Valeria Ruggero", "text": ""}
{"id": "3377440", "revid": "287204", "url": "https://it.wikipedia.org/wiki?curid=3377440", "title": "Joshua Waters", "text": "Carriera.\nLa sua carriera nel mondo del motociclismo ad alto livello ha avuto inizio nel 2000 nei campionati australiani in cui ha ottenuto il titolo nella classe 125 nel 2003 con una Honda RS125.\nHa avuto modo di partecipare ad alcune gare del motomondiale in qualit\u00e0 di wild card nei GP d'Australia e della Malesia tra il 2002 e il 2004, senza ottenere per\u00f2 punti validi per le classifiche iridate.\nNegli anni successivi ha disputato il campionato nazionale australiano delle Supersport ed in seguito delle Superbike, ottenendo il titolo nel 2009 a bordo di una Suzuki GSX-R1000.\nHa corso come wildcard con la Suzuki GSX-R1000 del team Yoshimura Suzuki Racing la prima prova del mondiale Superbike del 2011 a Phillip Island in Australia, classificandosi 18\u00ba in gara 1 e 13\u00ba in gara 2, ed in seguito quelle di Salt Lake City e Portim\u00e3o, racimolando 8 punti e la venticinquesima posizione nel mondiale.\nNel 2012 e nel 2017 vince ancora il campionato australiano Superbike."}
{"id": "3377445", "revid": "287204", "url": "https://it.wikipedia.org/wiki?curid=3377445", "title": "Andre-Jacques Marie", "text": ""}
{"id": "3377459", "revid": "71433", "url": "https://it.wikipedia.org/wiki?curid=3377459", "title": "The Hangover 2", "text": ""}
{"id": "3377464", "revid": "599013", "url": "https://it.wikipedia.org/wiki?curid=3377464", "title": "Karel Opo\u010densky", "text": ""}
{"id": "3377466", "revid": "38868098", "url": "https://it.wikipedia.org/wiki?curid=3377466", "title": "Bugnatura", "text": ""}
{"id": "3377475", "revid": "767487", "url": "https://it.wikipedia.org/wiki?curid=3377475", "title": "Amici miei - Come tutto ebbe inizio", "text": "Amici miei - Come tutto ebbe inizio \u00e8 un film del 2011 diretto da Neri Parenti, definito dai suoi autori prequel di \"Amici miei\".\nTrama.\nJacopo, Duccio, Cecco, Manfredo e Filippo sono cinque amici che vivono nella Firenze del Quattrocento, durante un'epidemia di peste. Tutta la popolazione \u00e8 terrorizzata e si rifugia nelle proprie case e i protagonisti approfittano di questa situazione per poter fare scherzi a chiunque.\nProduzione.\nIl soggetto \u00e8 firmato da uno degli autori dei primi tre film della serie e dallo stesso Parenti, con l'aggiunta della coppia Fausto Brizzi-Marco Martani in fase di sceneggiatura. L'impianto narrativo \u00e8, nel complesso, tenuemente ispirato alla \"Novella del Grasso legnaiuolo\", novella spicciola tramandataci in almeno tre diverse redazioni che riferiscono di una celebre burla ordita da Filippo Brunelleschi e che fa parte della tradizione letteraria del XV secolo.\nIl film prevedeva inizialmente la partecipazione dell'attrice toscana Laura Pestellini. Tuttavia a causa della sua morte, avvenuta a Firenze il 20 novembre del 2010 all'et\u00e0 di 91 anni, tutto ci\u00f2 non fu possibile.\nLe riprese del film sono iniziate il 26 aprile 2010 e si sono svolte tra Firenze, Certaldo, Pistoia, San Gimignano e negli studi di Cinecitt\u00e0 a Roma.\nDistribuzione.\nIl primo trailer ufficiale \u00e8 stato pubblicato il 28 febbraio 2011. L'uscita nelle sale cinematografiche \u00e8 avvenuta il 16 marzo 2011.\nAccoglienza.\nIncassi.\nIl film, rivelatosi un colossale \"flop\", ha incassato 3.333.050 euro dopo tre settimane di proiezioni, contro i 15 milioni spesi per la realizzazione, senza contare le spese per le attivit\u00e0 promozionali, quantificabili in altri milioni di euro. Il film si \u00e8 classificato al nono posto nella classifica dei film italiani pi\u00f9 visti della stagione 2010/2011 ed al 53\u00ba posto della classifica complessiva di film italiani e stranieri.\nCritica.\nIl sito MYmovies vota il film 1.59 su 5, definendolo \"un prequel sporcaccione che si fa beffa del vitalismo dell'originale monicelliano\".\nDurante la produzione del film sono state sollevate forti critiche da parte di alcuni estimatori delle prime tre pellicole, tramite il social \"Facebook\", i quali contestavano la mera finalit\u00e0 commerciale del film e la scelta del cast, minacciando il boicottaggio delle proiezioni.\nInterpellato in proposito a queste critiche, lo stesso Mario Monicelli ha dichiarato:\nAnche il giornalista Marco Travaglio ha duramente criticato la pellicola obiettando a Neri Parenti di aver associato \"indegnamente\" la propria pellicola ai film di Monicelli e Loy, e di averne profondamente malinteso la natura s\u00ec goliardica, ma al contempo tragica."}
{"id": "3377483", "revid": "288300", "url": "https://it.wikipedia.org/wiki?curid=3377483", "title": "Walter J. Streule", "text": ""}
{"id": "3377485", "revid": "1305772", "url": "https://it.wikipedia.org/wiki?curid=3377485", "title": "2011 CQ1", "text": " \u00e8 un meteoroide di circa un metro di diametro. \u00c8 stato scoperto il 4 febbraio 2011 dal Catalina Sky Survey, come un oggetto della diciannovesima magnitudine.\nNonostante le modeste dimensioni, si \u00e8 rivelato degno di nota perch\u00e9 alcune ore dopo, alle 19:39 UT, \u00e8 transitato a () dalla superficie terrestre. Si \u00e8 trattato del pi\u00f9 stretto incontro registrato con il nostro pianeta (senza collisione). Il precedente record era detenuto dall'asteroide che era transitato ad una distanza di .\nIl sorvolo ravvicinato della Terra, tuttavia, non \u00e8 stato privo di conseguenze per il piccolo meteoroide, la cui orbita ne \u00e8 risultata conseguentemente variata. In particolare \u00e8 stato calcolato che la direzione di allontanamento \u00e8 stata deviata di circa 60\u00b0 rispetto alla direzione di avvicinamento. &lt;br&gt;\nNella seguente tabella sono elencati i principali parametri orbitali posseduti dal meteoroide prima e dopo l'incontro con il nostro pianeta.\nVa evidenziato in particolare che l'orbita posseduta dal meteoroide prima dell'avvicinamento lo caratterizzava come un asteroide Apollo. L'incontro con la Terra, invece, lo ha trasformato in un asteroide Aten, la cui orbita \u00e8 sempre interna a quella terrestre.\nGli studiosi ritengono che oggetti delle dimensioni di impattino sulla Terra ogni poche settimane, senza recare danni e raggiungendo il suolo solo raramente. La possibilit\u00e0 di rivederlo sono remote n\u00e9, probabilmente, saremmo in grado di riconoscerlo."}
{"id": "3377492", "revid": "1431409", "url": "https://it.wikipedia.org/wiki?curid=3377492", "title": "Sarah LaFleur", "text": "Biografia.\n\u00c8 nota per i ruoli in \"Ugly Betty\" (ABC), \"The Mentalist\" (CBS), \"Grey's Anatomy\" (ABC), ' (CBS), \"Crossing Jordan\" (NBC), \"Senza traccia\" (CBS), \"Playmakers\" (ESPN), e i film \"Shall We Dance\" (Miramax), ' (CBS) e \"\" (VH1). \u00c8 la voce di Sailor Urano sulla versione inglese di \"Sailor Moon\", Ansa (\"Land Lock\") e Trish (\"Devil May Cry\"). Ha fatto parte del cast di \"History Bites\" (History Channel).\nDoppiatrici italiane.\nNelle versioni in italiano dei suoi film, Sarah Lafleur \u00e8 stato doppiata da:\nNei prodotti a cui partecipa come doppiatrice, in italiano \u00e8 stata sostituita da:"}
{"id": "3377494", "revid": "1061716", "url": "https://it.wikipedia.org/wiki?curid=3377494", "title": "Cygnus X-1 (brano musicale)", "text": "Cygnus X-1 \u00e8 una composizione del gruppo rock canadese dei Rush. \u00c8 costituita da due canzoni: la prima \"Cygnus X-1 Book I: The Voyage\" \u00e8 l'ultima traccia di \"A Farewell to Kings\" (1977) ed \u00e8 lunga circa dieci minuti; la seconda \"Cygnus X-1 Book II: Hemispheres\" \u00e8 la prima del successivo \"Hemispheres\" (1978) ed ha durata di circa diciotto minuti.\nLa dilogia \u00e8 stata pubblicata come extended play in edizione limitata il 22 aprile 2017.\nIl testo.\nIl testo \u00e8 del consueto paroliere del gruppo Neil Peart ed \u00e8 in stile fantasy come molti altri loro testi di questo periodo.\nNella costellazione di Cygnus esiste un misterioso buco nero chiamato Cygnus X-1. Si tratta effettivamente del primo (probabile) buco nero mai identificato, nel 1964.\nIl brano, dopo una lunga introduzione strumentale, presenta Cygnus X-1 come \"una misteriosa e invisibile forza nascosta dovuta ad una stella che non vuole morire\". Nella stessa introduzione il testo per\u00f2 suggerisce anche la possibilit\u00e0 che il buco nero rappresenti in realt\u00e0 un \"portale astrale\", oltre il quale ci sarebbe \"qualcosa di pi\u00f9\".\nImmediatamente dopo inizia il racconto del viaggio di un astronauta che, sulla propria navicella \"Rocinante\" (evidente riferimento a Ronzinante), esplora il cosmo. La musica che sottolinea il viaggio \u00e8 euforica e in tempo upbeat, ed elenca una serie di ipotetiche rotte astrali.\nA breve il testo cita per\u00f2 l'attivazione di una sirena d'allarme che segnala la presenza di raggi X: il pilota si rende conto che la nave \u00e8 ormai condannata ad essere risucchiata dal buco nero e la disperazione prende il sopravvento.\nInizia quindi una tragica attesa.\nUn improvviso rumore (realizzato con unisoni di basso e batteria) interrompe l'attesa, \"il buco nero prende il controllo\" e la Rocinante comincia a precipitare a spirale verso il centro gravitazionale.\nIl corpo dell'astronauta viene infine distrutto.\nLa canzone \u00e8 l'ultima dell'album e termina con alcuni accordi chitarristici che cambiano nuovamente il mood del pezzo suggerendo pace e serenit\u00e0.\nCaratteristica peculiare della seconda parte del brano, dopo l'introduzione strumentale, \u00e8 la stretta correlazione tra testo e arrangiamento musicale, che sottolinea l'evoluzione dello stato d'animo dell'astronauta: euforia, disperazione, nervosa attesa, terrore.\nTerry Brown, produttore del brano, racconta delle difficolt\u00e0 avute per creare l'atmosfera spaziale utilizzando delay loop, \"utilizzando almeno otto tracce in loop su loro stesse con il controllo di feedback, livello, EQ e panning.\"\nIl secondo \"libro\" viene pubblicato come brano introduttivo dell'album successivo, e presenta una storia apparentemente totalmente scollegata da quella del primo libro, facendo immaginare all'ascoltatore che in realt\u00e0 il buco nero sia stato un portale verso un altro mondo, che si scoprir\u00e0 essere mentale e non fisico. Alcuni punti dell'arrangiamento fanno esplicito riferimento ad alcuni del primo libro come legante.\nL'esploratore viene catapultato nell'Olimpo dove assiste nella lotta tra Apollo (che rappresenta l'emisfero sinistro del cervello), dio della saggezza e del pensiero logico; e Dioniso (che rappresenta quello destro) dio delle emozioni e della sensibilit\u00e0. Essi, a loro volta, mettono in lotta la popolazione dividendola in \"pensatori\" ed \"emotivi\". L'esploratore viene turbato dalla mancanza di equilibrio dalle due parti. I suoi turbamenti silenziosi sono ascoltati dai guerrieri ed essi, dopo aver riflettuto, decidono di non combattere pi\u00f9 ma di unirsi insieme. Nel frattempo gli altri dei dell'Olimpo riconoscono l'avventuriero come un nuovo dio e lo chiamano Cygnus: il dio dell'equilibrio."}
{"id": "3377496", "revid": "287204", "url": "https://it.wikipedia.org/wiki?curid=3377496", "title": "Svein Grondalen", "text": ""}
{"id": "3377497", "revid": "729019", "url": "https://it.wikipedia.org/wiki?curid=3377497", "title": "Libyan Arab Foreign Investment Company", "text": "La Libyan Arab Foreign Investment Company (LAFICO) era una banca statale d'investimento libica attiva dal 1982 al 2006 e aveva sede a Tripoli, dal 2006 \u00e8 stata sostituita dalla Libyan Investment Authority (LIC), entrambe le banche erano controllate dal governo libico e anche dalla famiglia Gheddafi."}
{"id": "3377498", "revid": "536841", "url": "https://it.wikipedia.org/wiki?curid=3377498", "title": "Mitologia igbo", "text": ""}
{"id": "3377501", "revid": "287204", "url": "https://it.wikipedia.org/wiki?curid=3377501", "title": "Jos\u00e8 Tavares", "text": ""}
{"id": "3377503", "revid": "287204", "url": "https://it.wikipedia.org/wiki?curid=3377503", "title": "Jose Tavares", "text": ""}
{"id": "3377506", "revid": "288300", "url": "https://it.wikipedia.org/wiki?curid=3377506", "title": "Jos\u00e9 Fernando Gomes Tavares", "text": ""}
{"id": "3377509", "revid": "124769471", "url": "https://it.wikipedia.org/wiki?curid=3377509", "title": "Ugo Rolandi", "text": "Carriera.\nStudente del liceo Massimo d'Azeglio, Ugo Rolandi fu uno dei primi giocatori della , per cui gioc\u00f2 per quattro stagioni. Esordi contro il l'11 marzo 1900 persa per 1-0, mentre la sua ultima partita fu contro il il 22 marzo 1903 partita persa per 2-0. In quattro stagioni \"bianconere\" collezion\u00f2 otto presenze ufficiali ed un numero imprecisato di presenze in amichevoli."}
{"id": "3377510", "revid": "71433", "url": "https://it.wikipedia.org/wiki?curid=3377510", "title": "Alfredo da Silva Castro", "text": ""}
{"id": "3377511", "revid": "287204", "url": "https://it.wikipedia.org/wiki?curid=3377511", "title": "Cynthia Olavarria", "text": ". In seguito ha rappresentato Porto Rico a Miss Universo 2005, concorso che si \u00e8 tenuto il 31 maggio 2005 a Bangkok. In quell'occasione, Cynthia Olavarria si \u00e8 classificata alla seconda posizione, dietro alla vincitrice, la canadese Natalie Glebova. In precedenza la modella portoricana aveva gi\u00e0 partecipato a Miss Porto Rico nel 2003, ed in quell'occasione si era classificata soltanto alla seconda posizione. All'et\u00e0 di sedici anni si era inoltre piazzata al terzo posto al concorso Elite Model Look Puerto Rico.\nDopo l'esperienza nei concorsi di bellezza, Cynthia Olavarria ha intrapreso la carriera di conduttrice televisiva e di attrice. Nel 2007 ha condotto sul canale Univision il reality show \" Nuestra Belleza Latina\", Dal 2010 invece lavora come corrispondente per la trasmissione di informazione \"Acceso Maximo\", in onda su Galavision. Ha inoltre condotto uno speciale su Miss Universo 2008, Dayana Mendoza. Il suo debutto come attrice \u00e8 invece avvenuto nel 2005 con la miniserie \"Cuando el Universo Conspira\". \u00c8 inoltre comparsa in \"Mi adorada Malena\" (2007) e \"Alguien te mira\" (2010)."}
{"id": "3377512", "revid": "287204", "url": "https://it.wikipedia.org/wiki?curid=3377512", "title": "Hugo Porfirio", "text": ""}
{"id": "3377517", "revid": "288300", "url": "https://it.wikipedia.org/wiki?curid=3377517", "title": "Hugo Cardoso Porf\u00edrio", "text": ""}
{"id": "3377518", "revid": "599013", "url": "https://it.wikipedia.org/wiki?curid=3377518", "title": "H\u00e5kan Lidman", "text": ""}
{"id": "3377522", "revid": "287204", "url": "https://it.wikipedia.org/wiki?curid=3377522", "title": "Hakan Lidman", "text": ""}
{"id": "3377524", "revid": "1714743", "url": "https://it.wikipedia.org/wiki?curid=3377524", "title": "Elisabetta di Polonia", "text": "Famiglia natale.\nElisabetta aveva una sorella, Cunegonda, che spos\u00f2 Ludovico VI \"il Romano\".\nDopo la morte di Aldona, suo padre si spos\u00f2 altre tre volte. Dalla seconda moglie, Adelaide d'Assia, non ebbe figli; il suo matrimonio non venne mai sciolto propriamente, ci\u00f2 nonostante egli spos\u00f2 segretamente la sua amante, Cristina, ma anch'essa non gli gener\u00f2 eredi. Casimiro III si rispos\u00f2 quindi per la quarta ed ultima volta con Edvige di Sagan, figlia di Enrico V di Iron; da essa ebbe tre figlie, Anna, contessa di Cilli, Cunegonda ed Edvige. Elisabetta non visse per\u00f2 abbastanza a lungo per vedere la nascita delle sorellastre.\nQuando Casimiro spos\u00f2 Edvige egli non aveva ancora ottenuto il completo annullamento dei precedenti matrimoni con Adelaide e Cristina, cosicch\u00e9 egli fu considerato colpevole di bigamia e le sue tre figlie illegittime.\nMatrimonio.\nElisabetta era stata originariamente promessa in sposa a quello che sarebbe diventato suo cognato, Ludovico VI; Casimiro III doveva infatti concludere un accordo con il padre dello sposo, l'imperatore Ludovico IV. In un secondo momento Casimiro decise di maritare con Ludovico la figlia pi\u00f9 giovane, Cunegonda.\nIl 24 febbraio 1343, a Pozna\u0144, Casimiro e Wartislaw IV, duca di Pomerania, strinsero un accordo contro l'Ordine Teutonico; contemporaneamente fu deciso che Elisabetta avrebbe sposato il figlio di Wartislaw, Boghislao. Il matrimonio fu celebrato a Pozna\u0144 il 28 febbraio dello stesso anno e la sposa ricevette dal padre una dote di 20\u00a0000 \"kop\".\nDurante il suo matrimonio, Elisabetta visse per lo pi\u00f9 nel castello di Praga o di Dar\u0142owo; essa ebbe due figli:\nNel 1363 sua figlia Elisabetta di Pomerania venne accompagnata dal nonno Casimiro \"il Grande\" a Cracovia, dove spos\u00f2 l'Imperatore del Sacro Romano Impero, Carlo IV di Lussemburgo; una delle molte feste nuziali venne tenuta a Wierzynek.\nElisabetta, comunque, non pot\u00e9 essere presente al matrimonio della figlia, infatti essa mor\u00ec nel 1361, in un monastero dell'Ordine di Sant'Agostino a \u015awi\u0105tkach, dove fu sepolta. Suo marito, l'anno seguente, si rispos\u00f2 con Adelaide di Brunswick-Grubenhagen; alla sua morte, sal\u00ec sul trono ducale di Pomerania il figlio avuto da Elisabetta, Casimiro.\nLa figlia Elisabetta fu madre di numerosi figli, tra cui Anna di Boemia, che spos\u00f2 re Riccardo II d'Inghilterra, e Sigismondo, succeduto al trono imperiale, che spos\u00f2 Maria d'Ungheria e, rimasto vedovo, Barbara di Cilli.\nElisabetta \u00e8 una dei patroni della Scuola Superiore di Szczecinek; annualmente si tiene una festa in suo onore, spesso accompagnata da un banchetto a Wierzynek."}
{"id": "3377535", "revid": "1543377", "url": "https://it.wikipedia.org/wiki?curid=3377535", "title": "Thelma Rodr\u00edguez", "text": " In seguito ha rappresentato il Nicaragua a Miss Universo 2008, che si \u00e8 tenuto in Vietnam il 13 luglio 2008, dove per\u00f2 non \u00e8 riuscita ad accedere alla rosa delle quindici finaliste. A novembre 2008, ha partecipato anche a Miss Terra nelle Filippine e nonostante fosse fra le favorite alla vittoria, non \u00e8 riuscita a piazzarsi. Al momento dell'incoronazione la Rodr\u00edguez studiava turismo ed amministrazione alberghiera, presso la National Autonomous University of Nicaragua (UNAN) a Le\u00f3n."}
{"id": "3377540", "revid": "287204", "url": "https://it.wikipedia.org/wiki?curid=3377540", "title": "Nazionale di pallanuoto maschile del Brasile", "text": "La nazionale di pallanuoto maschile del Brasile \u00e8 la rappresentativa brasiliana nelle competizioni internazionali maschili di pallanuoto. \u00c8 controllata dalla \"Confedera\u00e7\u00e3o Brasileira de Desportos Aqu\u00e1ticos\", la federazione che sovrintende a tutti gli sport acquatici in Brasile.\nIl Brasile si \u00e8 imposto soprattutto a livello continentale, ha infatti conquistato un oro ed un totale di dieci podi ai Giochi Panamericani. Alle Olimpiadi e ai Mondiali, invece, non \u00e8 mai riuscito ad andare, complessivamente, oltre l'11\u00ba posto.\nHa esordito alla World League nel 2012 classificandosi all'ottavo posto."}
{"id": "3377541", "revid": "123185135", "url": "https://it.wikipedia.org/wiki?curid=3377541", "title": "Universit\u00e0 di economia di Cracovia", "text": "L'Universit\u00e0 di economia di Cracovia (pl. \"Uniwersytet Ekonomiczny w Krakowie\") \u00e8 una delle cinque universit\u00e0 pubbliche polacche di economia. Fondata nel 1925 \u00e8 la pi\u00f9 grande universit\u00e0 di scienze economiche in Polonia e con i circa 21000 studenti \u00e8 una delle tre pi\u00f9 grandi di Cracovia"}
{"id": "3377544", "revid": "1305772", "url": "https://it.wikipedia.org/wiki?curid=3377544", "title": "Fagar\u00e8 della Battaglia", "text": "Fagar\u00e8 della Battaglia \u00e8 una frazione del comune di San Biagio di Callalta, in provincia di Treviso.\nGeografia fisica.\nLa borgata si raccoglie sulla riva destra del Piave. Altro corso d'acqua da citare \u00e8 il canale Zero.\nStoria.\nIl toponimo deriva dal latino \"fagaretum\", ovvero \"bosco di faggi\". In origine, dunque, Fagar\u00e8 era una zona coperta da selve: l'opera di disboscamento, iniziata dopo l'anno Mille, si deve ai monaci benedettini del monastero di Santa Maria del Pero di Monastier, dal quale dipendeva l'attuale parrocchiale di San Marco.\nNel 1267 \u00e8 citato il \"Castrum Fagaredi\", un fortilizio medievale di cui oggi resta traccia nel toponimo Castello.\nGi\u00e0 frazione di Zenson di Piave, pass\u00f2 a San Biagio di Callalta con il Regio Decreto del 15 novembre 1868.\nIl predicato \"della Battaglia\" ricorda gli avvenimenti della Grande Guerra: dopo la Rotta di Caporetto, Fagar\u00e8 si ritrov\u00f2 lungo il fronte del Piave e fu pesantemente coinvolta nei combattimenti.\nMonumenti e luoghi d'interesse.\nParrocchiale.\nDistrutta durante la Grande Guerra, venne ricostruita dopo il conflitto su progetto di Antonio Beni. Ricordo della dipendenza da Santa Maria del Pero \u00e8, sulla facciata, l'antica scritta \"Monachorum aere\" con lo stemma del monastero.\nOssario.\nProgettato da Pietro Dal Fabro, vi riposano i resti di oltre diecimila caduti, dei quali 5.191 identificati e 5.350 ignoti; tra questi, le salme delle medaglie d'oro Francesco Mignone, Ernesto Paselli e Soccorso Saloni, Attilio Verdirosi. All'esterno, lungo le siepi di cinta, sono esposti due pezzi di muro provenienti da una casa posta presso la vecchia stazione: su questi i soldati lasciarono le celebri scritte \"\"\u00c8 meglio vivere un giorno da leone che cent'anni da pecora\" e \"Tutti eroi! O il Piave, o tutti accoppati!\"\".\nOriginariamente, qui sorgeva solo un obelisco disegnato da Alterige Giorgi con quattro bassorilievi (\"Allegoria della Vittoria\") di Marcello Mascherini. Le sculture sono state risistemate sulle facciate esterne dopo la Seconda guerra mondiale, essendo state nascoste dalla popolazione per sottrarle alle distruzioni dei soldati Tedeschi.\nInfrastrutture e trasporti.\nStrade.\nIl centro sorge poco pi\u00f9 a nord dell'antica strada Callalta, attuale SR 53 \"Postumia\". Altra arteria rilevante \u00e8 la SP 57 \"Destra Piave\" che collega Giavera del Montello a Zenson di Piave, continuando poi in provincia di Venezia come SP 50 \"Argine San Marco\".\nFerrovie.\nA sud del paese transita la ferrovia Treviso-Portogruaro e, presso l'abitato di Bocca Callalta, si trova la stazione di Fagar\u00e8, ricostruita in via Montello dopo la soppressione della precedente fermata in via Argine Piave."}
{"id": "3377550", "revid": "339392", "url": "https://it.wikipedia.org/wiki?curid=3377550", "title": "Grande Cane Giapponese", "text": ""}
{"id": "3377551", "revid": "254059", "url": "https://it.wikipedia.org/wiki?curid=3377551", "title": "Palazzo Castellesi", "text": "Il palazzo Castellesi (o palazzo del Corneto), poi palazzo Giraud-Torlonia, \u00e8 un importante edificio rinascimentale di Roma posto nel rione di Borgo, nei pressi della basilica di San Pietro.\nStoria.\nIl palazzo fu realizzato tra il 1499 e il 1517 per il cardinale Adriano Castellesi o Castelleschi, da Corneto (Tarquinia), importante dignitario della corte papale. Il progetto viene generalmente attribuito a Bramante.\nIl palazzo sorse nel rione Borgo, sulla piazza Scossacavalli, nel contesto della riqualificazione dell'intero settore urbano deciso a seguito del tracciamento della nuova via Alessandrina, in occasione del giubileo del 1500.\nIn seguito a svariati cambi di propriet\u00e0 che videro il palazzo diventare anche ambasciata d'Inghilterra, collegio ecclesiastico e ospizio, divenne nel XVIII secolo palazzo Giraud (ricchi banchieri francesi) e poi palazzo Torlonia.\nNei primi decenni del Novecento, con lo sventramento della \"spina di Borgo\", la facciata del palazzo si ritrov\u00f2 ai margini della via della Conciliazione.\nCaratteri stilistici.\nLa facciata dell'edificio rappresenta una rilettura del palazzo Rucellai di Leon Battista Alberti, gi\u00e0 precedentemente sperimentata a Roma nel palazzo della Cancelleria. Il palazzo Castellesi presenta infatti il prospetto scandito da due ordini sovrapposti di lesene con un leggero risalto rispetto alle specchiature in muratura a bugnato liscio di travertino. Tra le lesene binate del piano nobile si trovano finestre ad arco inquadrate da cornici.\nL'impianto planimetrico presenta un cortile centrale con portico su quattro lati al piano terra costituito da arcate su pilastri rettangolari, invece che su colonne forse suggerito a Bramante dall'osservazione di qualche monumento romano."}
{"id": "3377553", "revid": "3535", "url": "https://it.wikipedia.org/wiki?curid=3377553", "title": "Elfo dei cactus", "text": ""}
{"id": "3377555", "revid": "1543377", "url": "https://it.wikipedia.org/wiki?curid=3377555", "title": "I racconti del maresciallo (raccolta di racconti)", "text": "I racconti del maresciallo \u00e8 una raccolta di racconti scritti da Mario Soldati nel 1967. \u00c8 stato ristampato nel 2004 per i tipi della Sellerio Editore di Palermo.\nAlla raccolta originaria ne ha fatto seguito un'altra, nel 1984, pubblicata da Rizzoli Editore con il titolo \"Nuovi racconti del maresciallo\".\nContenuto.\nSi tratta di storie ispirate alla letteratura poliziesca e centrate su una figura di fantasia, quella del maresciallo dei carabinieri Gigi Arnaudi, un investigatore le cui origini sono in Piemonte che vive e lavora in una localit\u00e0 non precisata della Val Padana.\nEgli nella struttura narrativa \u00e8 amico dell'autore e a lui riferisce di piccole storie di malaffare, con conseguenti indagini investigative, di cui \u00e8 stato protagonista. Arnaudi \u00e8 una sorta di anti-eroe che procede all'arresto di un malvivente proprio quando non pu\u00f2 farne a meno, e comunque sempre a malincuore.\nLe storie prendono avvio sempre allo stesso modo: Soldati e il suo ospite sono seduti a tavola in una trattoria (solitamente il \"Leon d'Oro\" o \"Le Tre Ganasce\") o in un vagone ristorante ferroviario.\nAdattamenti televisivi.\nDai libri di Soldati riguardanti la figura del maresciallo Arnaudi sono stati tratti, su sceneggiatura e regia dello stesso autore (e con la sua diretta interpretazione) uno sceneggiato televisivo, nel 1968, ed un \"sequel\" in forma di miniserie televisiva - questa volta diretto dal figlio di Soldati, Giovanni, con il padre che collabor\u00f2 alla sceneggiatura -, nel 1984, sulla base dei nuovi racconti pubblicati per Rizzoli.\nNel primo caso il ruolo del maresciallo-investigatore era ricoperto da Turi Ferro cui subentr\u00f2, nel seguito di sedici anni dopo, Arnoldo Fo\u00e0.\nLe due fiction televisive hanno avuto il medesimo titolo:"}
{"id": "3377565", "revid": "486946", "url": "https://it.wikipedia.org/wiki?curid=3377565", "title": "Re Enzio", "text": ""}
{"id": "3377573", "revid": "287204", "url": "https://it.wikipedia.org/wiki?curid=3377573", "title": "US Open 1968 - Doppio femminile", "text": "Maria Bueno e Margaret Court hanno battuto in finale Rosemary Casals e Billie Jean King 4\u20136, 9\u20137, 8\u20136."}
{"id": "3377576", "revid": "713168", "url": "https://it.wikipedia.org/wiki?curid=3377576", "title": "Francesco Gonzaga (1577-1616)", "text": "Biografia.\nFiglio di Ferrante e di Marta Tana di Santena, divenne terzo marchese di Castiglione nel 1593 a soli 16 anni a seguito della mancanza di figli maschi del fratello Rodolfo.\nIl suo governo si present\u00f2 subito difficile a causa di una disputa con il duca di Mantova Vincenzo I sul possesso di Castel Goffredo che occup\u00f2 molti anni della sua vita. In conseguenza del suo malgoverno Francesco fu costretto a sedare diverse congiure contro di lui ordite dai castiglionesi negli anni 1594, 1595 e 1596. Nel 1597 and\u00f2 a Praga a intercedere presso l'imperatore e qui nel 1598 spos\u00f2 Bibiana von Pernstein, figlia di Vratislao cancelliere di Boemia e di Maria Manrique, dalla quale ebbe otto figli. Nel 1598 ottenne la sospirata investitura di Castel Goffredo senza condizioni ma Vincenzo si oppose e il decreto sospeso fino al 1602, anno in cui si stabil\u00ec che Castel Goffredo restava al duca Vincenzo e questi cedeva a Francesco Solferino e Medole. Nello stesso anno Lorenzo da Brindisi venne incaricato dall'imperatore Rodolfo II di farsi ambasciatore presso il duca di Mantova Vincenzo affinch\u00e9 restituisse il feudo al marchese di Castiglione. La mediazione fall\u00ec.\nI dissidi si appianarono e nel 1603 inizi\u00f2 la sua carriera diplomatica a Praga che si concluse solo alla sua morte. Nel 1604 fu nominato ambasciatore dell'imperatore a Roma. Nel 1609 costru\u00ec a Castiglione un convento per i padri Cappuccini, ai quali divenne devoto. \u00c8 del periodo anche l'erezione della statua e fontana per onorare il ricordo di Domenica Calubini, una giovane che pur di non subire violenza accett\u00f2 la morte e del Casino Pernestano, residenza estiva dei marchesi.\nPer i servizi resi all'imperatore, nel 1610 ricevette il titolo di principe di Castiglione e, durante un viaggio in Spagna, il re Filippo III lo insign\u00ec dell'Ordine del Toson d'oro e di Grande di Spagna.\nMor\u00ec a Maderno nel palazzo Gonzaga il 23 ottobre 1616 e fu tumulato accanto alla moglie nella chiesa dei Cappuccini a Castiglione. Lasci\u00f2 il feudo in eredit\u00e0 al figlio Luigi.\nDiscendenza.\nFrancesco e Bibiana ebbero otto figli:"}
{"id": "3377577", "revid": "125091772", "url": "https://it.wikipedia.org/wiki?curid=3377577", "title": "John Henry Tilden", "text": "Biografia.\nJohn Henry Tilden ha studiato medicina all'Istituto di Medicina Eclettica di Cincinnati, Ohio, fondato nel 1830 in segno di protesta contro le scuole di medicina allopatiche e omeopatiche d'allora. Si laurea in medicina nel 1872. Secondo la fonte pi\u00f9 attendibile, suo padre era il dott. Joseph G. Tilden, che dal Vermont arriva nel 1837 nel Kentucky, dove si sposa.\nJohn Henry Tilden inizia la sua professione medica a Nokomis, Illinois, dove nel giro di un anno lo troviamo a Saint Louis, Missouri, e successivamente a Litchfield, Illinois, fino al 1890, allorch\u00e9 si stabilisce a Denver, Colorado. Qui si insedia in un servizio medico di periferia, in un ambulatorio con altri medici. Pi\u00f9 tardi, apre un sanatorio in una zona lontano dalla citt\u00e0. Diresse questa scuola-sanatorio fino al 1924, momento in cui vende l'istituzione, per la met\u00e0 di quanto lui l'aveva impegnata per svilupparla, al dott. Arthur Voss de Cincinnati, Ohio, con l'intenzione di consacrarsi alla scrittura e alle conferenze.\nTuttavia, nostalgico della sua scuola, dopo un po' compra due residenze sulla strada che porta a Denver (Pennsylvania) per farne una nuova scuola-sanatorio, finanziato nell'acquisto dal prestito di un suo amico, probabilmente verso il 1926. Questa scuola continu\u00f2 la sua attivit\u00e0 fino alla sua morte, avvenuta il 1\u00ba settembre del 1940.\n\u00c8 in questi primi anni di pratica nell'Illinois che Tilden comincia a interrogarsi su l'utilizzo dei medicinali per guarire dalla malattia. Le sue letture, specialmente concernenti studi medici delle scuole di medicina europee e le sue stesse riflessioni lo portano a credere all'esistenza di uno stile di vita tale da non sviluppare la malattia e, in questo stesso periodo, comincia a formulare e sviluppare fattualmente il suo pensiero sulla Tossiemia.\nA cominciare dalla sua esperienza come medico a Denver, Tilden non utilizzer\u00e0 pi\u00f9 medicinali, ma metter\u00e0 in pratica la sua teoria, consistente nel ripulire il corpo dai veleni tossici, permettendo cos\u00ec alla natura di guarire e insegnando ai suoi pazienti come vivere senza creare una condizione tossica e conservare un corpo sano e libero da malattie. Realista, immune da compromessi, dedito alla rigorosa disciplina, Tilden non perdeva tempo con coloro che non accettavano di affrancarsi dalle loro abitudini degenerative; ma verso i suoi pazienti e discepoli si mostrava al contempo amico fraterno e mentore. Nel 1900, fonda una rivista mensile chiamata \"Il Club ...\" i cui numeri continueranno ad essere pubblicati fino al 1915, allorquando cambier\u00e0 il nome in \"Il Filosofo della Salute\", e nel 1926 in \"Sogno e critica della Salute\". La stampa della sua pubblicazione veniva pressoch\u00e9 interamente realizzata nelle prime ore del mattino, dalle tre alle sette. Lo scopo della rivista non era quello di guadagnare denaro, ma di diffondere i suoi insegnamenti. Con il tempo, la rivista ottenne una grande divulgazione, non solamente negli Stati Uniti, ma anche all'estero e in Australia, ma non gli frutt\u00f2 in termini di guadagno, in quanto Tilden rifiutava di fare da supporto pubblicitario, come le societ\u00e0 pubblicitarie gli raccomandavano.\nAlla sua morte, dopo 66 anni di pratica, il dottor Tilden non aveva altro che una propriet\u00e0 modestissima.\nI sette stadi della malattia.\nShelton, rifacendosi a Tilden, divideva le fasi della malattia in sette stadi.\nBibliografia.\n\"Questo testo \u00e8 una traduzione della prefazione del libro di John Henry Tilden intitolato \"Tossiemia: causa primaria di malattia\". ISBN 0-914532-07-3\"\n\"Questa prefazione porta la firma di Frederic N. Gilbert, ed \u00e8 preceduta dall'introduzione dell'editore T. C. Fry e da quella dell'autore\"."}
{"id": "3377580", "revid": "486946", "url": "https://it.wikipedia.org/wiki?curid=3377580", "title": "Grigorij Chukraj", "text": ""}
{"id": "3377582", "revid": "24443", "url": "https://it.wikipedia.org/wiki?curid=3377582", "title": "Klein Matterhorn", "text": ""}
{"id": "3377588", "revid": "762947", "url": "https://it.wikipedia.org/wiki?curid=3377588", "title": "Capriccio (Strauss)", "text": "Capriccio \u00e8 l'ultima opera del compositore tedesco Richard Strauss; apparve con la denominazione \"conversazione per musica\" (\"Ein Konversationstuck\"). La prima rappresentazione ebbe luogo al Nationaltheater di Monaco il 28 ottobre 1942. Il libretto fu scritto da Clemens Krauss e dallo stesso Strauss. L'idea originale, comunque, era stata di Stefan Zweig negli anni 1930, e venne ulteriormente elaborata da Joseph Gregor parecchi anni dopo. Il libretto fu poi rilevato da Strauss, che scelse come collaboratore Krauss, a cui si deve in gran parte la versione finale.\nInterpreti della prima rappresentazione.\nGli interpreti della prima rappresentazione furono:\nDirettore: Clemens Krauss\nLa Contessa: Viorica Ursuleac\nClairon: Hildegard Ranczak\nFlamand: Horst Taubmann\nOlivier: Hans Hotter\nIl Conte: Walter H\u00f6fermeyer\nLa Roche: Georg Hann\nMonsieur Taupe: Karl Seydel\nUna cantante italiana: Irma Beilke\nUn tenore italiano: Franz Klarwein\nIl maggiordomo: Georg Wieter\nTrama.\nIl tema dell'opera pu\u00f2 essere sintetizzato cos\u00ec: \"cos'\u00e8 pi\u00f9 importante: la poesia o la musica?\". Questa domanda prende vita nella storia di una Contessa combattuta tra due pretendenti: il poeta Olivier e il compositore Flamand.\nLa scena \u00e8 un castello nei pressi di Parigi, al tempo in cui Gluck inizi\u00f2 la sua riforma dell'opera. Circa il 1775.\nAl castello della Contessa Madeleine, si sta svolgendo la prova di un sestetto per archi di Flamand, di nuova composizione. Olivier e Flamand discutono sui meriti della musica e dei versi. L'impresario La Roche, appisolato, si ridesta, e dice ai due che gli impresari sono necessari per portare in vita i loro lavori. Olivier ha scritto un nuovo dramma per celebrare, il giorno seguente, il compleanno della Contessa. Tutti si avviano alle prove.\nLa Contessa e suo fratello, il Conte, discutono dei rispettivi corteggiatori. Il Conte prende in giro la sorella, paragonando l'amore di lei per la musica alle attenzioni rivoltele da Flamand, mentre la Contessa ribatte che la passione del fratello per la poesia non \u00e8 estranea all'attrazione che lui prova per l'attrice Clairon. Il Conte \u00e8 maggiormente incline agli amori brevi, mentre la Contessa \u00e8 in cerca dell'amore eterno, e non sa scegliere tra Flamand e Olivier. Giunge Clairon, e insieme al Conte legge una scena dal dramma di Olivier, che culmina in un sonetto d'amore. Poi Clairon e il Conte partono per le prove in teatro.\nOlivier dice alla Contessa che il sonetto lo ha pensato per lei. Flamand, per\u00f2, lo ha messo in musica e lo canta, facendo inorridire Olivier per come \u00e8 stato \"snaturato\" il suo testo. Viene chiesto a Olivier di apportare tagli al suo dramma. Flamand dichiara il proprio amore per la Contessa. Ella gli chiede di incontrarsi, il mattino seguente alle undici, nella biblioteca, dove gli render\u00e0 nota la sua scelta. Viene servita della cioccolata, e gli ospiti sono intrattenuti da cantanti e ballerini. La Roche descrive il ricevimento di compleanno, diviso in due parti: \"I natali di Pallade Atena\" saranno seguiti da \"La fine di Cartagine\". Gli invitati lo canzonano, ma La Roche ribadisce la sua fede nel teatro. Dopo che La Roche ha sfidato Flamand e Olivier a creare nuovi capolavori, la Contessa decide che tutti debbano collaborare alla realizzazione di un'opera. Il Conte propone il soggetto: gli stessi eventi appena vissuti.\nTutti partono. Nella scena finale, al chiaro di luna, la Contessa apprende dal maggiordomo che l'indomani Olivier ha intenzione di venire in biblioteca, alla stessa ora in cui gi\u00e0 \u00e8 atteso Flamand (\"Morgen mittag um elf!\"), per salutarla e sapere quale decisione ha preso. Irrimediabilmente incerta, la Contessa celebra nel suo canto l'inseparabilit\u00e0 di parole e musica, e, con appassionata insistenza, chiede lumi per la decisione alla sua stessa immagine riflessa in uno specchio. Il maggiordomo annuncia che \u00ab\"Das Souper ist serviert\"\u00bb. La Contessa, sontuosamente vestita, esce per recarsi a cena da sola.\nOrganico orchestrale.\n3 flauti (il 3\u00ba anche ottavino), 2 oboi, 1 corno inglese, 3 clarinetti, 1 corno di bassetto, 1 clarinetto basso, 3 fagotti (il 3\u00ba anche controfagotto) \u2013 4 corni, 2 trombe, 3 tromboni \u2013 timpani, percussioni (piatti, grancassa) \u2013 2 arpe \u2013 1 clavicembalo \u2013 archi: 16 violini primi, 16 violini secondi, 10 viole, 10 violoncelli, 6 contrabbassi.\nIn scena: 1 violino solista, 1 violoncello solista, 1 clavicembalo; dietro la quinte: sestetto d'archi."}
{"id": "3377592", "revid": "120674078", "url": "https://it.wikipedia.org/wiki?curid=3377592", "title": "Viaggio intorno alla mia camera", "text": "Viaggio intorno alla mia camera (\"Voyage autour de ma chambre\") \u00e8 un romanzo di Xavier de Maistre scritto nel 1794, durante un periodo di arresti per punizione e pubblicato anonimo l'anno successivo in una edizione datata tuttavia 1794.\nTrama.\nIn 42 capitoli, quanti sono i giorni di confinamento in casa, Xavier de Maistre percorre in lungo e in largo e in diagonale, zigzagando e facendo spesso camminare sulle gambe posteriori la poltrona da cui non ama scollarsi, i 36 passi di lato della sua stanza quadrata, commentando mobili e oggetti e richiamando vecchi ricordi. Ogni oggetto che l'autore ci presenta \u00e8 occasione di divagazioni e di aneddoti, di osservazioni filosofiche basate su una morale corrente, benevola, generosa e arguta.\nIl monologo dell'autore si sdoppia spesso in un dialogo, tra due parti di s\u00e9, l'anima e quella che \u00e8 detta \"l'altra\", la bestia, cio\u00e8 il corpo, le quali battibeccano con grazia, chiamandosi con rispetto persino \"Madame\", e da cui spesso esce vincitrice \"l'altra\".\nSono presenti anche una cagnetta amatissima, Rosina, e un servitore, Joannetti, anch'egli prediletto e insostituibile.\nQuando descrive le stampe e i quadri della sua stanza presenta per ultimo, come pezzo forte della collezione il quadro pi\u00f9 apprezzato dagli ospiti, soprattutto dalle dame, che \u00e8 uno specchio! Infatti, sempre \"imparziale e vero, rimanda agli occhi dello spettatore le rose della giovinezza e le rughe dell'et\u00e0 matura, senza calunniare n\u00e9 lusingare nessuno\".\nUn capitolo dedicato a una rosa secca, trovata in un cassetto, ci dipinge una scena settecentesca di cavalier servente, che vede ignorato il fiore offerto alla sua dama; infatti questa, occupata a pettinarsi, bada solo ad afferrare le forcine che il cavaliere le porge trovandole al tatto, perch\u00e9 non toglie mai gli occhi dallo specchio \"per paura di perdersi di vista\". I rari momenti di malinconia, come il ricordo di un amico scomparso, sono sempre superati di slancio della fede religiosa.\nEdizioni.\nLa prima edizione di \"Voyage autour de ma chambre\" fu pubblicata sotto un'enigmatica sigla e anonima a Torino nel 1794, ma in realt\u00e0 a Losanna nel 1795 (Vedi scheda bibliografica su OPAC SBN). \nLa prima traduzione in lingua italiana, ad opera di Giuseppe Montani, ma senza indicazione n\u00e9 del nome dell'autore n\u00e9 del nome del traduttore, apparve a Milano nel 1823. Fra le successive traduzioni in lingua italiana:"}
{"id": "3377593", "revid": "1632387", "url": "https://it.wikipedia.org/wiki?curid=3377593", "title": "Sant'Andrea di Barbarana", "text": "Sant'Andrea di Barbarana \u00e8 una frazione del comune di San Biagio di Callalta, in provincia di Treviso.\nGeografia fisica.\nIl centro si trova presso il confine sudorientale del comune, sulla riva destra del Piave. \u00c8 attraversato dal canale la Fossa, corso d'acqua originato dalla biforcazione del canale Zero nei pressi della localit\u00e0 Partisioni.\nStoria.\nIl toponimo Barbarana sarebbe da legare al passaggio di popolazioni barbariche attraverso un guado del Piave.\nLo sviluppo del paese si ebbe dopo l'anno Mille con le opere di bonifica intraprese dai monaci benedettini di Santa Maria del Pero, presso Monastier. Dal monastero dipendeva la chiesa di Sant'Andrea e l\"'Hospitalis de Ponte Plavis\", ospizio per il ricovero dei viandanti menzionato nel 1396. Sant'Andrea era inoltre una localit\u00e0 cruciale in quanto qui la Callalta, la strada che collegava Treviso a Oderzo, superava il Piave attraverso un ponte di legno; i traffici erano controllati da una torre collocata sulla riva destra.\nTuttavia, si deve tenere presente che in origine il fiume scorreva pi\u00f9 a est, sicch\u00e9 l'abitato, pur collocandosi sulla riva destra, sorgeva in corrispondenza dell'attuale Ponte di Piave. La stessa chiesa si trovava in via Sottotreviso, presso oratorio della Madonna Addolorata, mentre la torre era in via Gasparinetti, vicino al cinema \"Luxor\".\nNella prima met\u00e0 del Cinquecento l'ennesima piena del Piave provoc\u00f2 uno spostamento del corso sicch\u00e9 la chiesa e la torre finirono per trovarsi sulla riva sinistra. Sant'Andrea di Barbarana fu dunque rifondata pi\u00f9 a ovest, mentre il vecchio nucleo and\u00f2 a costituire l'attuale Ponte di Piave.\nCon il Regio Decreto del 15 novembre 1868 il paese divenne frazione di San Biagio di Callalta, venendo distaccato da Zenson di Piave.\nMonumenti e luoghi d'interesse.\nChiesa parrocchiale.\nLa parrocchiale di Sant'Andrea ha origini molto antiche, ma l'attuale edificio fu ricostruito dopo le devastazioni della prima guerra mondiale. All'interno, si trova un busto del patrono del XVI secolo, attribuito ad Alessandro Vittoria.\nVilla Berti, Giannotti.\nSi trova entro i confini di villa degli Angeli ed \u00e8 sottoposta allo stesso vincolo. Si trattava in origine del convento di San Giorgio, i cui resti furono trasformati in dimora privata nel corso dell'Ottocento.\nNon pu\u00f2 essere ricompresa tra le ville venete, sebbene con queste condivida il medesimo schema, articolandosi in un corpo centrale con annessi rustici. Il fronte del corpo abitativo non presenta un particolare ordine architettonico, n\u00e9 elementi che ne definiscano la simmetria. Si caratterizza, su tutti e tre i livelli, per una fila regolare di finestre e solo al piano terra si notano, al centro, due aperture a tutto sesto. Queste potrebbero essere una traccia dell'antico chiostro.\nSul lato dell'edificio si sviluppa un'adiacenza le cui forme denunciano le sue funzioni di servizio. Il tutto \u00e8 inserito in un parco.\nVilla degli Angeli.\nInserito in un fitto giardino romantico, l'insieme si adatta perfettamente al paesaggio agricolo circostante, caratterizzato da una sistemazione agricola regolare spesso interrotta dalle sinuosit\u00e0 create nel tempo dal corso del Piave.\nGli edifici si articolano nella casa padronale con, ai lati, un oratorio e una rimessa. La villa \u00e8 connessa tramite il parco con peschiera alla gi\u00e0 citata villa Berti, Giannotti: probabilmente, le furono annessi gli edifici dell'ex convento di San Giorgio per le attivit\u00e0 agricole, i quali, nell'Ottocento furono trasformati in dimora signorile.\nIl corpo principale si caratterizza per i volumi contrapposti degli abbaini, ornati ai lati da volute e sopra da un frontone con oculo sorretto da piccole lesene. Il fronte principale \u00e8, come vuole la tradizione della villa veneta, tripartito. Al centro si apre una finestra centinata con balaustra. Sul retro risalta particolarmente una canna fumaria con un alto comignolo, ma le tracce sull'intonaco fanno pensare che in origine i camini fossero quattro.\nL'oratorio presenta, come la casa padronale, linee molto semplici. Si tratta di un volume con tetto a capanna e frontone con un piccolo oculo. La facciata \u00e8 attraversata da lesene tuscaniche e al centro si apre una finestra a lunetta. Sul retro, infine, si innalza il piccolo campanile cuspidato."}
{"id": "3377594", "revid": "711985", "url": "https://it.wikipedia.org/wiki?curid=3377594", "title": "SIA (azienda)", "text": "SIA S.p.A. \u00e8 una societ\u00e0 italiana che opera nel settore dell'ICT,\n erogando soluzioni e tecnologie per il settore bancario e finanziario \nnonch\u00e9 piattaforme per i mercati finanziari e servizi per i pagamenti elettronici.\nStoria.\nLe origini.\nLa societ\u00e0 \u00e8 stata fondata nel 1977 come Societ\u00e0 Interbancaria per l'Automazione da Banca d'Italia, ABI e un pool di banche italiane. Durante gli anni '80 SIA realizza la Rete Nazionale Interbancaria (RNI) e fornisce un contributo allo sviluppo del sistema interbancario dei pagamenti in attuazione del Libro bianco sul sistema dei pagamenti in Italia pubblicato nel 1987 da Banca d\u2019Italia.\nNel 1983 SIA lancia il Bancomat. Nel 1987 introduce i pagamenti tramite POS\nNel 1992, da un ramo di attivit\u00e0 di SIA, nasce SSB - Societ\u00e0 per i Servizi Bancari, azienda specializzata nella gestione di servizi nell'ambito della monetica. La nuova societ\u00e0 opera su ulteriori sviluppi sulle carte di pagamento: Bancomat/Pagobancomat, FASTpay, borsellino elettronico (con la soluzione MINIpay) e progetto Microcircuito per il passaggio da carte a banda magnetica a carte a microchip.\nNel 1999, SIA si fonde con Cedborsa cambiando nome in \u201cSociet\u00e0 Interbancaria per l'Automazione-Cedborsa S.p.A.\u201d e lavora all'automazione dei mercati di Borsa Italiana e all'avvio dei mercati italiani all'ingrosso e-MID e MTS.\nGli anni duemila.\nNel 2003 SIA sviluppa il sistema interbancario dei pagamenti in Romania, condizione per l'ingresso del Paese nell'Unione europea.\nNei primi anni 2000 SIA realizza e la gestisce la piattaforma tecnologica per il progetto STEP2, la prima ACH (Automated Clearing House) continentale per i pagamenti al dettaglio in Euro..\nNello stesso periodo SIA realizza la piattaforma RTGS (Real Time Gross Settlement System) per le banche centrali di Svezia, Norvegia, Egitto e Palestina.\nNel maggio del 2007 la fusione tra SIA e SSB d\u00e0 vita a SIA-SSB S.p.A., denominazione semplificata nel 2011 in SIA S.p.A..\nL'espansione nel mondo.\nNel 2012, in partnership con Colt, si aggiudica il bando di gara indetto dalla Banca Centrale Europea e ottiene la licenza di Network Service Provider per la realizzazione dell'infrastruttura di rete che collega a TARGET2-Securities (T2S) i depositari centrali (CSD), le banche centrali dell'Eurosistema e i principali gruppi bancari a livello europeo..\nUn anno pi\u00f9 tardi, con lo stesso partner, SIA vince il bando di gara indetto da Deutsche Bundesbank (che ha operato anche per conto di Banca d\u2019Italia, Banque de France e Banco de Espa\u00f1a) per realizzare l'infrastruttura di rete che collega le quattro banche centrali incaricate di gestire la piattaforma unica dell'Eurosistema per il regolamento dei pagamenti d'importo rilevante e delle transazioni in titoli..\nNel corso del 2013 SIA incorpora la controllata belga SiNSYS, societ\u00e0 operante nel processing delle carte di pagamento e acquisisce Emmecom, azienda italiana nel settore delle reti di telecomunicazioni fisse, mobili e satellitari.\nIn ambito dei mobile payments, nel corso del 2014, SIA lancia un servizio chiamato Jiffy per inviare e ricevere denaro in tempo reale ai propri contatti dallo smartphone.\nA fine 2014 SIA incorpora la controllata RA Computer e le attivit\u00e0 del Gateway dei pagamenti della controllata TSP. Dall'operazione discende il controllo diretto dell'istituto di pagamento PI4PAY (attivo dal luglio 2011).\nA gennaio 2016 SIA rileva il 69% di UBIQ, una startup nata nel 2012 da uno spin-off dell'Universit\u00e0 di Parma, specializzata nella progettazione e sviluppo di soluzioni tecnologiche innovative, in particolare nell'ambito delle promozioni, in cui opera con il marchio Ti Frutta.\nNell'aprile 2016, la Reserve Bank of New Zealand (RBNZ), la banca centrale neozelandese, sceglie SIA per sviluppare il nuovo sistema Real-Time Gross Settlement (RTGS) per realizzare il nuovo sistema interbancario nazionale dei pagamenti sostituendo l'Exchange Settlement Account System (ESAS).\nIl 1\u00ba agosto 2016, \u010cSOB, una delle pi\u00f9 grandi banche commerciali della Repubblica Ceca facente parte del Gruppo belga KBC, e SIA hanno lanciato il primo mobile wallet per pagamenti NFC in Repubblica Ceca che supporta i circuiti MasterCard e VISA.\nIl successivo 3 agosto, Unicredit Business Integrated Solutions (UBIS), societ\u00e0 del gruppo Unicredit, e SIA hanno firmato un accordo che prevede la cessione a quest\u2019ultima - per un corrispettivo di 500 milioni di euro - delle attivit\u00e0 di processing di circa 13,5 milioni di carte di pagamento e la gestione di 206.000 terminali POS e 12.000 ATM in Italia, Germania e Austria.\n. L\u2019operazione di acquisizione da parte di SIA si \u00e8 conclusa venerd\u00ec 23 dicembre 2016: l'accordo, efficace dal 1\u00ba gennaio 2017, prevede inoltre l\u2019outsourcing della durata di dieci anni al Gruppo SIA della fornitura di servizi di processing delle transazioni effettuate con carte di debito, credito e prepagate, e per la gestione dei POS e degli ATM.\nNella parte conclusiva del 2016 SIA si \u00e8 resa partecipe di alcune collaborazioni sul mercato dei pagamenti digitali: tra i principali progetti, SIA \u00e8 partner tecnologico del nuovo servizio Trenord che consente di pagare il biglietto del treno Malpensa Express avvicinando la carta contactless (di credito, di debito, prepagata) o lo smartphone con tecnologia NFC (Near Field Communication) a uno degli 8 tra tornelli e totem dedicati presenti nelle stazioni di Milano Cadorna, Milano Centrale, Porta Garibaldi e di Malpensa T1 e T2.\nSempre nello stesso periodo, si colloca la collaborazione tra American Express Italia e SIA per il lancio di un servizio completamente digitale e paperless che supporta la richiesta delle nuove carte di credito, attraverso sistemi di autenticazione e di firma digitale, in solamente tre fasi: registrazione, riconoscimento e sottoscrizione.\nDal 1\u00ba gennaio 2017 sono attive le societ\u00e0 P4cards S.r.l. e Pforcards GmbH: controllate al 100% da SIA, le due societ\u00e0 gestiscono circa 13,5 milioni di carte di pagamento, 206.000 terminali POS, 12.000 ATM e contano oltre 400 persone suddivise nelle sedi di Verona, Monaco di Baviera, Norimberga per P4cards e nella sede di Vienna per Pforcards.\nSuccessivamente, la Banca Centrale d\u2019Islanda (CBI) ha siglato un accordo con SIA per sviluppare il nuovo sistema Real-Time Gross Settlement (RTGS) e la nuova piattaforma di instant payments. Le infrastrutture tecnologiche sviluppate da SIA, operative dal 2018, sostituiscono le attuali soluzioni real-time della CBI operanti su mainframe e attive dal 2001. SIA si avvale di Perago, societ\u00e0 controllata al 100% con sede a Pretoria, specializzata in soluzioni per banche centrali. La Banca Centrale d\u2019Islanda gestisce tutti i pagamenti interbancari del paese. Nonostante la ridotta popolazione, registra significativi volumi giornalieri di transazioni che possono raggiungere un milione di pagamenti con picchi di 160.000 operazioni l\u2019ora.\nIl 25 maggio 2018, SIA e First Data Corporation hanno firmato un accordo per l\u2019acquisto delle attivit\u00e0 di First Data in alcuni paesi dell\u2019Europa centro e sud-orientale per 375 milioni di euro. \nL\u2019acquisizione da parte di SIA riguarda i servizi di processing e produzione carte, call center e back office relativi a 13,3 milioni di carte di pagamento, 1,4 miliardi di transazioni nonch\u00e9 la gestione di pi\u00f9 di 300.000 terminali POS e 6.500 ATM, principalmente in 7 paesi: Grecia, Croazia, Repubblica Ceca, Ungheria, Romania, Serbia e Slovacchia.\nA giugno 2018 realizza per Azienda Trasporti Milanesi la prima infrastruttura tecnologica in Italia che permette il pagamento contactless del biglietto della metropolitana di Milano, collegando tra loro tutti i pos installati nelle 113 stazioni.\nIl 29 novembre 2018 il Consiglio di Amministrazione di SIA, riunitosi sotto la Presidenza di Giuliano Asperti, ha nominato Nicola Cordone Amministratore Delegato della Societ\u00e0, dopo averlo cooptato come consigliere.\nNel 2019 SIA costruisce anche per ATAC la piattaforma tecnologica per il pagamento contactless del biglietto della metropolitana di Roma, con l'obiettivo di coprire entro la fine del 2019 anche le linee ferroviarie Roma-Lido, Roma-Viterbo e Roma-Giardinetti.\nIl 4 ottobre 2020 Nexi S.p.A. e SIA S.p.A. hanno annunciato di aver sottoscritto un \"memorandum of understanding\" avente a oggetto l\u2019integrazione dei due gruppi da realizzarsi tramite la fusione per incorporazione di SIA in Nexi.\nIl 16 dicembre 2021 sono stati sottoscritti l\u2019atto di Fusione di SIA in Nexi e tutti gli ulteriori accordi previsti nel contesto della fusione. Alle ore 23.59 del 31 dicembre 2021 \u00e8 divenuta efficace la fusione per incorporazione di SIA in Nexi.\nDati economici.\nNel 2020, il Gruppo SIA ha registrato ricavi consolidati pari a 748 milioni di euro, in aumento del 2% a/a, interamente su base organica, di cui circa il 50% generato da attivit\u00e0 ricorrenti. I ricavi mantengono, inoltre, una diversificazione geografica in linea con il 2019 con il 68% in Italia e 32% all\u2019estero.\nA livello di segmenti di mercato in cui opera il Gruppo SIA, al 31 dicembre 2020 sono stati ottenuti i seguenti risultati:\n- Card &amp; Merchant Solutions, che rappresenta il 67% dei ricavi complessivi generati dal Gruppo - suddivisi indicativamente tra attivit\u00e0 collegate ai servizi di issuing per il 64% e acquiring per il 36% - ha registrato ricavi pari a 499 milioni di euro in crescita del 2% rispetto al 2019, beneficiando dell\u2019aumento dei volumi di transazioni;\n- Digital Payment Solutions, che rappresenta il 21% dei ricavi complessivi del Gruppo, ha registrato ricavi pari a 155 milioni di euro, in aumento del 4% rispetto al 2019. Il segmento ha beneficiato dell\u2019andamento dei volumi gestiti, non impattati dalla contrazione economica legata al Covid-19, associati in particolare a PagoPA (+76% a/a) e ai clienti corporate (Telco, Utilities, Retailers) che utilizzano i servizi di Gateway per la ricezione dei pagamenti dei loro clienti (+8% a/a);\n- Capital Market &amp; Network Solutions, che rappresenta il 12% dei ricavi complessivi del Gruppo, ha registrato ricavi pari a 94 milioni di euro, con un aumento dell\u20191% rispetto al 2019 per effetto della crescita dei volumi gestiti nei servizi di Rete.\nNonostante la complessit\u00e0 dell\u2019attuale contesto, il Gruppo SIA pu\u00f2 contare su un modello di business diversificato e resiliente, grazie al 32% dei ricavi generati all\u2019estero e al 50% circa dei ricavi totali associati alla base installata (numero di POS e numero di carte gestite), a servizi a canone e alle attivit\u00e0 di sviluppo, quindi non direttamente impattati dalla dinamica dei volumi nel breve periodo.\nL\u2019EBITDA ha raggiunto i 285 milioni di euro, in crescita del 3% rispetto all\u2019anno precedente con un margine EBITDA al 38%.\nNel 2020, i costi ammontano a 463 milioni di euro con un incremento del 2% a/a dovuto a maggiori costi del personale sostenuti per crescita organica e ai costi operativi (+1% a/a) relativi ad adeguamenti normativi, allo sviluppo di nuove piattaforme tecnologiche e, in generale, all\u2019incremento della capacit\u00e0 di processing.\nGli investimenti ammontano a 93 milioni di euro sostanzialmente in linea con il 2019. L\u2019Indebitamento Finanziario Netto al 31 dicembre 2020 \u00e8 pari a 688 milioni di euro (2,4 volte l'EBITDA) rispetto agli 812 milioni di euro a fine 2019 (2,9 volte l'EBITDA), in significativo miglioramento grazie alla generazione di cassa del periodo.\nAzionisti.\nAll'inizio del mese di novembre 2019, Intesa Sanpaolo e Unicredit cedono le quote al soggetto FSIA Investimenti S.r.l. che in questo modo sale dal 49.48% al 57.5% mentre Cassa Depositi e Prestiti acquisisce le quote di F2i Reti Logiche S.r.l. e Orizzonte Infrastrutture Tecnologiche S.r.l. tramite il fondo CDP Equity diventando direttamente detentrice di una quota equivalente al 25,69% del capitale.\nPrincipali azionisti al 07 novembre 2019:\nPartecipazioni principali.\nPrincipali partecipazioni al 01 gennaio 2020:"}
{"id": "3377597", "revid": "278015", "url": "https://it.wikipedia.org/wiki?curid=3377597", "title": "Palazzo Castellesi-Giraud-Torlonia", "text": ""}
{"id": "3377599", "revid": "729019", "url": "https://it.wikipedia.org/wiki?curid=3377599", "title": "Metrotranvia di Volgograd", "text": "La metrotranvia di Volgograd (in russo \"Volgogradskij metrotram\") \u00e8 una linea metrotranviaria attiva a Volgograd, in Russia. Fu inaugurata il 5 novembre 1984 e ogni anno viene utilizzata da circa 50 milioni di passeggeri. La linea \u00e8 lunga 13,5\u00a0km, 10,2 dei quali in superficie, mentre i restanti 3,3 scorrono sotto il centro della citt\u00e0. La linea parte dalle periferia nord della citt\u00e0 e giunge, con un percorso parallelo al Volga, al centro della citt\u00e0. Vi sono diciannove fermate, alcune nei pressi dei pi\u00f9 importanti luoghi di Volgograd.\nStazioni.\nElenco delle stazioni da nord a sud:"}
{"id": "3377600", "revid": "287204", "url": "https://it.wikipedia.org/wiki?curid=3377600", "title": "Australian Open 1969 - Doppio femminile", "text": "Margaret Court e Judy Tegart Dalton hanno battuto in finale Rosemary Casals e Billie Jean King 6\u20134, 6\u20134."}
{"id": "3377606", "revid": "38870277", "url": "https://it.wikipedia.org/wiki?curid=3377606", "title": "Plan 9 from Bell Labs", "text": ""}
{"id": "3377612", "revid": "111871050", "url": "https://it.wikipedia.org/wiki?curid=3377612", "title": "Civran", "text": "I Civran furono una famiglia patrizia veneziana, annoverata fra le cosiddette \"Case Nuove\".\nStoria.\nSecondo la tradizione, i Civran si trasferirono a Venezia fin dall'epoca della sua fondazione, bench\u00e9 siano incerte le loro origini: talune fonti azzardano una loro possibile provenienza da Cervia. Alcuni riportano un Pietro Civran come uno degli elettori del primo doge, Paolo Lucio Anafesto. Nei primi secoli della sua storia, diedero alla citt\u00e0 lagunare antichi tribuni.\nPartiti da umili origini, \u00abfurono un tempo Vallesani, poi mercanti e patroni di navi\u00bb. Membri dell'antico \"Consilium\" cittadino, furono tra le famiglie ammesse al patriziato alla serrata del Maggior Consiglio, nel 1297. Nel 1753, un Benedetto Civran, \u00abProvveditore di Armata, cio\u00e8 Comandante dell'Armata sottile dipendente dall'allora Provveditore Generale da Mar Agostino Sagredo\u00bb, diede l'assalto, con due sole galere, a un bastimento di corsari tripolini armato di sedici cannoni, dandolo alle fiamme e liberando dieci schiavi cristiani (sette veneziani e tre napoletani). In riconoscimento di quest'atto di valore, il Senato concesse al suddetto Provveditore d'Armata Civran una speciale medaglia fatta coniare appositamente per l'occasione.\nAll'epoca della caduta della Serenissima, questo casato si trovava diviso in due differenti rami, \u00abche per distinguersi i primi portano nell'arma il cervo d'oro, a differenza dei secondi che lo portano d'argento\u00bb; il Governo imperiale austriaco riconobbe loro la patente di nobilt\u00e0 con Sovrana Risoluziona del 16 novembre 1817.\nLuoghi e architetture.\nVilla Civran a Cimpello di Fiume Veneto (Pordenone) oggi di propriet\u00e0 di GianCarla Civran."}
{"id": "3377613", "revid": "1305772", "url": "https://it.wikipedia.org/wiki?curid=3377613", "title": "This Is the Lazy", "text": "This Is the Lazy \u00e8 un album del gruppo j-rock giapponese Lazy, pubblicato nel 1978 per l'etichetta BMG.\nIl disco.\nRealizzato grazie all'interessamento della BMG, rimasta favorevolmente impressionata da un'esibizione televisiva del gruppo, \"This Is the Lazy\" si tradusse in un insuccesso dal punto di vista commerciale e caus\u00f2 alcuni dissidii tra il management e il gruppo, insoddisfatto del genere intrapreso e dell'immagine adottata."}
{"id": "3377614", "revid": "118947359", "url": "https://it.wikipedia.org/wiki?curid=3377614", "title": "I racconti del maresciallo (miniserie televisiva 1968)", "text": "I racconti del maresciallo \u00e8 una miniserie televisiva in sei puntate ispirata all'omonima raccolta di racconti polizieschi di Mario Soldati \"I racconti del maresciallo\". Lo stesso Soldati ne ha curato la sceneggiatura e la regia televisiva.\nLa \"fiction\" and\u00f2 in onda fra il 12 gennaio e il 23 febbraio 1968 sul canale della Rai Secondo Programma.\nIl ruolo principale del maresciallo Luigi \"Gigi\" Arnaudi era interpretato dall'attore Turi Ferro, coadiuvato dallo stesso autore Soldati nel ruolo di se stesso. Il personaggio del Maresciallo nell'originale letterario \u00e8 piemontese (e il cognome \u00e8 tipicamente piemontese), mentre nello sceneggiato televisivo \u00e8 un siciliano (come Turi Ferro) che si trova da molto tempo al Nord.\nNel 1984 fu realizzata un'altra serie, sempre su testi scritti da Mario Soldati, per la regia di suo figlio Giovanni; il protagonista era interpretato da Arnoldo Fo\u00e0.\nAltri interpreti sono stati:"}
{"id": "3377616", "revid": "516508", "url": "https://it.wikipedia.org/wiki?curid=3377616", "title": "Ecomarxismo", "text": ""}
{"id": "3377620", "revid": "287204", "url": "https://it.wikipedia.org/wiki?curid=3377620", "title": "Liebster Jesu, mein Verlangen", "text": "Liebster Jesu, mein Verlangen (in tedesco, \"Amato Ges\u00f9, mio desiderio\") BWV 32 \u00e8 una cantata di Johann Sebastian Bach.\nStoria.\nLa cantata \"Liebster Jesu, mein Verlangen\" venne composta da Bach a Lipsia alla fine del 1725 o nei primi giorni del 1726 e fu eseguita per la prima volta il 13 gennaio 1726, prima domenica dopo l'epifania. Il libretto \u00e8 di Georg Christian Lehms per i movimenti dal primo al quinto e di Paul Gerhardt per il sesto.\nStruttura.\nLa cantata \u00e8 scritta per soprano solista, basso solista, coro, violino I e II, oboe, viola e basso continuo ed \u00e8 suddivisa in sei movimenti:"}
{"id": "3377629", "revid": "74801", "url": "https://it.wikipedia.org/wiki?curid=3377629", "title": "Robert Clouse", "text": "Biografia.\nNato nello stato del Wisconsin, era completamente sordo.\nCome regista preferiva i film di arti marziali e diresse Bruce Lee. Ebbe una candidatura ai Premi Oscar 1965 per miglior cortometraggio per il film \"The Legend of Jimmy Blue Eyes\" e due anni prima per il cortometraggio \"The Cadillac\"."}
{"id": "3377634", "revid": "174925", "url": "https://it.wikipedia.org/wiki?curid=3377634", "title": "Lingua istro-rumena", "text": ""}
{"id": "3377635", "revid": "1543377", "url": "https://it.wikipedia.org/wiki?curid=3377635", "title": "Savenca", "text": "Il Savenca \u00e8 un torrente del Piemonte, affluente in destra idrografica del Chiusella. Il suo corso si sviluppa interamente nel territorio della Provincia di Torino; il perimetro del suo bacino \u00e8 29\u00a0km.\nPercorso.\nNasce in comune di Castelnuovo Nigra nella conca compresa tra la Cima di Pal (2949\u00a0m), la Costa Bordevolo e la Cima la Rubbia (2426\u00a0m). Orientato in modo abbastanza uniforme per tutto il suo corso da nord-ovest verso sud-est bagna l'omonima breve vallata alpina facendo per un buon tratto da confine tra il comune di Castelnuovo Nigra e le frazioni montane di Castellamonte, Lugnacco e Vistrorio. Poco a valle di un piccolo santuario dedicato a Santa Maria Maddalena lambisce il territorio comunale di Rueglio e infine, transitato a nord-est del capoluogo di Issiglio, si getta nel Chiusella a quota 466\u00a0m, al confine tra Issiglio e Vistrorio."}
{"id": "3377636", "revid": "1504506", "url": "https://it.wikipedia.org/wiki?curid=3377636", "title": "Marchione d'Ivrea", "text": ""}
{"id": "3377640", "revid": "178076", "url": "https://it.wikipedia.org/wiki?curid=3377640", "title": "Savenca (torrente)", "text": ""}
{"id": "3377641", "revid": "767487", "url": "https://it.wikipedia.org/wiki?curid=3377641", "title": "Ho sognato troppo l'altra notte?", "text": "Ho sognato troppo l'altra notte? \u00e8 il secondo album da solista del cantante pop italiano Mauro Ermanno Giovanardi, pubblicato il 16 febbraio 2011 dall'etichetta discografica Sony.\nIl disco \u00e8 stato pubblicato in occasione della partecipazione dell'artista al Festival di Sanremo 2011 con il brano \"Io confesso\", in collaborazione con Matteo Curallo, ricomponendo cos\u00ec per l'occasione i La Crus, con il soprano Susanna Rigacci e la direzione d'orchestra di Fabio Gurian.\nAltre collaborazioni presenti sono quelle con Violante Placido e Syria."}
{"id": "3377642", "revid": "486946", "url": "https://it.wikipedia.org/wiki?curid=3377642", "title": "Marchesato di Ivrea", "text": ""}
{"id": "3377643", "revid": "38120", "url": "https://it.wikipedia.org/wiki?curid=3377643", "title": "This is the Lazy", "text": ""}
{"id": "3377645", "revid": "1354930", "url": "https://it.wikipedia.org/wiki?curid=3377645", "title": "Liegi-Bastogne-Liegi 2004", "text": "La Liegi-Bastogne-Liegi 2004, novantesima edizione della corsa e valida come prova della Coppa del mondo di ciclismo su strada 2004, fu disputata il 25 aprile 2004, per un percorso totale di 258,5\u00a0km. Fu vinta dall'italiano Davide Rebellin, al traguardo con il tempo di 6h20'09\" alla media di 40.8\u00a0km/h.\nPartenza a Liegi con 193 corridori di cui 132 portarono a termine il percorso."}
{"id": "3377649", "revid": "101205570", "url": "https://it.wikipedia.org/wiki?curid=3377649", "title": "Rolly Benvenuti", "text": "Biografia.\nBenvenuti gioc\u00f2 per tutta la sua carriera nell'HC Bolzano, di cui fu capitano dal 1976 al 1980. Coi biancorossi vinse quattro scudetti: 1972-73, 1976-77, 1977-78 e 1978-79.\nGioc\u00f2 anche con la maglia della Nazionale italiana, dove esord\u00ec diciannovenne, il 30 novembre 1969 in un'amichevole giocata ad Ortisei contro la , mettendo a segno anche una rete. La sua ultima presenza in azzurro fu il 5 marzo 1978.\nAttorno al 2010 commentava gli incontri di hockey su ghiaccio per la RAI, dove offriva il commento tecnico accanto ai cronisti Stefano Bizzotto, Barnaba Ungaro e Gianfranco Benincasa."}
{"id": "3377650", "revid": "767487", "url": "https://it.wikipedia.org/wiki?curid=3377650", "title": "Allein zu dir, Herr Jesu Christ", "text": "Allein zu dir, Herr Jesu Christ (in tedesco, \"Solo a te, Signore Ges\u00f9 Cristo\") BWV 33 \u00e8 una cantata di Johann Sebastian Bach.\nStoria.\nLa cantata \"Allein zu dir, Herr Jesu Christ\" venne composta da Bach a Lipsia nel 1724 e fu eseguita per la prima volta il 3 settembre dello stesso anno in occasione della XIII domenica dopo la Trinit\u00e0. Il libretto \u00e8 di Konrad Hubert per il primo e per l'ultimo movimento, mentre \u00e8 di autore sconosciuto per i rimanenti.\nIl tema \"Allein zu dir, Herr Jesu Christ\" \u00e8 di autore sconosciuto. Venne citato per la prima volta a Wittenberg in una pubblicazione del 1541 e fu utilizzato parecchie volte al tempo di Bach, ad esempio da Sethus Calvisius e Michael Praetorius.\nStruttura.\nLa cantata \u00e8 scritta per contralto solista, tenore solista, basso solista, coro, violino I e II, oboe I e II, viola, organo e basso continuo ed \u00e8 suddivisa in sei movimenti:"}
{"id": "3377652", "revid": "16758", "url": "https://it.wikipedia.org/wiki?curid=3377652", "title": "Rolando Benvenuti", "text": ""}
{"id": "3377657", "revid": "486946", "url": "https://it.wikipedia.org/wiki?curid=3377657", "title": "Liberty Seguros", "text": ""}
{"id": "3377658", "revid": "125607520", "url": "https://it.wikipedia.org/wiki?curid=3377658", "title": "Allahu Akbar (inno)", "text": "Allahu Akbar (in arabo: \"Dio \u00e8 il pi\u00f9 grande\") era l'inno nazionale adottato dalla Libia dopo il colpo di stato realizzato da Mu\u02bfammar Gheddafi nel 1969, rimasto nell'uso ufficiale fino alla Prima guerra civile in Libia che, nel 2011, ne ha distrutto il precedente assetto istituzionale e ha portato alla deposizione e alla morte dello stesso capo di stato.\n\u00c8 un brano scritto in Marocco che divenne popolare in Egitto e Siria durante la Crisi di Suez del 1956.\nDal 1\u00ba settembre 1969 fu inno della Libia: rappresentava le idee del panarabismo nasseriano diffuse tra i colonnelli che portarono al potere Gheddafi.\nL'inno aveva sostituito il precedente \"Libia, Libia, Libia\" che era stato in uso nel Regno di Libia dal 1951 al 1969 e che \u00e8 ritornato in auge come inno ufficiale dopo la guerra civile nel 2011."}
{"id": "3377660", "revid": "124746714", "url": "https://it.wikipedia.org/wiki?curid=3377660", "title": "Carsten Ball", "text": "Raggiunge il suo best ranking in singolare il 26 luglio 2010 con la 108\u00aa posizione; mentre nel doppio divenne, il 26 ottobre 2009, il 54\u00ba del ranking ATP.\nIn carriera in singolare, \u00e8 riuscito a conquistare un torneo challenger e cinque tornei del circuito futures. Ha raggiunto nel 2009 la finale nel LA Tennis Open 2009, dove venne sconfitto da Sam Querrey con il punteggio di 6-4, 3-6, 6-1. In doppio, invece, ha conquistato la vittoria nell'Hall of Fame Tennis Championships 2010 a Newport in coppia con il connazionale Chris Guccione sconfiggendo il messicano Santiago Gonz\u00e1lez e lo statunitense Travis Rettenmaier; ha ottenuto la vittoria finale anche in dieci tornei del circuito challenger e dodici tornei del circuito futures."}
{"id": "3377664", "revid": "772609", "url": "https://it.wikipedia.org/wiki?curid=3377664", "title": "Regina dei cieli", "text": "Regina dei cieli \u00e8 uno dei titoli che nell'antichit\u00e0 vennero attribuiti a numerose divinit\u00e0 femminili nel Vicino Oriente e nel bacino del Mediterraneo. Le forme ed il contesto di questo tipo di venerazione furono vari. In particolare si possono ricordare tra le varie divinit\u00e0 che assunsero questo titolo: Anat, Iside, Inanna, Astarte e Asherah (come attesta il profeta Geremia nella Bibbia). Nella pi\u00f9 tarda religione greca fu Era ad attribuirsi questo titolo (un altro suo attributo era che il cielo stellato era il volto di Era) e quindi presso la religione romana, dalla sua corrispondente Giunone. Nella religione norrena la regina del cielo fu Frigg. \nNel Cattolicesimo romano il titolo di regina dei cieli venne quindi ereditato da Maria Regina. "}
{"id": "3377666", "revid": "1318658", "url": "https://it.wikipedia.org/wiki?curid=3377666", "title": "Nika (premio)", "text": "Il Nika \u00e8 un riconoscimento annuale dell'Accademia russa delle scienze e del cinema. \nStoria.\nFu ideato nel 1987 da Yuli Gusman. \nIl nome del premio prende spunto dalla dea della vittoria Nike.\nNella prima edizione le categorie premiate erano film, regista, attore, attrice, attore/attrice non protagonista, sceneggiatura, fotografia, costumi, effetti sonori, musica, documentario, film di animazione e produttore pi\u00f9 un premio alla carriera; con gli anni sono state introdotte anche le categorie \"miglior film della zona CSI e Baltico\", \"scoperta dell'anno\", \"premio speciale della giuria\" ed \u00e8 stata effettuata la divisione \"miglior attore non protagonista\" - \"migliore attrice non protagonista\"."}
{"id": "3377667", "revid": "181699", "url": "https://it.wikipedia.org/wiki?curid=3377667", "title": "Battaglia di Nieuport", "text": ""}
{"id": "3377672", "revid": "203463", "url": "https://it.wikipedia.org/wiki?curid=3377672", "title": "Grigorij Levenfisch", "text": ""}
{"id": "3377680", "revid": "729019", "url": "https://it.wikipedia.org/wiki?curid=3377680", "title": "Alex Sherman", "text": "Milita nella New Japan Pro-Wrestling con il ring name di Alex Koslov.\nCarriera.\nSherman \u00e8 stato allenato da Jesse Hernandez e fece il suo debutto il 23 maggio 2003 a Covina, in California sotto il nome di Alex Pincheck contro Kid Karnage. Fino al 2006, lavor\u00f2 nelle promotion della costa est degli Stati Uniti. Nel 2005, lavor\u00f2 anche in Messico dove fece esperienza in CMLL. L'11 giugno 2006 vinse il suo primo titolo, l'NWA British Commonwealth Heavyweight Championship a Santa Monica, sconfiggendo Karl Anderson. Lo perde dopo circa un mese contro Justin White.\nNel 2008, partecip\u00f2 all'annuale ECWA Super 8 Tournament. Sconfisse Shannon Moore al primo turno, successivamente ebbe la meglio su Chase Del Monte ma poi perse contro Aden Chambers in finale.\nConsejo Mundial de Lucha Libre (2006-2008).\nNell'agosto 2006, Koslov inizi\u00f2 a lavorare in Messico come heel. Koslov scrisse la storia quando fu il primo russo a combattere nell'Arena Coliseo in 72 anni di storia della federazione. Partecip\u00f2 al Leyenda of The Plata tournament ma venne eliminato ai quarti di finale da Mistico. Nel novembre 2006, vinse un torneo a 8 uomini e divent\u00f2 primo sfidante per il World Middleweight Championship ma perse contro il campione Averno.\nTotal Nonstop Action Wrestling (2008).\nNel 2008 le relazioni fra la CMLL e la Total Nonstop Action Wrestling (TNA) ebbe come conseguenza la partecipazione di Koslov al World X Cup tournament. Koslov faceva parte del Team International. Nelle apparizioni pre torneo, sconfisse Curry Man ma venne sconfitto dal capitano del Team USA Kaz. Nel torneo, Koslov venne sconfitto quasi subito da Rey Bucanero, rappresentante del Team Mexico. Al PPV Victory Road, Koslov prese parte alla battle royal dei quattro team (USA, International, Mexico e Canada). Elimin\u00f2 dalla rissa Ultimo Guerrero e Chris Sabin prima di essere eliminato da Masato Yoshino. Il Team International si classific\u00f2 ultimo nel torneo. Dopo ci\u00f2, Koslov fece ritorno in Messico.\nAsistencia Asesor\u00eda y Administraci\u00f3n (2008-2010).\nKoslov approd\u00f2 in Asistencia Asesor\u00eda y Administraci\u00f3n (AAA) poich\u00e9 non contento del trattamento ricevuto dalla CMLL.\nIl 20 marzo 2009, si qualifica per un torneo che avrebbe decretato il primo AAA Cruiserweight Champion. Nel primo round, Koslov sconfisse Rocky Romero. Nella semi finale, Koslov Nicho el Millonario e in finale sconfisse in un triple treath match Extreme Tiger e Alan Stone diventando il primo AAA Cruiserweight Champion. Perse il titolo 23 giorni dopo in favore di Extreme Tiger. Il 21 agosto 2009, Koslov rivinse il titolo sconfiggendo in un five-way match Extreme Tiger, Jack Evans, Teddy Hart e Rocky Romero. Alex Koslov's run with the Cruiserweight title only lasted 23 days as he lost to Extreme Tiger at Triplemania XVII on June 13, 2009.[25] Following the title loss Koslov turned Rudo attacking his D-Generation-Mex partners after a match. On August 21, 2009 Koslov regained the Cruiserweight championship by winning a five-way elimination match at the 2009 Verano de Esc\u00e1ndalo defeating Extreme Tiger, Jack Evans, Teddy Hart and Rocky Romero. Perder\u00e0 il titolo circa un mese dopo in favore di Extreme Tiger.\nRing of Honor (2009-2010; 2013).\nNell'aprile 2009, Koslov fece delle apparizioni per la Ring of Honor. Il 3 aprile 2009, venne sconfitto da Bryan Danielson. Il giorno successivo, venne sconfitto da Roderick Strong. Nel mese di dicembre, perse insieme a Davey Richards e Eddie Edwards in un six-man tag team match contro i Briscoe Brothers e Rocky Romero. Con quest'ultimo lotta un rematch in singolo il 26 marzo 2010, riuscendo a vincere.\nCuriosamente, tre anni dopo, Koslov e Romero tornano nella ROH come un Tag Team, perdendo il loro match di debutto contro Davey Richards e Eddie Edwards. Il giorno dopo, sfidano Bobby Fish e Kyle O'Reilly per i titoli di coppia ma perdono. Tuttavia, con il loro ritorno il 27 luglio, sconfiggono Fish e O'Reilly, conquistando i ROH World Tag Team Championship. Dopo appena una settimana, perdono le corone contro gli American Wolves, Davey Richards ed Eddie Edwards.\nWWE.\nFlorida Championship Wrestling (2010 - 2012).\nIl 27 agosto 2010, nell'episodio di SmackDown!, combatte contro Alberto Del Rio, perdendo. Poco dopo giunge la notizia che Koslov \u00e8 stato messo sotto contratto di sviluppo con il nome di Peter Orlov e viene mandato in FCW. Fa il suo debutto il 20 novembre 2010 perdendo contro Bo Rotundo. Il 28 novembre, Peter Orlov e AJ vengono sconfitti da Lucky Cannon e Naomi. Si fa spesso accompagnare sul ring da James Bronson, che lo assiste a bordo ring. Il 9 gennaio, perde per squalifica contro Lucky Cannon proprio per interferenza di Bronson. Il 31 gennaio, viene sconfitto da Roman Leakee. A fine match, Bronson attacca Leakee ma \u00e8 lo stesso Orlov a fermare la sua bodyguard. Il 12 febbraio, Orlov viene sconfitto da Richie Steamboat, nonostante l'interferenza di James Bronson in suo favore. Nei tapings FCW del 14 aprile, Peter Orlov perde un tag team match in coppia con Brad Maddox contro Hunico &amp; Epico. Il 4 giugno, all'FCW Port Charlotte Show, Peter Orlov vince un 6-man tag team match insieme a Jinder Mahal e James Bronson contro Donny Marlow, Tito Colon e Rodney Thomas. Nei tapings del 30 giugno, perde un match contro Donny Marlow. Il 16 luglio, all'FCW Summer SlamaRama, Peter Orlov ha la meglio sul vincitore di Tough Enough Andy Leavine. Nei tapings del 1\u00ba settembre, Orlov perde contro Calvin Raines. Tre settimane dopo, perde un altro match, stavolta contro Abraham Washington. Al Tampa Show di novembre, Orlov batte Jason Jordan ma nei tapings del 17 novembre, perde contro Mike Dalton. Nel primo show del 2012, Orlov prende parte ad un 8-man tag team match in squadra con Colin Cassady, Nick Rogers e Corey Graves perdendo contro la squadra opposta formata da Dante Dash, Marcus Owens, Kevin Hackman e Jason Jordan.\nNella giornata del 3 febbraio 2012, viene ufficializzato il licenziamento del wrestler Peter Orlov.\nNew Japan Pro Wrestling.\nDopo il licenziamento dalla WWE, Sharman torna ad usare il ring name di Alex Koslov. Combatte il 17 marzo, ad un evento della Pro Wrestling Guerrilla, dove perde contro Kyle O'Reilly. Poi passa alla New Japan Pro-Wrestling, dove esordisce battendo Taka Michinoku. Successivamente, batte anche Hiromu Takahashi e Jado. Il 1\u00ba giugno, perde contro Ryusuke Taguchi e il giorno dopo, contro Brian Kendrick. Si riscatta, battendo Daisuke Sasaki e Tiger Mask IV, ma perde contro Low Ki. Il 10 giugno, vince un 6-man tag team match insieme a Rocky Romero e Brian Kendrick contro BUSHI, KUSHIDA e Hiromu Takahashi. Il 7 luglio, Koslov, Low Ki e Rocky Romero battono BUSHI, Jushin Liger e Tiger Mask mentre il giorno dopo perde un 8-man tag team match insieme a Romero Gedo e Jado contro Liger, Maximo, KUSHIDA e Tiger Mask. L'11 luglio, Koslov, Romero e YOSHI-HASHI perdono contro Liger, Tiger Mask e Tetsuya Naito, e Koslov viene sconfitto anche due giorni dopo insieme a Gedo, Low Ki e Romero contro Liger, Tiger Mask, Prince Devitt e Ryusuke Taguchi. Il 22 luglio, Romero e Koslov sconfiggono Liger e Tiger Mask conquistando l'IWGP Junior Heavyweight Tag Team Championship. Dopo averli persi contro Alex Shelley e Kushida, li riconquistano il 3 maggio 2013.\nTitoli e riconoscimenti.\nAsistencia Asesor\u00eda y Administraci\u00f3n\nNWA UK Hammerlock\nNew Japan Pro-Wrestling\nRing of Honor\nPro Wrestling Illustrated"}
{"id": "3377685", "revid": "210951", "url": "https://it.wikipedia.org/wiki?curid=3377685", "title": "Regina del cielo", "text": ""}
{"id": "3377686", "revid": "174925", "url": "https://it.wikipedia.org/wiki?curid=3377686", "title": "Contea di Acqui", "text": ""}
{"id": "3377689", "revid": "715388", "url": "https://it.wikipedia.org/wiki?curid=3377689", "title": "Australian Open 1969 - Doppio misto", "text": "Margaret Court con Marty Riessen e Ann Haydon Jones con Fred Stolle hanno condiviso il titolo in quanto la finale non fu mai giocata a causa del maltempo."}
{"id": "3377692", "revid": "115128942", "url": "https://it.wikipedia.org/wiki?curid=3377692", "title": "APK (formato di file)", "text": "L'estensione APK indica un file Android Package. Questo formato di file, una variante del formato .JAR, \u00e8 utilizzato per la distribuzione e l'installazione di componenti in dotazione sulla piattaforma per dispositivi mobili Android.\nUn file APK \u00e8 un archivio che contiene in genere le seguenti cartelle:\ne file:\nI file .apk possono essere aperti e ispezionati utilizzando strumenti archivio comuni come zArchiver(per Android), X-Plore (in smartphone Android o Symbian), xArchiver (GNU/Linux), 7-Zip, Winzip, WinRAR e Ark.\nIl tipo MIME per .apk \u00e8 \"application/vnd.android.package-archive\"."}
{"id": "3377693", "revid": "124808", "url": "https://it.wikipedia.org/wiki?curid=3377693", "title": "Viaggio Italiano", "text": ""}
{"id": "3377702", "revid": "547992", "url": "https://it.wikipedia.org/wiki?curid=3377702", "title": "Coppa delle Alpi 1976", "text": "La Coppa delle Alpi 1976 \u00e8 stata la sedicesima edizione del torneo. Vi hanno partecipato le squadre del campionato francese e svizzero.\nAd aggiudicarsi la competizione fu il per la seconda volta di seguito. Vinse per 2-1 la finale disputata contro i francesi del .\nPrima Fase.\nGruppo A.\nClassifica.\nLe squadre appartenenti alla stessa nazione non si sono scontrate. La vittoria con pi\u00f9 di tre reti assegnava un punto supplementare.\nGruppo B.\nClassifica.\nLe squadre appartenenti alla stessa nazione non si sono scontrate. La vittoria con pi\u00f9 di tre reti assegnava un punto supplementare."}
{"id": "3377705", "revid": "287204", "url": "https://it.wikipedia.org/wiki?curid=3377705", "title": "5348 Kennoguchi", "text": "5348 Kennoguchi \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 2,7946272\u00a0UA e da un'eccentricit\u00e0 di 0,1697315, inclinata di 7,06403\u00b0 rispetto all'eclittica.\nL'asteroide \u00e8 dedicato all'alpinista giapponese Ken Noguchi che, scalando all'et\u00e0 di 26 anni l'Everest, divenne nel 1999 il pi\u00f9 giovane alpinista ad aver scalato le maggiori cime dei sette continenti."}
{"id": "3377706", "revid": "1305887", "url": "https://it.wikipedia.org/wiki?curid=3377706", "title": "Scott Lobdell", "text": ""}
{"id": "3377715", "revid": "1047299", "url": "https://it.wikipedia.org/wiki?curid=3377715", "title": "Tossiemia (igienismo)", "text": "La tossiemia, nel campo della medicina naturista o igienista, \u00e8 un termine utilizzato a cominciare dalla fine del XX secolo dal dott. John Henry Tilden (1851-1940), il quale venne a basare tutta la sua teoria della malattia/salute, esposta nel sua opera maestra, un libriccino intitolato \"Tossiemia - Causa primaria di malattia\".\nTilden considera come origine della malattia l'accumulo di \"tossine\" nell'organismo, dove la comparsa di sintomi di malattia, secondo lui, non sarebbe altro che la conseguenza ultima di questa presunta \"intossicazione\" eccessiva.\nLa produzione di tossine \u00e8 un fenomeno naturale risultante da diverse funzioni metaboliche.\nHerbert M. Shelton aggiunge (nel libretto \"Introduzione all'Igiene Naturale\"), che esiste un'altra forma di tossine, che sono di origine esogena, dato che entrano nel corpo dall'esterno (attraverso: bocca, polmoni, pelle, mucosa e iniezioni). In questi casi la tossiemia (assorbita cos\u00ec dall'esterno) \u00e8 chiamata \"tossiemia assorbente\". Pi\u00f9 il corpo \u00e9 appesantito da tossine, meno riesce a svolgere le proprie funzioni (anche quelle di eliminazione), quindi una tossiemia porta verso un'altra tossiemia. \nIn condizioni ideali, queste tossine vengono eliminate dagli organi emuntori (pelle, polmoni, fegato, reni, intestino). Finch\u00e9 le tossine, presenti nell'organismo, restano nei limiti delle capacit\u00e0 di eliminazione di questi organi e, quindi, la loro quantit\u00e0 rimane bassa, facciamo esperienza di uno stato di salute buono.\nSecondo Tilden, diversi fattori \u2013 fisici (dovuti all'ambiente, allo stile di vita, all'alimentazione), psicologici (stress) o emozionali \u2013 condurrebbero a una perdita della capacit\u00e0 di smaltimento dell'organismo, e di conseguenza all'accumulo di tossine. Queste, perturbando sempre pi\u00f9 le funzioni organiche, condurrebbero a suo dire alla comparsa di sintomi.\nTilden ritiene dunque importante una modifica profonda dello stile di vita."}
{"id": "3377718", "revid": "287204", "url": "https://it.wikipedia.org/wiki?curid=3377718", "title": "Coppa delle Alpi 1967", "text": "La Coppa delle Alpi 1967 \u00e8 stata la settima edizione del torneo a cui hanno partecipato le squadre dei campionati italiano, svizzero e (per la prima volta) tedesco occidentale.\nA vincere la coppa fu l'Eintracht Francoforte, che ottenne il primo posto in classifica con 4 vittorie ed 1 pareggio."}
{"id": "3377720", "revid": "287204", "url": "https://it.wikipedia.org/wiki?curid=3377720", "title": "Jim Shooter", "text": ""}
{"id": "3377725", "revid": "124123", "url": "https://it.wikipedia.org/wiki?curid=3377725", "title": "Salvador Larroca", "text": ""}
{"id": "3377730", "revid": "536159", "url": "https://it.wikipedia.org/wiki?curid=3377730", "title": "Cathay Pacific Airlines", "text": ""}
{"id": "3377731", "revid": "1534511", "url": "https://it.wikipedia.org/wiki?curid=3377731", "title": "Francesco Artibani", "text": ""}
{"id": "3377732", "revid": "46291", "url": "https://it.wikipedia.org/wiki?curid=3377732", "title": "Corynopuntia guccinii", "text": "Corynopuntia guccinii \u00e8 una pianta della famiglia delle Cactacee, originaria dello stato messicano di Coahuila.\nL'epiteto specifico \u00e8 un omaggio al cantautore Francesco Guccini.\nDescrizione.\nSi tratta di una pianta con articoli clavati, che forma gruppi di oltre 4 metri di diametro e oltre 30\u00a0cm d'altezza. La pi\u00f9 grande \"Corynopuntia\" del nord-est del Messico, che sviluppa fiori rossi a gola gialla"}
{"id": "3377735", "revid": "124123", "url": "https://it.wikipedia.org/wiki?curid=3377735", "title": "Ron Marz", "text": ""}
{"id": "3377736", "revid": "767487", "url": "https://it.wikipedia.org/wiki?curid=3377736", "title": "Hudson HuC6280", "text": "L'Hudson HuC6280 \u00e8 un microprocessore ad 8 bit prodotto dalla societ\u00e0 giapponese Hudson Soft come evoluzione del WDC 65C02. Il suo impiego pi\u00f9 rilevante fu come CPU della console TurboGrafx-16 (venduta in Giappone come PC Engine), prodotta da Hudson Soft in collaborazione con NEC.\nDescrizione.\nL'HuC6280 \u00e8 basato su un core 65C02, una versione in tecnologia CMOS del noto MOS 6502 prodotta da Western Design Center, con alcune nuove istruzioni e delle periferiche aggiunte, come un controller per interrupt, un'unit\u00e0 di gestione della memoria (MMU), un temporizzatore, una porta parallela ad 8 bit ed un generatore sonoro programmabile. Il processore opera a 2 velocit\u00e0, 1,7897725 e 7,15909 MHz.\nMappatura della memoria.\nL'HuC6280 ha uno spazio fisico di indirizzi di 2 MB ed uno spazio logico di 64 KB (la quantit\u00e0 di memoria visibile ad un'applicazione). Per accedere all'intero spazio di memoria la CPU utilizza la MMU che divide lo spazio di memoria in segmenti (o pagine) di 8 KB l'uno. Lo spazio logico di indirizzamento \u00e8 diviso nel seguente modo:\n pagina 0 -&gt; $0000-$1FFF\n pagina 1 -&gt; $2000-$3FFF\n pagina 2 -&gt; $4000-$5FFF\n pagina 3 -&gt; $6000-$7FFF\n pagina 4 -&gt; $8000-$9FFF\n pagina 5 -&gt; $A000-$BFFF\n pagina 6 -&gt; $C000-$DFFF\n pagina 7 -&gt; $E000-$FFFF\nOgni segmento di 8 KB \u00e8 associato ad un registro ad 8 bit (MPR0-7) che contiene l'indirizzo della memoria fisica da mappare nel segmento. Per accedere a questi registri sono usate 2 istruzioni speciali: codice_1, che trasferisce il contenuto dell'accumulatore nel registro MPR (0-7), e codice_2, che esegue l'operazione inversa.\nIl generatore sonoro.\nIl generatore sonoro programmabile fornisce 6 canali audio che possono essere combinati fra loro per fornire alcune caratteristiche avanzate:\nIl generatore tratta forme d'onda a 32 byte con campionamento a 5 bit. La sintesi FM permette di generare suoni molto pi\u00f9 elaborati, alterando il campione secondo un motivo specifico. Il generatore di rumore bianco \u00e8 usato per simulare strumenti a percussione ed effetti quali esplosioni.\nOgni canale pu\u00f2 essere impostato singolarmente per lavorare in modalit\u00e0 \"D/A diretta\" in cui il programmatore pu\u00f2 inviare i dati direttamente al mixer cos\u00ec da far generare motivi sonori pi\u00f9 complessi. Tale compito per\u00f2 comporta un aumento dei calcoli da far gestire alla CPU."}
{"id": "3377740", "revid": "775372", "url": "https://it.wikipedia.org/wiki?curid=3377740", "title": "Primi ministri della Libia", "text": "La carica di Primo ministro \u00e8 stata presente in Libia dal 1951 al 1977, quando fu abolita per venire sostituita dalla carica di segretario generale del Comitato generale popolare di Libia. Dopo la caduta del regime di Gaddafi nell'anno 2011, il titolo di primo ministro di Libia \u00e8 stato ripristinato.\nGran Giamahiria Araba Libica Popolare Socialista (1977-2011).\nA seguito della caduta di Tripoli e la presa del potere del Consiglio nazionale di transizione, durante la guerra civile, Mahumudi fugge in Tunisia."}
{"id": "3377741", "revid": "124365700", "url": "https://it.wikipedia.org/wiki?curid=3377741", "title": "Dave Cockrum", "text": ""}
{"id": "3377745", "revid": "12290", "url": "https://it.wikipedia.org/wiki?curid=3377745", "title": "Mike Sekowsky", "text": ""}
{"id": "3377747", "revid": "339392", "url": "https://it.wikipedia.org/wiki?curid=3377747", "title": "John Romita, Jr.", "text": ""}
{"id": "3377748", "revid": "114764081", "url": "https://it.wikipedia.org/wiki?curid=3377748", "title": "Tirso (bastone)", "text": "Il sacro Tirso era un bastone rituale attribuito al dio greco Dioniso e ai seguaci del suo culto, satiri e menadi. Di legno vario, ma pi\u00f9 spesso di corniolo o formato da una grossa asta di ferula, era sormontato da una pigna ed attorno ad esso erano avviluppati edera e pampini di vite. A volte vi erano annodate anche bende di lana, simbolo di consacrazione. Il simbolismo legato a questo strumento \u00e8 chiaramente fallico, tanto pi\u00f9 che ad esempio ne \"Le Baccanti\" di Euripide viene affermato che da esso scaturiva miele; esso quindi rappresenta la forza vitale del dio che viene instillata nella vegetazione, negli animali e negli uomini."}
{"id": "3377750", "revid": "1543377", "url": "https://it.wikipedia.org/wiki?curid=3377750", "title": "WDC 65C02", "text": "Il WDC 65C02 \u00e8 un microprocessore ad 8 bit prodotto nel 1982 da Western Design Center (WDC) come evoluzione in tecnologia CMOS del popolare 6502 di MOS Technology, realizzato in tecnologia NMOS. Il processore, nel corso degli anni, \u00e8 stato prodotto su licenza anche da National Cash Register (NCR), GTE, Rockwell, Synertek e Sanyo.\nIl 65C02 fu progettato da Bill Mensch dopo che questi lasci\u00f2 MOS Technology nel 1976 per fondare WDC (1978). Attualmente il chip continua ad essere prodotto e venduto da WDC.\nInformazioni generali.\nIl nome completo del processore \u00e8 W65C02S: la lettera \"W\" indica il produttore (WDC); la lettera \"C\" indica che il processore \u00e8 una versione CMOS del 6502; la lettera \"S\" indica che il componente ha un core completamente statico, ossia che il clock principale pu\u00f2 essere rallentato indefinitamente fino a fermarlo completamente, sia nello stato alto che in quello basso.\nIl W65C02S ha un'architettura interna ad 8 bit e pu\u00f2 indirizzare fino a 65.536 locazioni di memoria (spazio di indirizzamento a 16 bit). Grazie alla \"die\" di dimensioni ridotte ed al set di istruzioni di lunghezza variabile, il processore \u00e8 indicato per applicazioni di tipo SoC (\"System on a Chip\").\nWDC fornisce anche il sorgente Verilog del core del 65C02 per la programmazione di integrati ASIC e FPGA.\nDifferenze rispetto al 6502.\nIstruzioni.\nIl 65C02 condivide con il suo predecessore l'architettura ad 8 bit delle istruzioni e l'indirizzamento della memoria a 16 bit aggiungendo per\u00f2 alcune migliorie, tra cui gli opcode per inserire e togliere dallo stack i registri \"X\" e \"Y\". Gli opcode non definiti presenti nel set di istruzioni del 6502 sono stati convertiti in operazioni codice_3 (\"NO Operation\"), di lunghezza diversa.\nIl 65C02 risolve anche il bug sull'istruzione di salto indiretto codice_4 che affligge il 6502: tale istruzione non funziona correttamente se il byte basso dell'indirizzo contiene il valore $FF (quindi con tutti gli indirizzi $xxFF). L'istruzione \u00e8 stata migliorata ampliandola con il supporto al registro X (codice_5) permettendo l'implementazione di una semplice tabella di salti.\nIl 65C02 introduce anche istruzioni per la manipolazione dei singoli bit (codice_6, codice_7, codice_8 and codice_9), la cui assenza nel 6502 ha limitato la diffusione di software quali quelli per la compressione dei dati.\nRegistro di stato.\nAltri problemi del 6502 risolti nella versione CMOS di WDC sono quelli relativi al registro di stato, che contiene 8 singoli \"flag\" che possono essere impostati a 1 oppure a 0. Tali impostazioni possono avvenire sia come risultato di un'operazione aritmetica o di manipolazione dei bit sia tramite codice.\nIn tutte le versioni NMOS del 6502 il flag decimale \"D\" non \u00e8 inizializzato correttamente dopo un reset o quando viene eseguito un interrupt, per cui si possono avere comportamenti anomali del software. Il 65C02 sistema questo bug forzando a 0 il flag \"D\" dopo un reset o al momento dell'inizio del trattamento di un interrupt. Il 6502 ha, inoltre, un altro bug che affligge il flag \"N\", che non viene influenzato dalle operazioni in modalit\u00e0 BCD: anche in questo caso il 65C02 risolve il problema, al costo di un ciclo di clock aggiuntivo nel tempo di esecuzione del codice.\n65SC02 e derivati.\nIl 65SC02 \u00e8 un processore derivato dal 65C02 rispetto al quale si differenzia per alcune istruzioni aggiuntive: non \u00e8 chiaro chi fu il progettista originale del chip, anche se in commercio era distribuito da GTE. Dal 65SC02 derivano l'Hudson HuC6280, usato nella console TurboGrafx-16, ed il 65CE02, utilizzato nel microcontrollore CSG 4510 del prototipo di computer Commodore 65."}
{"id": "3377751", "revid": "290948", "url": "https://it.wikipedia.org/wiki?curid=3377751", "title": "Film drawing", "text": ""}
{"id": "3377762", "revid": "69794", "url": "https://it.wikipedia.org/wiki?curid=3377762", "title": "WSOP 1995", "text": ""}
{"id": "3377763", "revid": "287204", "url": "https://it.wikipedia.org/wiki?curid=3377763", "title": "Fabian Nicieza", "text": "Ha lavorato anche per la casa editrice Teshkeel Comics su un comic book intitolato I 99."}
{"id": "3377766", "revid": "767487", "url": "https://it.wikipedia.org/wiki?curid=3377766", "title": "Rui Correia", "text": ""}
{"id": "3377767", "revid": "287204", "url": "https://it.wikipedia.org/wiki?curid=3377767", "title": "Barbara Enright", "text": "Dal 2008 fa parte del Poker Hall of Fame.\nVincitrice di tre braccialetti delle WSOP, \u00e8 la prima ed unica donna ad aver mai raggiunto il tavolo finale nel Main Event delle World Series of Poker: accadde alle WSOP 1995, anno in cui arriv\u00f2 al 5\u00ba posto.\n\u00c8 inoltre la prima donna ad aver vinto un torneo \"open\" (cio\u00e8 aperto alla partecipazione di uomini e donne) alle WSOP."}
{"id": "3377770", "revid": "33751", "url": "https://it.wikipedia.org/wiki?curid=3377770", "title": "Vtora makedonska fudbalska liga", "text": "La Vtora makedonska fudbalska liga (macedone: \u0412\u0442\u043e\u0440\u0430 \u043c\u0430\u043a\u0435\u0434\u043e\u043d\u0441\u043a\u0430 \u0444\u0443\u0434\u0431\u0430\u043b\u0441\u043a\u0430 \u043b\u0438\u0433\u0430, \"Vtora makedonska fudbalska liga\", seconda lega calcistica macedone) \u00e8 la seconda divisione del campionato macedone di calcio.\nFormula.\nSi gioca in due gironi da 10 squadre. Ogni squadra sfida le altre 3 volte. Le capoliste sono promosse in Prva liga, mentre le seconde spareggiano fra di loro e poi con la terzultima della massima serie. Le ultime tre di ogni girone retrocedono in Treta liga.\nSquadre.\nStagione 2021-2022.\nAlbo d'oro.\nFonte: "}
{"id": "3377771", "revid": "767487", "url": "https://it.wikipedia.org/wiki?curid=3377771", "title": "Bread Cast Upon the Waters", "text": "Bread Cast Upon the Waters \u00e8 un cortometraggio muto del 1913 diretto da Thomas H. Ince. Fu uno dei primi film interpretati da William Desmond Taylor.\nTrama.\nDurante la guerra di secessione, Blake, un capitano dell'esercito dell'Unione \u00e8 incaricato di andare in cerca di provviste. A casa del colonnello Hamilton, un ufficiale confederato partito per il fronte, i soldati requisiscono dei polli ma, quando vogliono portarsi via il cavallo del piccolo James, devono ingaggiare una lotta con il vecchio servo negro che cerca di opporsi. L'arrivo di Blake sulla scena impedisce che il vecchio venga ulteriormente battuto. James, disperato, piange e implora per il suo cavallino, riuscendo a intenerire il giovane capitano che, alla fine, gli permette di tenersi l'animale. Edna, la sorella di James, sorprende da solo il capitano vicino al pozzo: furiosa contro i nordisti, la ragazza gli punta contro una pistola. Blake, divertito per la piccola arma, si inchina e le dice: \"Nel Nord, gli uomini sono dei gentiluomini e le donne delle signore\". Dopo aver saputo di come il capitano ha salvato l'amato cavallo del fratello, Edna \u00e8 colpita dal comportamento di Blake.\nQualche tempo dopo, le forze dell'Unione si trovano in una situazione difficile e Blake deve portare un dispaccio per chiedere rinforzi. Ferito e inseguito dai confederati, trova riparo proprio nella casa degli Hamilton dove Edna e James lo nascondono nelle baracche degli schiavi, dopo avergli dipinto la faccia e le mani di nero. Agli inseguitori, la vecchia domestica degli Hamilton dichiara che quello \u00e8 suo figlio che \u00e8 stato ferito proprio dall'uomo che i soldati ricercano. Sentendo i colpi di cannone della battaglia che si sta svolgendo l\u00ec fuori, Blake - impossibilitato a proseguire la sua missione - riesce a convincere James a portare il messaggio oltre le linee nemiche. Dopo un primo rifiuto, il ragazzo alla fine accetta e, a cavallo, porta a termine la missione di Blake. I confederati sono in rotta e il colonnello Hamilton, per salvarsi dalla cattura, si rifugia tra le baracche degli schiavi dove trova, sbalordito, sua figlia con un nordista. Mette subito mano alla pistola, ma Edna riesce a spiegargli la situazione. Intanto, arrivano i soldati unionisti che lo inseguono: nascosto il colonnello, Blake assicura i suoi che l\u00ec dentro non c'\u00e8 nessuno. Alla fine della guerra, Blake si presenta a casa Hamilton, dove viene accolto con gioia da Edna.\nProduzione.\nIl film fu prodotto dalla Broncho Film Company. Su Silent Era viene riportata come casa di produzione la New York Motion Picture Company.\nDistribuzione.\nDistribuito dalla Mutual, il film - un cortometraggio in due bobine - usc\u00ec nelle sale statunitensi il 30 aprile 1913."}
{"id": "3377774", "revid": "1343317", "url": "https://it.wikipedia.org/wiki?curid=3377774", "title": "Aglio di Vessalico", "text": "L'aglio di Vessalico \u00e8 una variet\u00e0 di aglio, coltivato negli 11 comuni che compongono il territorio dell'alta valle Arroscia.\nIl nome \u00e8 legato alla fiera (\"fera\") che si tiene a fondo valle nel comune di Vessalico (un documento il \"Liber Decretorum Communitatis Vessatici\" la fa risalire all'anno 1760).\nCaratteristiche distintive.\nLe caratteristiche principali di questa variet\u00e0 sono l'aroma intenso accompagnato da un gusto delicato, \u00e8 un aglio molto digeribile ed ha una buona conservabilit\u00e0; queste caratteristiche vengono date dal clima mite (la valle Arroscia si trova ai piedi delle Alpi, al tempo stesso risente ancora dell'influenza del clima della costa ligure) e dai terreni particolarmente vocati a questa coltivazione.\nHa un bulbo compatto costituito in media da dieci bulbilli, con le tuniche esterne di colore bianco-rosato (con striature rosso-violacee appena colto) ed i bulbilli di colore bianco. Questa variet\u00e0 di aglio non ha infiorescenza.\nOltre a questa variet\u00e0 coltivata, 39 sono le specie spontanee reperibili fra l'Appennino ligure e le Alpi Marittime.\nProduzione.\nLa coltivazione avviene sui classici terrazzamenti liguri (le cosiddette fasce ricavate sui fianchi delle colline e sostenute da muretti a secco), il terreno \u00e8 leggero e ricco di scheletro, gli appezzamenti vengono avvicendati lasciando i terreni a riposo a rotazione oppure effettuando il sovescio (con senape, rafano ecc..), al fine di evitare lo sfruttamento eccessivo ed il conseguente impoverimento degli suoli. La semina si effettua tra ottobre e gennaio. La raccolta avviene a fine giugno. Subito dopo la raccolta l'aglio viene lasciato ad asciugare all'ombra per qualche tempo (questa pratica ne aumenta la conservabilit\u00e0) e poi intrecciato nelle classiche \"reste\" (trecce fatte con 13 o 25 bulbi), questa lavorazione ha luogo al mattino o nelle ore serali e notturne, perch\u00e9 la maggiore umidit\u00e0 delle foglie agevola l'intrecciatura dei bulbi.\nTutela.\nNell'anno 1997 la Comunit\u00e0 montana Alta Valle Arroscia, visto il progressivo ridursi dei produttori in valle ed il progressivo \"inquinamento\" del seme originale con semenze provenienti da altre zone, con una delibera ufficiale, ha deciso di adoperarsi per la tutela di questa particolare variet\u00e0 ed in particolare dal 1999:\n- ha creato una zona ben delimitata all'interno della fiera che raccoglieva i produttori della Valle Arroscia; identificati anche tramite il controllo delle produzioni ed il conseguente rilascio di cartellini recanti il logo della Comunit\u00e0 Montana.\n- ha cercato i produttori che ancora possedevano il seme originale (\"l'antiga semenza\" nel dialetto locale), s'indicava cos\u00ec quella parte migliore d'aglio prodotto che, tramandato da diverse generazioni per antica tradizione, rappresentava il seme dell'annata successiva; questa usanza ha contribuito inconsapevolmente ad una sorta di selezione naturale del seme.\n- ha supportato la creazione di un'associazione, la cooperativa \"A RESTA\", che tramite l'adozione di un disciplinare e rigorosi controlli interni coltiva l'Aglio di Vessalico nel rispetto delle tradizioni locali; l'unione di diversi agricoltori in quest'associazione ha permesso una migliore organizzazione dei diversi momenti della filiera; dalla semina, alla coltivazione, alla vendita e, soprattutto, valorizzazione del prodotto (attualmente la cooperativa riunisce 10 produttori).\nParticolare aiuto alla valorizzazione \u00e8 stato dato da Slow Food che, sensibile a questa piccola produzione, a partire dall'anno 1999, attraverso la sua Condotta di Imperia, ha riconosciuto quest'aglio, denominato appunto \"Aglio di Vessalico\", come \"prodotto da presidiare\". Il \"Presidio Slow Food Aglio di Vessalico\" \u00e8 nato nell'anno 2000 (primo presidio ligure), anno della prima partecipazione al Salone internazionale del gusto di Torino. Nello stesso periodo, l'aglio di Vessalico, \u00e8 stato censito dalla Regione Liguria ed inserito nell'Elenco nazionale dei prodotti agroalimentari tradizionali (D.M. 18/07/2000) con la denominazione \"\u201cAglio bianco di Vessalico\u201d\", e riconfermato nell'elenco con Decreto 8 maggio 2001. Nel mese di luglio 2008, grazie all'interessamento dell'assessore all'Agricoltura della Regione Liguria Giancarlo Cassini e della Comunit\u00e0 montana Alta Valle Arroscia, si \u00e8 costituito il \"Comitato promotore Aglio di Vessalico D.O.P.\", al momento \u00e8 in corso la richiesta di riconoscimento del marchio D.O.P..\nUsi.\nL'Aglio di Vessalico \u00e8 largamente riconosciuto come prodotto basilare nei piatti della cucina ligure e parte integrante della dieta mediterranea.\nLa ricetta dell'Ai\u00e8 (una crema a base di aglio), \u00e8 nata proprio nei luoghi in cui viene coltivato l'Aglio di Vessalico, gli ingredienti (tuorlo d'uovo, spicchi d'aglio fresco, olio extravergine di oliva, sale) vengono amalgamati nel mortaio e serviti con patate lesse o verdure cotte, accompagnate da crostoni di pane integrale.\n\u00c8 conosciuto anche per le applicazioni in campo fitoterapico (\u00e8 riconosciuto come: antiipertensivo - antibatterico - antielmintico, gli elmiti sono una classe di vermi che possono parassitare l'intestino - antiossidante - antitumorale (in vitro) - antitrombotico).\nColtivazione.\nPer la coltivazione, si interrano gli spicchi uno ad uno, in terreno soffice, non molto profondi, alla distanza di 10\u201315\u00a0cm tra le piante e di 30\u201340\u00a0cm tra le file. L'interro va fatto in autunno inoltrato o al termine dell'inverno. L'aglio va coltivato a pieno sole e non ha bisogno di irrigazione (tranne in caso di estrema siccit\u00e0). I bulbi si raccolgono al termine della vegetazione in estate, a partire dalla fine di giugno, quando la parte aerea della pianta si \u00e8 seccata.\nFiera dell'Aglio.\nLa fiera dell'Aglio di Vessalico si tiene ogni anno il giorno 2 di luglio (solamente se il 2 cade di domenica la fiera viene anticipata al sabato), nel prato dei Canavai a Vessalico."}
{"id": "3377775", "revid": "31886", "url": "https://it.wikipedia.org/wiki?curid=3377775", "title": "Brainiac 5", "text": "Brainiac 5, il cui vero nome \u00e8 Querl Dox, \u00e8 un personaggio immaginario dei fumetti che esiste nell'Universo DC del XXX e XXXI secolo. \u00c8 un membro di vecchia data della Legione dei Super-Eroi. Brainiac 5 proviene dal pianeta Krypton, e comparve per la prima volta con il suo nome su \"Action Comics\" n. 276 (maggio 1961), sebbene qualcuno a lui somigliante comparve in un singolo pannello in \"Adventure Comics\" n. 247 (aprile 1958).\nBiografia del personaggio.\nContinuit\u00e0 originale.\nBrainiac 5 \u00e8 un ragazzo con la pelle verde e i capelli biondi, vestito con una tuta viola, che afferma di essere un discendente del Brainiac originale, uno dei pi\u00f9 mortali nemici di Superman. Volle unirsi alla Legione come espiazione per i misfatti compiuti dal suo avo. Quando Brainiac 1 si rivel\u00f2 essere un androide creato dai Computer Tyrants, Brainiac 5 \"scopr\u00ec\" che in realt\u00e0 era un discendente di Brainiac 2, leader dei ribelli contro i Tiranni, cos\u00ec come scopr\u00ec di essere un clone dell'originale. L'intelligenza di Brainiac 5 port\u00f2 all'invenzione, tra le altre cose, degli anelli di volo della Legione (perfezionando cos\u00ec un'invenzione dell'Invisible Kid originale basato su un metallo scoperto da Mon-El), il siero anti-piombo che permette a Mon-El di lasciare la Zona Fantasma e la cintura campo di forza che divenne una caratteristica tipica del personaggio. Un'altra invenzione di Brainiac 5 ebbe benefici minori: il super computer Computo, da lui creato, tent\u00f2 di prendere dominio del mondo uccidendo tutti e tre i corpi di Triplicate Girl. Riusc\u00ec a uccidere la sua creazione con \"un campo di anti-materia\", ma questo evidenzi\u00f2 uno dei suoi pi\u00f9 grandi difetti: l'abitudine di cominciare dei progetti senza considerare i relativi pericoli. Un altro esempio fu la trasformazione del compagno scienziato, il Professor Jaxon Rugarth, nello psicotico dai grandi poteri noto come Infinite Man in congiunzione con il Legionario onorario Lanterna Verde Rond Vidar.\nInfatti, con l'andare del tempo, Brainiac 5 cominci\u00f2 ad essere descritto come instabile. Attratto per molto tempo da Supergirl, cre\u00f2 un robot replica della Ragazza d'Acciaio per dormirci insieme, convincendosi che fosse la vera Supergirl. Sembr\u00f2 poi superare questa fase, ma qualche anno pi\u00f9 tardi divenne ancora pi\u00f9 instabile: la Legione incontr\u00f2 Pulsar Stargrave, un criminale che convinse Brainiac 5 che egli era il suo padre coluano perso da tempo. Brainiac 5 si un\u00ec a Stargrave per combattere lo stregone Mordru, ma l'influenza dell'androide lo avrebbe perseguitato da l\u00ec in poi. Si scopr\u00ec in \"Superboy\" n. 225 che Stargrave era in realt\u00e0 un androide del Brainiac originale, ma la verit\u00e0 a proposito \u00e8 ancora da confermare.\nQuando Stargrave uccise la ragazza di Ultra Boy, An Ryd, Brainiac 5, divenuto matto proprio a causa di Stargrave, incolp\u00f2 Ultra Boy di omicidio. Chameleon Boy, che lo sospett\u00f2 dall'inizio, trov\u00f2 finalmente delle prove quando la pazzia di Brainiac lo port\u00f2 ad un tentativo di distruzione dell'Universo attraverso l'uso della Macchina dei Miracoli, un dispositivo che tramuta i pensieri in realt\u00e0. Fu fermato da #Matter Eater Lad, che mangi\u00f2 la macchina e insieme furono mandati in un istituto mentale, poich\u00e9 le energie della macchina avevano reso pazzo il Legionario mangia-tutto. Brainiac 5 ristabilitosi e di nuovo in salute si riun\u00ec al gruppo. Poco dopo, tuttavia, fu accusato di aver ucciso la ragazza di Ultra Boy. Per provare la sua innocenza, segu\u00ec Stargrave e infine lo sconfisse. Successivamente si prest\u00f2 a curare la pazzia di Matter Eater Lad. In quel periodo, riusc\u00ec a smantellare un altro dei suoi errori finalmente trovando un modo di controllare Computo.\n\"Crisi sulle Terre Infinite\".\nBrainiac 5 entr\u00f2 in uno stato di profonda malinconia durante il millesimo anniversario della morte di Supergirl. Tuttavia, dato che la Crisi elimin\u00f2 Supergirl dall'esistenza, Brainiac 5 (cos\u00ec come chiunque altro) non aveva alcun ricordo di lei. A parte ci\u00f2 per\u00f2 la storia di Brainiac 5 sembr\u00f2 rimanere relativamente non influenzata dalla Crisi, anche se qualche tempo prima ricevette una storia delle sue origini che ricorda quella di Brainiac 1. Dopo la morte del Superboy dell'universo in miniatura, Brainiac 5 fu uno di una quantit\u00e0 di Legionari che giur\u00f2 vendetta contro Time Trapper. Alla fine, ricre\u00f2 Infinite Man. Infinite Man e Time Trapper sembrarono distruggersi a vicenda, ma Brainiac 5 lasci\u00f2 la Legione dopo essere stato accusato di omicidio del Professor Rugarth. Rientr\u00f2 nella squadra in \"Legione dei Super Eroi\" vol. 3 n. 63 (agosto 1989), proprio prima della \"Five Year Gap\".\n\"Five Year Gap\".\nCinque anni dopo la fine delle \"Guerre della Magia\", le cose cambiarono radicalmente per gli eroi, pi\u00f9 che altro per lo scioglimento della Legione e la guerra in corso contro l'Impero Khundiano, che port\u00f2 alla firma di un patto tra il Governo della Terra e i Dominatori. Quando cominci\u00f2 \"Legione dei Super Eroi\" vol. 4, Brainiac 5 fu incaricato di trovare una cura alla piaga Validus, una malattia virulenta che afflisse l'intero pianeta e rese inefficace l'ex Lightning Lad, Garth Ranzz. Poco dopo l'inizio della serie una retcon rimosse i personaggi di Superman quasi del tutto dalla continuit\u00e0 della Legione. Supergirl fu sostituita da Laurel Gand, una Daxamita discendente del fratello di Lar Gand. A differenza di Supergirl, era una nativa del XXX secolo. Brainiac 5 e Laurel ebbero una relazione, ma la coppia fin\u00ec col separarsi, e lei divenne la cognata di Rond Vidar.\nBrainiac 5 accompagn\u00f2 gli altri Legionari alla ricerca del pirata spaziale Roxxas, e fu presente quando la squadra si ricompose ufficialmente. La nuova Legione respinse una flotta d'invasione Khund, e si confront\u00f2 con Darkseid, ma poco dopo, fu gettata nella guerra tra la Terra e i Dominatori. Durante il soggiogamento della Terra da parte dei Dominatori, i membri della loro squadra altamente classificata \"Batch SW6\" fuggirono dalla cattivit\u00e0. In origine, i Batch SW6 sembrarono essere cloni adolescenti dei Legionari originali, creati da campioni in apparenza presi precedentemente alla morte di Ferro Lad per mano del Mangiatore di Soli. Pi\u00f9 avanti, si scopr\u00ec che i giovani non erano altro che dei duplicati provenienti da un paradosso temporale, ognuno di cui legittimo come le loro controparti pi\u00f9 mature. Dopo che la Terra fu distrutta in un disastro ricordante quello di Krypton avvenuto pi\u00f9 di mille anni addietro, poche dozzine di citt\u00e0 sopravvissute e i loro abitanti ricostituirono un loro mondo come Nuova Terra. I Legionari SW6 - incluso la loro versione di Brainiac 5 - rimasero sul nuovo mondo.\nPoco dopo la distruzione della Terra, Brainiac 5 scopr\u00ec il flusso temporale estremamente instabile, e la storia della Legione fu in uno stato di flusso costante. Questo fu il primo avvertimento dell\"'Ora Zero\", l'evento che port\u00f2 alla completa revisione della storia della Legione. Durante una battaglia contro Glorith, una strega che distorce il tempo, Brainiac 5 fu rapidamente invecchiato fino ad assumere l'aspetto di un uomo stagionato e indebolito. A causa del trauma subito dal rapido invecchiamento, la personalit\u00e0 gi\u00e0 vacillante di Brainiac prese il verso sbagliato, e il giovane divenne freddo, cinico e addirittura amorale. Quando la Legione fu costretta a fuggire perch\u00e9 incastrata da Universo e dall'Impero Khundiano, Brainiac indoss\u00f2 un vestito altamente tecnologico da combattimento che proteggesse il suo corpo devastato dalla furia, e venne noto con il semplice soprannome di \"5\". Quando l'Ora Zero si scaravent\u00f2 sulla Legione, Brainiac 5 raddoppi\u00f2 i suoi sforzi per salvare il flusso temporale principale e la realt\u00e0 del XXX secolo che conosceva. Nonostante tutta la genialit\u00e0 combinata di Brainiac e della sua controparte Batch SW6, non riuscirono a salvarsi dall'essere ingoiati dall'entropia temporale e la loro linea temporale venne rivista.\nContinuit\u00e0 rivista di \"Ora Zero\" (1994-2004).\nDopo gli eventi di Ora Zero e il conseguente aggiornamento della Legione, il \"nuovo\" Brainiac 5 fu estremamente antisociale e irrispettoso verso i suoi colleghi. Interagiva a malapena con gli altri Legionari, anche se fu sempre in qualche modo attratto da Laurel Gand, ora chiamata Andromeda, che adesso non era pi\u00f9 di un'estranea. Quando Andromeda fu creduta morta, Brainiac 5 fu l'unica persona che sent\u00ec veramente la sua mancanza, un'esperienza straziante per qualcuno abituato a sopprimere le proprie emozioni. Si scopr\u00ec pi\u00f9 avanti, anche tra i Coluani, che Querl Dox era sempre stato un tipo solitario, anche a causa della sua elevata intelligenza, l'interesse per gli esperimenti pratici piuttosto che il puro pensiero, e la mancanza di preoccupazione riguardo alle conseguenze dei suoi esperimenti. Si scopr\u00ec anche che sua madre, Brainiac 4, lo abbandon\u00f2 alla nascita, non avendo nessuna connessione emotiva con il neonato. Da bambino, fu tenuto sotto la cura dei robot e non ebbe la possibilit\u00e0 di relazionarsi con gli altri esseri viventi, non sviluppando cos\u00ec alcuna abilit\u00e0 nei rapporti sociali. Scoprendo il metodo per viaggiare nel tempo fino al XX secolo, guidando la Legione al salvataggio di Valor, Brainiac 5 fu arrestato per viaggio nel tempo non autorizzato. Fu poi perdonato quando R. J. Brande divenne Presidente dei Pianeti Uniti.\nIntrappolato nel XX secolo.\nBrainiac 5 fu uno di un numero di Legionari che rimasero intrappolati nel XX secolo. Pass\u00f2 il tempo nel passato cercando un modo per ritornare al suo tempo con i mezzi a disposizione a quell'epoca. Riusc\u00ec infine a creare un computer in grado di effettuare questa transizione, utilizzando gli Omnicom del XXX secolo, una nuova scatola madre dei Nuovi Dei prestatagli da Metron e il responsometro di Veridium dei Metal Men. Sfortunatamente, questo computer divenne il C.O.M.P.U.T.O. post-Ora Zero, e la Legione lo sconfisse smantellandolo pezzo per pezzo prima di ritornare alla loro epoca. Mentre si trovavano nel passato, incontr\u00f2 i suoi antenati, Brainiac e Vril Dox II, cos\u00ec come la Supergirl post-\"Crisi\". Ironicamente, fu attratto da questa Ragazza d'Acciaio a causa della sua forte somiglianza con Andromeda (alcune storie suggerirono che l'attrazione di Brainiac 5 per le donne bionde alte era collegata al suo desiderio inconscio di trovare sua madre, una donna alta e bionda che lo abbandon\u00f2 alla nascita).\nUpgrade: Brainiac 5.1.\nUna volta tornati, fu membro di una squadra che investig\u00f2 su una misteriosa anomalia nello spazio. L'anomalia scaten\u00f2 il suo \"aggiornamento\": fu ora pi\u00f9 considerato dagli altri, e possedette delle abilit\u00e0 grandemente migliorate. Riusc\u00ec persino ad internalizzare l'apparato del suo campo di forza. Dopo il suo ritorno dall'anomalia spaziale, form\u00f2 un'amicizia con il compagno Legionario Gates, che soprannomin\u00f2 il nuovo Quirl Dox \"Brainiac 5.1\", nome che subito adott\u00f2.\nPoco dopo questo avvenimento, la Legione investig\u00f2 sull'organizzazione criminale/terrorista chiamata Dark Circle. Querl seppe cos\u00ec che sua madre era la leader del Dark Circle, poich\u00e9 scopr\u00ec che la distruzione di massa era l'unica cosa che le facesse provare una qualsiasi emozione. Lo shock causato da questa notizia lo fece quasi regredire al suo vecchio s\u00e9, e anche se non accadde, cominci\u00f2 in qualche modo a ridivenire sarcastico e impaziente. Di nuovo cominci\u00f2 a fare ricerche senza preoccuparsi delle conseguenze, e difatti trasform\u00f2 inavvertitamente la squadra in una \"Legione Bizzarro\".\nLegion Lost.\nBrainiac 5.1 fu tra i Legionari che furono scagliati in una galassia distante quando il network Stargate fu spento, e passarono gli anni successivi viaggiando nella \"Galassia Perduta\". Durante questo periodo, sent\u00ec una grande quantit\u00e0 di stress, poich\u00e9 i suoi colleghi credevano tutti che avrebbe scoperto il modo di farli tornare a casa in aggiunta a tutta le responsabilit\u00e0 tipiche di una situazione analoga. Infine confess\u00f2 a Saturn Girl che non aveva nessuna idea di come fare a tornare a casa - e che nemmeno sapeva dove fosse \"casa\", in relazione alla loro posizione. Nella stessa conversazione, disse anche che aveva sempre odiato il suo nuovo soprannome e alla fine, cercando di rassicurarlo, la Legionaria decise di rinominarlo \"Brainiac Cinque\", e lasci\u00f2 perdere il \".1\" da l\u00ec in poi. Dopo di ci\u00f2, utilizzando le abilit\u00e0 di monitoraggio della sua compagna di squadra Shikari e una porta inter-dimensionale trovata qualche tempo prima, anche se forzato dai suoi compagni, li port\u00f2 tutti a casa. Ritornati che furono, Brainiac cominci\u00f2 a sviluppare un rimpiazzo per lo Stargate, basandosi sulla \"soglia\" della porta inter-dimensionale che utilizzarono per ritornare dalla Galassia Perduta. Ricostituendo una connessione con il pianeta Xanthu, vennero a sapere che questo era in guerra con Robotica, il pianeta dei Robot, finch\u00e9 non scomparvero misteriosamente. Si scopr\u00ec che il leader di Robotica era C.O.M.P.U.T.O. Una piccola squadra fu lanciata contro di lui, ma Brainiac 5 lo ingann\u00f2 aggiornandolo, evitando cos\u00ec che potesse sentire il bisogno di vendicarsi. Si scopr\u00ec che i Coluani disapprovavano l'intelligenza artificiale, cos\u00ec Brainiac 5 fu reso un paria nel suo mondo per aver salvato il suo mondo dalla distruzione causata da una macchina viva.\nDC One Million.\nDurante l'apogeo del rinnovamento della Legione, la squadra fu tangenzialmente coinvolta nel crossover \"DC: One Million\", dove la accolse la \"Justice Legion L\" dell'DCCCLIII secolo. Basati sui membri della Legione del XXXI secolo, la Justice Legion L fu incaricata di proteggere il resto dei Pianeti Uniti, in quel periodo ridotti ad un piccolo sistema di mondi tenuti insieme da un potente nucleo magnetico al centro del pianeta Braal. Molti dei pianeti coinvolti si fusero fino a formare nuovi mondi simbiotici, incluso Colu-Bgztl. La Justice Legion L includeva una controparte di Brainiac 5 che proveniva da questo mondo particolare: Brainiac 417. Come per tutti i membri del suo mondo natale, egli combinava la super intelligenza con i poteri di effimera intangibilit\u00e0; Brainiac 417 sembr\u00f2 essere un cervello verde scintillante all'interno di un corpo umanoide trasparente. Si pens\u00f2 che i membri della sua razza erano programmatati per diventare esseri di pura intelligenza e pensiero. Brainiac 417 non era il leader della Justice Legion L (l'onere cadde su Cosmicbot), ma ne era uno dei membri pi\u00f9 validi, e si scopr\u00ec che aveva integrato delle tecnologie ad un punto in cui poteva saltare indietro di mille anni per reclutare una versione precedente di Superboy al fin di aiutare la squadra per salvare la situazione.\nTerza versione (2004-2009).\nNel vol. 5 di \"Legione dei Super Eroi\", Brainiac 5 ebbe delle caratteristiche molto simili a quelle del suo antenato Vril Dox II in \"L.E.G.I.O.N.\". Anche questa versione fu arrogante e insensibile al destino altrui come quella precedente, ma pi\u00f9 politicamente attivo. Aveva la tendenza di mettere in moto i suoi piani senza consultare prima Cosmic Boy, che lo sospettava di essere in procinto di attentare un colpo di Stato. Ebbe addirittura dei problemi con Dream Girl poich\u00e9 la Legionaria era in gradi predire il futuro senza mezzi scientifici. \"Brainy\" era anche snervato dal fatto che lei gli dicesse che un giorno si sarebbero sposati. Quando lei fu uccisa durante l'attacco di Terra Firma al quartier generale della Legione sulla Terra, si ossession\u00f2 con \"pensare al di fuori della morte\". Pasticciando con un esperimento al fine di riportarla in vita, riusc\u00ec tuttavia a ricostituire la sua coscienza nella mente subcosciente, permettendo alla ragazza di interagire con lui nei sogni, e di utilizzare le sue precognizioni per s\u00e9 stesso. Dopo la scomparsa di Cosmic Boy, Brainiac 5 divenne il consigliere del leader della Legione Supergirl, e poi Lightning Lad.\nInfine, Brainiac 5 propose a Dream Girl di passare la notte insieme mentre questa abitava il corpo di una spiritualista, tuttavia, quella stessa notte, la Principessa Projectra ebbe il suo primo urgente e primitivo sfogo emotivo: attacc\u00f2 Dream Girl durante il suo ritorno alla mente di Querl, picchiandola selvaggiamente e cavandole gli occhi, lasciandola poi cieca e senza poteri, sperando cos\u00ec di strappare a Brainiac 5 il suo consiglio costante. Pi\u00f9 avanti Querl riusc\u00ec a tramutare i suoi sogni e quelli di Dream Girl in realt\u00e0 quando, costretto a costruire nuovi corpi per i suoi compagni resi storpi da una razza di alieni digitalizzati mentre si connettevano al cyberspazio, cre\u00f2 un nuovo corpo per Dream Girl, imprimendo la sua personalit\u00e0 nel corpo clonato. Riuscito nel suo intento, nonostante le previsioni di Nura a cui fu restituita persino a vista, Brainiac 5 estese felicemente a tutti i Legionari l'invito al loro matrimonio, tenendo la mano alla sua futura sposa.\nSconosciuto a Brainiac 5 la \"parte oscura\" della sua mente, l'avatar dei sentimenti e delle emozioni pi\u00f9 oscure e profonde, ebbe un corpo dalla Principessa Projectra e inviato ad abitarlo.\nPost-\"Crisi Infinita\" (2007-).\nGli eventi della miniserie \"Crisi infinita\" sembrano aver ricostituito una Legione analoga a quella presente nella continuit\u00e0 pre-\"Crisi sulle Terre infinite\", come visto nella storia \"The Lightning Saga\" in \"Justice League of America\" e \"Justice Society of America\", e nella storia \"Superman e la Legione dei Super-Eroi\" presente in \"Action Comics\". Questa incarnazione della Legione condivise grosso modo la stessa storia dell'originale durante gli eventi di \"Crisi sulle Terre infinite\".\n\"The Lightning Saga\".\nIl Brainiac 5 originale, proveniente dall'universo pre-Crisi, comparve brevemente nel crossover \"The Lightning Saga\", e si scopr\u00ec essere il genio dietro il piano della Legione di ritornare al XXI secolo per ritrovare qualcuno collegato a Flash. Alla fine della storia, si vide Brainiac 5 tenere in mano una delle aste elettrizzate utilizzate nel XXI secolo, e disse ai suoi compagni che la Legione ebbe ci\u00f2 per cui era venuta. Comunque, il piano di questo Brainiac 5 non termin\u00f2 l\u00ec; nelle pagine di \"Countdown\", Una giunse nel presente per fermare Karate Kid dal ritornare nel XXXI secolo, spiegando che Brainiac 5 disse che loro due avevano una missione nel presente.\n\"Superman e la Legione dei Super Eroi\".\nIn questa storia seguente \"The Lightning Saga\" (che ebbe luogo in \"Action Comics\" n. da 858 a 863), Brainiac 5 si mascher\u00f2 da malvagio tiranno di Colu, solo per ritardare che il pianeta, strategicamente alla testa dei Pianeti Uniti in procinto di attaccare la Terra, potesse completare i suoi calcoli. Brainiac possedeva ancora la sua asta elettrizzata, e afferm\u00f2 che la persona all'interno era fondamentale per fermare la \"crisi del XXXI secolo\". Tuttavia, la sua farsa fu scoperta e Brainiac part\u00ec insieme alla Legione, appena quattro ore prima che i Pianeti Uniti andassero in guerra. Dopo che Superman e la Legione sconfissero Earth Man e la sua \"Justice League of Earth\", e convinsero l'armata ad arrendersi, Brainiac 5 disse a Superman che questa volta la Legione non lo avrebbe dimenticato.\n\"Crisi finale: la Legione dei 3 mondi\".\nIn questo collegamento a \"Crisi finale\", Brainiac 5 fu guidato ad un punto di rottura venendo bandito da Colu, e a causa della continua xenofobia terrestre. Consider\u00f2 di lasciare la Legione, ma fu convinto a rimanere come mezzo per provare che i suoi oppositori erano in errore. Quando Superboy-Prime attacc\u00f2 Takron-Galtos e liber\u00f2 la Legione dei Supercriminali, Brainiac 5 inform\u00f2 i suoi compagni del suo piano: reclutare le loro controparti post-Ora Zero e della terza versione della Legione perch\u00e9 li aiutassero. Il piano funzion\u00f2 e Brainiac incontr\u00f2 le sue versioni precedenti. La versione di Brainiac 5 del terzo rinnovamento rifiut\u00f2 di lavorare con la sua versione pi\u00f9 antica a causa della sua natura ribelle, mentre la versione post-Ora Zero vide la sua controparte precedente come pi\u00f9 saggio e con pi\u00f9 esperienza, e tent\u00f2 di mediare una tregua tra i due. Tuttavia, nonostante le loro differenza, le tre versioni di Brainiac 5 lavorarono insieme per mettere in moto la fase finale del piano di contingenza principale di Brainiac contro Superboy-Prime. Questo piano, che coinvolse la resurrezione del nemico di Superboy-Prime, Bart Allen (altrimenti noto come Kid Flash, la cui essenza era all'interno dell'asta elettrizzata), e di Conner Kent, alias Superboy, fu ideato molto tempo addietro, quando Brainiac 5 fu avvisato dell'arrivo di Prime da una delle profezie di Dream Girl.\nDC Comics - il Nuovo 52.\nBrainiac 5 sembr\u00f2 rimanere del tutto illeso dai cambiamenti presenti nella miniserie \"Flashpoint\", cos\u00ec come per l'intera Legione. Tuttavia, il termine \"Brainiac\" non fu pi\u00f9 un nome ma un titolo onorevole. Ci\u00f2 aggiunse comprensione all'apertura del vol. 2 di \"Action Comics\" di Grant Morrison (2011), dove un alieno stava rubando e imbottigliando citt\u00e0, un atto solitamente commesso da Brainiac, ma in questo caso chiamato \"il Collezionista\".\nPoteri e abilit\u00e0.\nBrainiac 5 possiede un Intelletto di Dodicesimo Livello, che gli conferisce abilit\u00e0 di calcolo super umane, una memoria stupefacente e un'eccezionale conoscenza tecnica. Per esempio, la Terra del XX secolo, nel suo insieme costituisce un Intelletto di Sesto Livello, e la maggior parte dei suoi compatrioti Coluani possiedono un Intelletto di Ottavo Livello. La Terra del XXXI secolo, come insieme, possiede un Intelletto di Nono Livello. La sua incredibile memoria gli permette di richiamare alla mente eventi che gli altri personaggi dimenticano, come l'incontro delle tre diverse versioni della Legione.\nLa versione post-Ora Zero di Querl fu descritto in numerosi numeri come in grado di ponderare dodici linee di pensiero simultaneamente. Quando un Titaniano rinnegato lesse la sua mente, scopr\u00ec che il suo subconscio - spesso la parte pi\u00f9 caotica e pi\u00f9 attiva della mente - era meno attiva di quella che ponderava dodici linee di pensiero insieme. Non si sa se altre versioni di Brainiac 5 possiedono questa speciale abilit\u00e0.\nEquipaggiamento.\nData la sua super intelligenza, i metodi principali per aiutare s\u00e9 stesso e gli altri Legionari sono sempre dispositivi da lui inventati. Il suo ruolo primario in ogni versione della Legione fu sempre quella dello scienziato. Una delle sue invenzioni pi\u00f9 importanti fu l'anello di volo della Legione, che lui o cre\u00f2 o ebbe un ruolo importante nella creazione delle varie versioni della Legione. Un'altra invenzione, che si dimostr\u00f2 valida per lui, \u00e8 la cintura campo di forza che fu sempre il suo primo mezzo di auto-difesa in casi di necessit\u00e0 in ogni versione della squadra.\nIn recenti numeri della Legione dei Super Eroi, la cintura campo di forza di Brainiac 5, una delle sue invenzioni pi\u00f9 famose, fu relegato ad uno dei suoi predecessori con lo stesso nome, alch\u00e9 l'articolo fu chiamato \"un insostituibile pezzo della storia della sua famiglia\".\nNelle varie storie, un'altra dell sue invenzioni fu il super computer C.O.M.P.U.T.O. Questa macchina fu inclusa in tutte le versioni della Legione, ma la sua storia fu sempre rinnovata per adattarsi alla situazione. Di quando in quando, Brainiac 5 trovava un modo per viaggiare nel tempo o per inviare o portare i personaggi DC nel XXXI secolo. Altri mezzi di viaggio da lui inventati che non comprendono il viaggio nel tempo includono dispositivi come quelli sviluppati dalla tecnologia del viaggio nella \"Galassia Perduta\" e il teletrasporto attraverso un wormhole.\nNon tutte le invenzioni di Brainiac 5 si dimostrarono valide. Entrambe le versioni di C.O.M.P.U.T.O. si dimostrarono tra gli errori peggiori di Querl. Mentre un prodotto da lui non inventato, ma piuttosto un'informazione rubata, fu quando Brainiac 5.1 cre\u00f2 la versione Bizzarro dei Legionari."}
{"id": "3377781", "revid": "767487", "url": "https://it.wikipedia.org/wiki?curid=3377781", "title": "Philippe Mahut", "text": "\u00c8 scomparso nel 2014 all'et\u00e0 di 57 anni a causa di un cancro che lo affliggeva da anni."}
{"id": "3377784", "revid": "709565", "url": "https://it.wikipedia.org/wiki?curid=3377784", "title": "Marvel Boy", "text": "Marvel Boy \u00e8 una serie di personaggi dei fumetti della Marvel Comics, nonch\u00e9 delle precedenti compagnie Timely Comics e Atlas Comics.\nBiografia dei personaggi.\nMartin Burns.\nIl primo Marvel Boy appare in due storie edite dalla Timely Comics: la prima, realizzata da Joe Simon e Jack Kirby, \u00e8 stata pubblicata nel giugno 1940 sul numero 6 di \"Daring Mystery Comics\" della Timely; la seconda sul numero 7 di \"USA Comics\" (febbraio 1943), con testo e disegni di Bob Oksner. Sebbene in entrambe le storie il protagonista abbia il solito nome (Martin Burns), differiscono nelle modalit\u00e0 in cui il protagonista riceve i suoi poteri: nella prima \u00e8 la reincarnazione di Ercole, mentre nella seconda viene per caso ferito dalla mummia dello stesso semidio.\nRobert Grayson.\nIl secondo Marvel Boy debutta nel dicembre 1950, in una rivista omonima pubblicata da Atlas Comics che cambier\u00e0 titolo a partire dal terzo numero, diventando \"Astonishing\"; le storie di Marvel Boy appariranno fino al numero sette. Il primo numero \u00e8 stato disegnato da Russ Heath, mentre i seguenti da Bill Everett.\nRobert Grayson \u00e8 il figlio adolescente di uno scienziato che nel 1934, dopo la morte della moglie e della figlia a causa uccise da nazisti, decide di scappare dalla Terra a bordo di una nave spaziale ad energia atomica; arrivato su Urano, viene accolto dagli abitanti del pianeta (identificati in seguito, tramite retcon, come una colonia di Eterni). Nel 1950 Robert decide di tornare sulla Terra, dove combatte il crimine grazie ai suoi poteri fisici, telepatici e alla possibilit\u00e0 di lanciare raggi energetici grazie ad un paio di bracciali.\nIn seguito, Marvel Boy sembrer\u00e0 impazzire una volta venuto a sapere che la colonia di Uranio fu distrutta; tornato nuovamente sulla Terra con il nome di \"Crociato\", questa volta con intenti malvagi, morir\u00e0 esplodendo durante uno scontro con i Fantastici Quattro (numero 165, dicembre 1975). Nel 2006, nella miniserie Agenti dell'Atlas, verr\u00e0 rivelato che non si trattava del vero Grayson, bens\u00ec di un Eterno con le sue fattezze e dotato di un altro paio di bracciali (ovvero le \"Bande Quantiche\"), che hanno causato la sua follia.\nWendell Vaughn.\nWendell Vaughn \u00e8 un agente dello S.H.I.E.L.D., che in Capitan America n. 217 (gennaio 1978) diventer\u00e0 Marvel Boy indossando le \"Bande Quantiche\" (in possesso dello S.H.I.E.L.D. dopo gli eventi di Fantastici Quattro n. 165). In seguito cambier\u00e0 nome in Marvel Man e, l'anno seguente, diventer\u00e0 infine Quasar.\nVance Astrovik.\nIl mutante Vance Astrovik, prima di prendere il nome di Justice, si \u00e8 unito al gruppo dei New Warriors adottando il nome di \"Marvel Boy\".\nDavid Bank.\nDavid Bank \u00e8 un mutante che ha preso il nome di Marvel Boy dopo che il precedente Vance Astrovik ha cambiato nome in Justice.\nNoh-Varr.\nSebbene non abbia mai utilizzato il nome Marvel Boy, il personaggio di Noh-Varr \u00e8 stato lanciato nel 2000 in una miniserie con quel titolo."}
{"id": "3377786", "revid": "20090", "url": "https://it.wikipedia.org/wiki?curid=3377786", "title": "Wanis al-Qadhdhafi", "text": ""}
{"id": "3377787", "revid": "599013", "url": "https://it.wikipedia.org/wiki?curid=3377787", "title": "Jean Castaneda", "text": ""}
{"id": "3377788", "revid": "767487", "url": "https://it.wikipedia.org/wiki?curid=3377788", "title": "The Soul of the South", "text": "The Soul of the South \u00e8 un cortometraggio muto del 1913 diretto da Thomas H. Ince. La storia, tratta da un soggetto scritto per lo schermo da William Clifford, \u00e8 ambientata al tempo della Guerra di Secessione.\nProduzione.\nIl film fu prodotto dalla Kay-Bee Pictures.\nDistribuzione.\nIl film - un cortometraggio in due bobine - usc\u00ec nelle sale statunitensi il 12 dicembre 1913, distribuito dalla Mutual Film."}
{"id": "3377792", "revid": "713168", "url": "https://it.wikipedia.org/wiki?curid=3377792", "title": "Eurovaluta", "text": ""}
{"id": "3377793", "revid": "4252", "url": "https://it.wikipedia.org/wiki?curid=3377793", "title": "Atomino Bep-Bep", "text": ""}
{"id": "3377794", "revid": "4252", "url": "https://it.wikipedia.org/wiki?curid=3377794", "title": "Ant-Man II", "text": ""}
{"id": "3377795", "revid": "33689", "url": "https://it.wikipedia.org/wiki?curid=3377795", "title": "Synertek", "text": "Synertek, Inc. \u00e8 stata un'azienda statunitense produttrice di semiconduttori MOS (\"Metal-oxide-semiconductor\") a larga scala di integrazione (LSI) che ha operato dal 1973 al 1985. Tra i suoi maggiori clienti si annoverano Atari (videogiochi) e Apple (Apple II).\nStoria.\nSynertek fu fondata da Bob Schreiner (che proveniva da Fairchild), Dan Floyd, Zvi Grinfas, Jack Balletto e Gunnar Wetlesen. La produzione, avviata nel 1974 nel proprio stabilimento di Santa Clara (California), si concentr\u00f2 inizialmente su dispositivi progettati dal cliente, sulle memorie SRAM e ROM e sui registri a scorrimento.\nSynertek acquist\u00f2 poi Microcomputer Associates, di Manny Lemas e Ray Holt, che fu successivamente rinominata \"Synertek Systems, Inc.\" e costituita come una sussidiaria. Nel 1978 Synertek Systems present\u00f2 il SYM-1, un microcomputer di sviluppo su singola scheda basato sul MOS 6502 e derivato dal precedente progetto \"JOLT\" sviluppato da Microcomputer Associates. Il SYM-1 era molto simile al KIM-1 di MOS Technology, rispetto al quale aveva alcune caratteristiche migliorate, e condivideva anche alcuni elementi con il Rockwell AIM 65, un altro microcomputer basato sul 6502.\nNel 1979 Synertek ottenne la licenza per produrre il microprocessore MOS 6502 di MOS Technology e, successivamente, le licenze del Philips/Signetics 2650 e dello Zilog Z8. Nello stesso anno Synertek fu acquistata da Honeywell e ristrutturata come sussidiaria.\nNel 1983 furono avviati i lavori di costruzione di un secondo stabilimento di produzione, sempre a Santa Clara, ma i lavori furono fermati a causa della crisi dei videogiochi del 1983 e del susseguente collasso di Atari. Honeywell decise poi di vendere il primo stabilimento e, nel 1985, chiuse definitivamente Synertek vendendo gli assetti societari.\nLa Synertek fu la fonderia dello Z80 per la Zilog"}
{"id": "3377797", "revid": "38120", "url": "https://it.wikipedia.org/wiki?curid=3377797", "title": "Elx", "text": ""}
{"id": "3377798", "revid": "1318658", "url": "https://it.wikipedia.org/wiki?curid=3377798", "title": "Elche", "text": "Elche (Elx in valenciano) \u00e8 un comune spagnolo di 230.822 abitanti situato nella comunit\u00e0 autonoma valenciana.\nFondata dagli Iberi e ampliata dai Romani che la chiamarono \"Ilici Augusta\", motivo per cui i suoi abitanti si chiamano \"ilicitani\", la citt\u00e0 si trova a circa 22\u00a0km a sud di Alicante e a 50 da Murcia, lungo il fiume Vinalop\u00f3.\nL'economia locale si basa oltre che sull'agricoltura e il turismo balneare dei 9\u00a0km di spiaggia entro i confini comunali, sull'industria calzaturiera da cui esce la met\u00e0 delle scarpe prodotte in Spagna e che sono anche esportate in Europa e negli Stati Uniti.\n\u00c8 conosciuto in sede internazionale per il famoso Palmeral de Elche, dichiarato nel 2000 dall'UNESCO patrimonio dell'umanit\u00e0, grandissimo palmeto che costituisce un'attrazione turistica. \u00c8 formato da centinaia di migliaia di palme coltivate con cura fin dall'epoca cartaginese e irrigate da una rete di canali salmastri; la maggior parte delle piante supera i 20 metri d'altezza e ha un secolo di vita. Le \"hembras\" (piante femmine) producono datteri molto dolci e rinomati che vengono raccolti in inverno con una festa caratteristica.\nMonumenti e luoghi d'interesse.\nAll'interno del Parco Municipale, si trova il \"\"Palazzo Altamira\", detto anche Alc\u00e1zar de la Signoria. Nell'architettura del palazzo possono essere distinte due fasi successive: una d'epoca almohade (XII-XIII secolo) e una pi\u00f9 imponente in muratura e pietra bugnata (XV secolo). La fortezza fu trasformata in una fabbrica di tessuti nel 1913, mentre oggi ospita il \"Museo Archeologico Alejandro Ramos\". Altro museo \u00e8 il \"Museu Paleontologic d'Elx\" e interessanti sono i \"Ba\u00f1os Arabes\" che utilizzarono e trasformarono le antiche terme romane.\nLa \"torre della Calahorra\" a pianta rettangolare, d'origine araba, rappresenta la parte restante delle mura di cinta della citt\u00e0. Altri importanti monumenti sono la Basilica di Santa Maria, il Municipio e il Convento della Merced. Nel \"Museu d'Art contemporani\" si trovano circa 150 quadri di artisti del \"Grup d'Elx\" che gestiscono essi stessi il museo.\nTra i luoghi d'interesse turistico, sono da considerare anche l'\"Huerto del Cura\" con la palma maschio di 200 anni detta \"Palmera imperial\" contornata da altre palme pure centenarie, il giacimento archeologico \"L'Alc\u00fadia\"\", villaggio dell'et\u00e0 neolitica del XV secolo a.C., insediamento iberico dal VI al I secolo a.C., poi colonia romana nei secoli I-V d.C. col nome di \"Julia Ilici Augusta\" e sede vescovile visigotica dal secolo VI al VII. Vi fu trovata la famosa statua detta la \"Dama di Elche\".\nGeografia fisica.\nClima.\nIl clima della citt\u00e0 \u00e8 mediterraneo secco, con temperature medie che oscillano tra i 12\u00ba di gennaio e i 27\u00ba di luglio, raggiungendo tutte le estati temperature che sfiorano i 35\u00ba. Le piogge sono scarse, sull'ordine dei 250\u00a0mm all'anno. \u00c8 questo lo scenario che ogni tanto, soprattutto in autunno, provoca violente piogge con grandine, dovute alla discesa di masse d'aria fredda dalle zone polari.\nLa rappresentazione dei Misteri di Elx.\nNella basilica di santa Maria, il 14 e 15 agosto, si celebra la famosa \"Fiesta\" con la sacra rappresentazione detta \"Misteri de Elx\" su un testo in lingua valenciana del XIII secolo, con alcuni segmenti in latino, eseguita da soli uomini e bambini del coro di voci bianche, tutti rigorosamente non professionisti, con musiche dell'epoca trascritte in polifonia nel XVI secolo.\nLa musica \u00e8 composta da sezioni medievali \"a solo\" alternate a sezioni polifoniche barocche e rinascimentali.\n\u00c8 stata dichiarata dall'UNESCO, nel 2001, \"Patrimonio orale e immateriale dell'umanit\u00e0\".\nEssa consta della rappresentazione in due atti, eseguiti uno il 14 agosto e l'altro il giorno successivo, della \"Dormizione\", della \"Assunzione in cielo\" e della \"Incoronazione della Vergine Maria\". \nProibita dal concilio di Trento, che viet\u00f2 di utilizzare le chiese per rappresentazioni diverse dai riti religiosi, il popolo di Elx ottenne da Urbano VIII una bolla con la quale si concesse l'autorizzazione a continuare l'antica tradizione."}
{"id": "3377800", "revid": "300067", "url": "https://it.wikipedia.org/wiki?curid=3377800", "title": "Ra\u0161id Mahalba\u0161i\u0107", "text": ""}
{"id": "3377801", "revid": "599013", "url": "https://it.wikipedia.org/wiki?curid=3377801", "title": "Alina Astafei", "text": "Carriera.\nIn aggiunta alle nove medaglie conquistate in carriera in manifestazioni internazionali, con 2,04 m detiene la 7\u00aa prestazione mondiale di ogni epoca indoor."}
{"id": "3377805", "revid": "1718925", "url": "https://it.wikipedia.org/wiki?curid=3377805", "title": "Recital", "text": "Il recital \u00e8 uno spettacolo in cui un solo artista si esibisce cantando, suonando o recitando. In campo musicale, il cantante pu\u00f2 essere accompagnato da un pianista. \nL'invenzione del recital da pianista solista \u00e8 attribuita a Franz Liszt.\nUn recital pu\u00f2 prevedere pi\u00f9 partecipanti, che si esibiscono singolarmente e in successione; pu\u00f2 vertere sulle opere di un singolo compositore."}
{"id": "3377807", "revid": "767487", "url": "https://it.wikipedia.org/wiki?curid=3377807", "title": "Suat Kaya", "text": "Vinse una Coppa UEFA (1999-2000) e una Supercoppa UEFA (2000) con la maglia del Galatasaray."}
{"id": "3377811", "revid": "22356", "url": "https://it.wikipedia.org/wiki?curid=3377811", "title": "Pukiongosaurus", "text": ""}
{"id": "3377812", "revid": "767487", "url": "https://it.wikipedia.org/wiki?curid=3377812", "title": "William Goldsmith", "text": "Biografia.\nHa esordito nel 1992, fondando assieme a Dan Hoerner e Nate Mendel il gruppo musicale Sunny Day Real Estate, del quale era il batterista. Nel 1995, dopo aver inciso i primi due album del gruppo, ha abbandonato la formazione per unirsi ad un nuovo complesso, i Foo Fighters, ai quali \u00e8 stato unito fino al 1998 suonando la batteria in alcune tracce del secondo album \"The Colour and the Shape\".\nDopo l'esperienza con i Foo Fighters \u00e8 tornato con il suo gruppo di origine, con i quali \u00e8 tuttora legato."}
{"id": "3377813", "revid": "22356", "url": "https://it.wikipedia.org/wiki?curid=3377813", "title": "Pukyongosaurus", "text": ""}
{"id": "3377814", "revid": "22356", "url": "https://it.wikipedia.org/wiki?curid=3377814", "title": "Dinocefalo", "text": ""}
{"id": "3377820", "revid": "6923", "url": "https://it.wikipedia.org/wiki?curid=3377820", "title": "Sanja Toma\u0161evi\u0107", "text": "Biografia.\n\u00c8 la sorella maggiore di Vesna Toma\u0161evi\u0107, come lei pallavolista ritirata, e Marija Toma\u0161evi\u0107, pallavolista in attivit\u00e0.\nCarriera.\nGiocatrice.\nClub.\nLa carriera di Sanja Toma\u0161evi\u0107 inizia nel 1996, tra le file dello , con cui vince due volte sia il campionato serbo-montenegrino che la Coppa di Serbia e Montenegro. Nel 1998 passa al , con cui conquista la sua terza coppa nazionale. Emigra negli Stati Uniti d'America per motivi di studio, dove partecipa alla lega universitaria di NCAA Division I con la : fa parte delle \"Huskies\" dal 2002 al 2005, vincendo il titolo nazionale durante il suo \"senior year\", oltre a ricevere diversi riconoscimenti individuali.\nDopo aver partecipato a Porto Rico alla Liga de Voleibol Superior Femenino 2006, con le , nella stagione 2006-07 gioca nella V-League sudcoreana con le , mentre nella stagione seguente viene ingaggiata dal , con cui vince lo scudetto ed la Coppa di Svizzera.\nGioca quindi per un biennio nel , aggiudicandosi due volte sia il campionato che la Coppa di Grecia; disputa anche la finale di Challenge Cup 2008-09, persa contro la , venendo premiata come miglior servizio della competizione. Nel campionato 2010-11 firma per il , nella Superliqa azera, che lascia nel corso dell'annata per approdare al , nella Serie A2 italiana, dove resta anche nel campionato seguente, ma difendendo i colori del , ritirandosi al termine della stagione.\nNazionale.\nNel 2000 debutta nella nazionale serbo-montenegrina, di cui fa parte fino all'anno seguente.\nAllenatrice.\nAppena conclusa la sua carriera da giocatrice, nel giugno 2012 riceve il suo primo incarico da allenatrice, ricoprendo per un biennio il ruolo di assistente alla . Riceve il medesimo incarico dalla il 17 febbraio 2014, ricoprendolo anche in questo caso per due anni.\nIl 14 marzo 2016 entra a far parte dello staff di Stevie Mussie, alla , che il 21 dicembre 2016 la nomina allenatrice, inizialmente ad interim, a partire dalla stagione 2017."}
{"id": "3377821", "revid": "1573940", "url": "https://it.wikipedia.org/wiki?curid=3377821", "title": "Falco mexicanus", "text": "Il falco di prateria (Falco mexicanus ) \u00e8 un uccello falconiforme della famiglia dei Falconidi. Di medie dimensioni, questo falco \u00e8 originario delle regioni occidentali del Nordamerica.\nDescrizione.\nHa all'incirca le stesse dimensioni di un falco pellegrino o di un corvo, con una lunghezza media di 40\u00a0cm, un'apertura alare di un metro e un peso di 720 g. Come in tutti i falchi, le femmine sono notevolmente pi\u00f9 grandi dei maschi.\nIl piumaggio \u00e8 marrone-grigio chiaro (tonalit\u00e0 indicata spesso come \u00abcolor sabbia\u00bb) sul dorso e chiaro con chiazze pi\u00f9 o meno scure sul ventre. Le zone pi\u00f9 scure della regione dorsale sono le copritrici primarie; quelle pi\u00f9 chiare il groppone e la coda, in special modo la faccia esterna delle penne caudali. Sulla testa vi sono dei \u00abbaffi\u00bb simili a quelli del falco pellegrino, ma pi\u00f9 sottili, e una linea bianca sopra gli occhi. Una particolare caratteristica di questa specie \u00e8 il colore nero delle copritrici ascellari (\u00abfossette alari\u00bb) e del sottoala, tranne che lungo il margine dell'ala. Questa colorazione crea un effetto di \u00abrottura\u00bb tra il corpo e le ali.\nI giovani ricordano gli adulti, ma presentano una serie di striature scure sul petto e sul ventre e le regioni dorsali pi\u00f9 scure e dai toni meno grigiastri.\nI richiami di questa specie, udibili soprattutto nelle vicinanze del nido, sono descritti come ripetitivi \"kree kree kree...\" o \"kik kik kik...\" simili a quelli emessi dal falco pellegrino, ma di tonalit\u00e0 pi\u00f9 elevata.\nGli esperti riescono a distinguere il falco di prateria dal falco pellegrino (generalmente l'unica specie simile presente all'interno del suo areale) dalla forma del corpo e dallo stile di volo. Il falco di prateria ha una coda pi\u00f9 lunga in proporzione al corpo; corpo pi\u00f9 tubolare e meno tozzo e attaccatura delle ali pi\u00f9 distante dal corpo. Il suo battito d'ali \u00e8 stato descritto come forte e poco profondo, come quello del falco pellegrino, con la stessa cadenza veloce, ma pi\u00f9 rigido e meccanico.\nSistematica.\nNella morfologia il falco di prateria somiglia sia al falco pellegrino che alle specie del sottogenere \"Hierofalco\" del Vecchio Mondo, specialmente al falco sacro. Spesso \u00e8 stato considerato come l'unica specie del Nuovo Mondo del sottogenere \"Hierofalco\". Tuttavia, per motivi biogeografici, una collocazione in questo gruppo risulta impossibile e, pi\u00f9 di recente, \"Falco mexicanus\" \u00e8 stato considerato come una specie discendente dalla stessa linea evolutiva del falco pellegrino, dalla quale, come le specie di \"Hierofalco\", si \u00e8 successivamente separata sviluppando adattamenti alla vita in regioni aride. Cos\u00ec, le similitudini tra il falco di prateria e le specie di \"Hierofalco\" costituiscono un buon esempio di evoluzione convergente, dato che la prima specie e alcune forme del Vecchio Mondo come il falco sacro e il lanario non sono parenti stretti, ma occupano semplicemente la stessa nicchia ecologica.\nDistribuzione e habitat.\nNidifica dalle regioni meridionali di Manitoba, Saskatchewan e Alberta e da quelle centro-meridionali della Columbia Britannica, attraverso gli Stati Uniti occidentali - all'incirca tra il margine orientale del fuso orario montano (UTC-7) e la Catena delle Cascate, cos\u00ec come nella Valle Centrale della California -, agli Stati messicani di Bassa California, Durango e San Luis Potos\u00ed settentrionale. Ha abitudini meno migratorie degli altri falchi nordamericani, ma in inverno abbandona le regioni pi\u00f9 settentrionali e pi\u00f9 elevate del suo areale di nidificazione e si dirige ad ovest verso i deserti e la costa pacifica della California, fino alla longitudine del 100\u00ba meridiano, o a sud, verso la Bassa California del Sud, il Jalisco e l'Hidalgo.\nGli habitat prediletti da questa specie durante l'estate sono le distese aperte, in special mondo quelle aride, dalle tundre alpine alle praterie di erba bassa e ai deserti d'altitudine. In inverno, invece, la gamma degli habitat occupati \u00e8 pi\u00f9 vasta, estendendosi ai deserti del bassopiano e, occasionalmente, alle citt\u00e0.\nBiologia.\nIl falco di prateria si nutre soprattutto di piccoli mammiferi (specialmente in estate) e di uccelli catturati in volo. Come lo smeriglio, caccia volando velocemente a bassa quota, spesso a solo un metro dal suolo o gi\u00f9 di l\u00ec, cercando di cogliere di sorpresa le prede sorvolando il terreno o girando attorno a un cespuglio. La sua velocit\u00e0 di crociera \u00e8 stata stimata sui 72\u00a0km/h, ma durante l'inseguimento aumenta notevolmente. Talvolta insegue anche prede avvistate da un posatoio, dirigendosi verso di esse sempre volando molto basso. Generalmente cattura le prede inseguendole in volo e afferrandole con gli artigli; solo raramente si tuffa in picchiata come il falco pellegrino.\nDurante la stagione della nidificazione gli esemplari in et\u00e0 riproduttiva divengono sedentari e nidificano su cornici rocciose. Ogni covata comprende in media quattro uova, di forma subellittica e di colore rosato con puntini marroni, marrone-rossastri e violacei. L'incubazione dura 31 giorni a partire dalla deposizione del primo uovo. Essa si fa pi\u00f9 intensa dopo la deposizione dell'ultimo uovo, ma si attenua verso il periodo della schiusa. Come in tutti i falchi, \u00e8 la femmina che si occupa maggiormente della cova; il maschio si occupa di procurare cibo per tutta la famiglia; la femmina torna a cacciare quando i piccoli hanno 12-14 giorni di et\u00e0. Questi ultimi si involano 36-41 giorni dopo la schiusa, ma rimangono con i genitori ancora per un po' di tempo prima di allontanarsi.\nRapporti con l'uomo.\nIl falco di prateria viene spesso utilizzato in falconeria. Nonostante sia considerato difficile da addestrare e dotato di un carattere imprevedibile, \u00e8 la specie di falco pi\u00f9 popolare negli Stati Uniti, data la sua abbondanza e la facilit\u00e0 con cui si pu\u00f2 ottenere un esemplare. \u00c8 molto apprezzato anche per la sua aggressivit\u00e0 (sia i naturalisti che i veterinari ritengono che questo falco sia uno dei rapaci pi\u00f9 aggressivi). Talvolta viene fatto incrociare con falchi pellegrini e girfalchi.\nLa popolazione, ritenuta stabile o perfino in crescita, \u00e8 costituita da pi\u00f9 di 5000 coppie; una tra le pi\u00f9 numerose, quella dell'Area di Conservazione Nazionale degli Uccelli da Preda di Snake River, nell'Idaho, \u00e8 costituita da 200 coppie nidificanti."}
{"id": "3377822", "revid": "767487", "url": "https://it.wikipedia.org/wiki?curid=3377822", "title": "Civitas", "text": "Nella storia dell'antica Roma, il termine latino civitas indicava:\nLa cittadinanza romana era concessa alle comunit\u00e0 o a singoli individui tramite leggi o votate dai comizi o dal Senato o dai magistrati. Spesso ci\u00f2 avveniva come riconoscimento civile. Controversie nacquero durante il periodo della repubblica in merito allo status dei nuovi territori annessi, specialmente in territorio italico; la \"civitas\" prevedeva, tra gli altri, il diritto di voto nei comizi e, in questo modo, alterava gli equilibri politici della citt\u00e0. Durante l'epoca dell'impero, la concessione della cittadinanza venne utilizzata come un mezzo per \"romanizzare\" le nuove province. Nel 212 d.C., l'editto di Caracalla confer\u00ec la cittadinanza a tutti gli abitanti dell'impero.\nIl secondo significato venne assunto dopo il superamento della contrapposizione tra patrizi e plebei, insieme al termine \"quiriti\", per comprendere tutti gli elementi costituenti la comunit\u00e0, senza distinzioni di classe.\nIl terzo significato era attribuito a comunit\u00e0 come quelle dei Celti."}
{"id": "3377824", "revid": "599013", "url": "https://it.wikipedia.org/wiki?curid=3377824", "title": "Corregidor", "text": ""}
{"id": "3377827", "revid": "729019", "url": "https://it.wikipedia.org/wiki?curid=3377827", "title": "Corregidor (isola)", "text": "Corregidor \u00e8 un'isola dell'arcipelago delle Filippine, che si trova all'imboccatura della Baia di Manila, nella parte meridionale dell'isola di Luzon. Da un punto di vista amministrativo appartiene al territorio municipale della citt\u00e0 di Cavite.\nL'isola di Corregidor \u00e8 conosciuta soprattutto per l'uso che gli Stati Uniti d'America ne hanno fatto nella Seconda guerra mondiale, venne infatti fortificata e attrezzata con postazioni di artiglieria per difendere la citt\u00e0 di Manila dagli attacchi giapponesi. Qui avvenne l'eponima battaglia di Corregidor. Attualmente, l'isola \u00e8 meta di viaggi turistici.\nGeografia.\nL'isola ha la forma di un girino con la coda diretta verso est, ha una lunghezza massima, da est a ovest, di 6,5 chilometri, una larghezza di circa 2 km e un'estensione totale di circa 900 ettari. Il punto pi\u00f9 elevato \u00e8 a 180 m s.l.m. nella parte settentrionale dell'isola.\nInsieme alla pi\u00f9 piccola isola di Caballo, situata circa 2km pi\u00f9 a sud, divide l'ingresso nella baia in due canali, nord e sud. Le isole fanno parte dell'antica caldera di un vulcano estinto, chiamato caldera di Corregidor.\nStoria.\nA causa della sua posizione strategica l'isola venne stata usata come base di appoggio fin dall'arrivo di Miguel Lopez de Legazpi che, autorizzato dalla corona spagnola, stabil\u00ec la capitale del paese a Manila situata nella parte interna della baia, a circa 48 km dall'isola.\nIl nome dell'isola si fa discendere dall'uso che ne fecero gli spagnoli come punto di controllo doganale nel quale venivano verificati e corretti (\"corregir\") i documenti per le imbarcazioni in ingresso nella baia, secondo questa versione all'isola venne dato il nome \"Isla del Corregidor\". Nella struttura amministrativa coloniale spagnola delle Filippine era presente l'unit\u00e0 amministrativa del \"Corregimiento\" a capo della quale era posto un \"Corregidor\".\nNel novembre 1574 il pirata cinese Limahong utilizz\u00f2 l'isola come base per attaccare la citt\u00e0 di Manila, entrambi i tentativi di attacco vennero respinti dagli spagnoli."}
{"id": "3377832", "revid": "31360", "url": "https://it.wikipedia.org/wiki?curid=3377832", "title": "Mar di Weddel", "text": ""}
{"id": "3377836", "revid": "4252", "url": "https://it.wikipedia.org/wiki?curid=3377836", "title": "Soggetto (teatro)", "text": ""}
{"id": "3377841", "revid": "92723", "url": "https://it.wikipedia.org/wiki?curid=3377841", "title": "Luiz Mancilha Vilela", "text": "Biografia.\nHa compiuto gli studi filosofici presso l'Istituto dei Sacri Cuori, a Pindamonhangaba, e quelli teologici alla Pontificia Universit\u00e0 di Minas Gerais, a Belo Horizonte. Ha ottenuto poi la licenza presso l'Universit\u00e0 Federale di Minas Gerais, a Belo Horizonte. Ha seguito inoltre un corso di teologia della vita religiosa e uno di formazione per i formatori nella vita religiosa e sacerdotale.\n\u00c8 stato ordinato sacerdote il 21 dicembre 1968 a Belo Horizonte. Ha svolto i seguenti incarichi: vicario parrocchiale, coordinatore della pastorale vocazionale nella provincia della Congregazione dei Sacri Cuori, consigliere provinciale, superiore del Seminario dei Sacri Cuori, vicario provinciale, provinciale.\n\u00c8 stato nominato vescovo di Cachoeiro de Itapemirim il 3 dicembre 1985; ha ricevuto l'ordinazione episcopale il 22 febbraio successivo.\nIl 3 dicembre 2002 \u00e8 stato nominato arcivescovo coadiutore di Vit\u00f3ria; il 14 aprile 2004 \u00e8 succeduto alla medesima sede.\nIl 7 novembre 2018 papa Francesco ha accettato la sua rinuncia al governo pastorale dell'arcidiocesi di Vit\u00f3ria per raggiunti limiti d'et\u00e0.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3377842", "revid": "287204", "url": "https://it.wikipedia.org/wiki?curid=3377842", "title": "Onomastici in Slovacchia", "text": "In Slovacchia, quasi tutti i giorni dell'anno corrispondono ad un nome, secondo un calendario proprio. Il calendario deriva dal calendario liturgico cattolico, ma \u00e8 sostanzialmente differente e comprende molti nomi slavi adespoti. Gli onomastici (in slovacco: \"meniny\") sono festeggiati ciascuno nel giorno previsto. Nella cultura slovacca l'onomastico ha un'importanza simile al compleanno. \nI calendari stampati in Slovacchia riportano gli onomastici accanto ad ogni giorno. Per\u00f2 sui calendari si trovano solo uno o due nomi, i pi\u00f9 comuni, mentre gli altri sono omessi. Nell'elenco che segue i nomi riportati dai calendari sono scritti in grassetto. Da notare che generalmente in Slovacchia si adottano solo i nomi compresi in questa lista. Le eccezioni pi\u00f9 frequenti riguardano i nomi per le minoranze linguistiche o i nomi stranieri se i genitori ottengono dall'ambasciata del paese relativo un documento scritto che attesti che il nome sia davvero esistente. Negli altri casi il nome pu\u00f2 essere rifiutato dall'ufficiale dell'anagrafe."}
{"id": "3377844", "revid": "287204", "url": "https://it.wikipedia.org/wiki?curid=3377844", "title": "Anna Rosemond", "text": "Biografia.\nNella sua carriera cinematografica, Anna Rosemond ha girato 16 pellicole. Il suo esordio fu nel 1910 con \"The Actor's Children\", un cortometraggio girato per la Thanhouser Film Corporation.\nFiglia di un immigrato austriaco, cominci\u00f2 a lavorare come attrice nel 1910, in una parte di supporto al fianco di Frank Hall Crane. Con l'attore, gir\u00f2 numerosi altri film, tra cui la prima versione di un film tratto dal romanzo \"La capanna dello zio Tom\". Il suo ultimo film fu \"Cinderella\" di George Nichols, a fianco di Florence La Badie e a Crane.\nDopo aver lasciato la carriera di attrice, si spos\u00f2 con George Jenkins Tompkins, un poliziotto di New York, di origine irlandese. La coppia lasci\u00f2 New York, trasferendosi in California dove, nel 1913, ebbero una figlia, Irma.\nAnna Rosemond pass\u00f2 il resto della sua vita a San Diego. \u00c8 morta nel 1966 all'et\u00e0 di 80 anni."}
{"id": "3377846", "revid": "38874385", "url": "https://it.wikipedia.org/wiki?curid=3377846", "title": "Corpi spugnosi", "text": ""}
{"id": "3377853", "revid": "89688", "url": "https://it.wikipedia.org/wiki?curid=3377853", "title": "Brigata dell'Illusione", "text": ""}
{"id": "3377855", "revid": "544909", "url": "https://it.wikipedia.org/wiki?curid=3377855", "title": "Maurizio Scudiero", "text": "Biografia.\nStudia estetica con Dino Formaggio e storia dell'arte moderna con Mario De Micheli, laureandosi in architettura. Contribuisce negli anni ottanta alla rivalutazione dell'opera del pittore futurista Fortunato Depero sulla scia degli studi avviati da Bruno Passamani. \u00c8 il principale studioso oltre che di Depero di Iras Baldessari. Ha curato sul Futurismo e su temi correlati oltre cento mostre in italia e all'estero, ed anche su altri specifici ambiti di interesse come la grafica d'avanguardia, la cartellonistica pubblicitaria, il comic americano e l'Aeropittura. \u00c8 anche esperto della \"Letteratura delle avanguardie\", specie quelle dell'Est Europa. \u00c8 stato membro del comitato scientifico della Wolfsonian FIU di Miami, corrispondente americana della Wolfsoniana di Genova, e consulente per il Futurismo presso la Yale University. Con la mostra presso il National Chiang Kai-Shek Memorial Hall di Taipei ha portato per la prima volta a Taiwan opere dei maggiori esponenti della pittura futurista, Umberto Boccioni, Giacomo Balla, Gino Severini e Carlo Carr\u00e0. Ha scritto per anni sulle pagine culturali de \"Il Giornale\" e su \"Arte\" di Mondadori. Ha all'attivo tra cataloghi di mostre e libri monografici oltre 200 pubblicazioni.\nCon la morte di Enrico Crispolti, per pubblicazioni e attivit\u00e0 espositiva, Scudiero \u00e8 di fatto lo storico di riferimento per il Futurismo."}
{"id": "3377856", "revid": "37401", "url": "https://it.wikipedia.org/wiki?curid=3377856", "title": "Yamhad", "text": ""}
{"id": "3377857", "revid": "767487", "url": "https://it.wikipedia.org/wiki?curid=3377857", "title": "Premi Goya 2000", "text": "La cerimonia di premiazione della 14\u00aa edizione dei Premi Goya si \u00e8 svolta il 29 gennaio 2000 all'Auditorio de Barcelona.\n\"Tutto su mia madre\" di Pedro Almod\u00f3var ha vinto sette premi su quattordici candidature.\nVincitori e candidati.\nI vincitori sono indicati in grassetto, a seguire gli altri candidati."}
{"id": "3377858", "revid": "135491", "url": "https://it.wikipedia.org/wiki?curid=3377858", "title": "Goya en Burdeos", "text": ""}
{"id": "3377864", "revid": "767487", "url": "https://it.wikipedia.org/wiki?curid=3377864", "title": "Nacional de Clubes 1996", "text": "Il Nacional de Clubes 1996, quarta edizione del campionato argentino per club di rugby 15 \u00e8 stato vinto dal club di Buenos Aires dell'Hind\u00fa Club."}
{"id": "3377865", "revid": "36426", "url": "https://it.wikipedia.org/wiki?curid=3377865", "title": "Giovanna Feltria", "text": ""}
{"id": "3377867", "revid": "36426", "url": "https://it.wikipedia.org/wiki?curid=3377867", "title": "Madonna dei candelabri", "text": ""}
{"id": "3377868", "revid": "36426", "url": "https://it.wikipedia.org/wiki?curid=3377868", "title": "Madonna della rosa (Raffaello)", "text": ""}
{"id": "3377870", "revid": "36426", "url": "https://it.wikipedia.org/wiki?curid=3377870", "title": "Madonna della tenda", "text": ""}
{"id": "3377880", "revid": "767487", "url": "https://it.wikipedia.org/wiki?curid=3377880", "title": "Nacional de Clubes 1997", "text": "Il Nacional de Clubes 1997, quinta edizione del campionato argentino per club di rugby 15 \u00e8 stato vinto per la prima volta da un club dell'\"Interior\", ossia non della capitale Buenos Aires, il Jockey Club Rosario."}
{"id": "3377881", "revid": "729019", "url": "https://it.wikipedia.org/wiki?curid=3377881", "title": "Volo British Airways 5390", "text": "Il volo British Airways 5390 era un volo della British Airways tra Birmingham e Malaga. Il 10 giugno 1990, durante il volo, una parte del parabrezza si stacc\u00f2 a causa dell'errata installazione. Il comandante venne spinto per met\u00e0 all'esterno dalla depressione risultante, rimanendo per\u00f2 premuto dall'aria contro il muso dell'aereo. Il co-pilota riusc\u00ec a compiere un atterraggio di emergenza a Southampton senza che ci fossero vittime.\nL'incidente.\nL'aereo, pilotato dal comandante Tim Lancaster e dal primo ufficiale Alastair Atchison, era un BAC One-Eleven. Il decollo avvenne alle 07:20 locali, con a bordo 81 passeggeri e sei membri dell'equipaggio. Il co-pilota Atchison comp\u00ec un decollo di routine e cedette il controllo al comandante Lancaster durante la salita. Mentre gli assistenti di volo cominciarono a servire la colazione, Lancaster si slacci\u00f2 la cintura di sicurezza per poter prendere il suo vassoio.\nMentre l'aereo raggiungeva la quota di 17.300 piedi (5.200 metri) si ud\u00ec un'esplosione e la fusoliera si riemp\u00ec di condensa.\nIl parabrezza di sinistra, quello posizionato dalla parte del comandante, si era staccato e Lancaster fu in parte risucchiato fuori dalla cabina di pilotaggio: il busto era all'esterno, premuto contro l'aereo dalla forza dell'aria, mentre le gambe erano all'interno bloccate contro il pannello dei comandi. La porta della cabina di pilotaggio fu sbalzata contro la console radio e i comandi della manetta, spingendo i motori al massimo. L'assistente di volo Nigel Ogden accorse nella cabina di pilotaggio e, dopo essersi assicurato con la cintura di sicurezza della poltrona del comandante, lo afferr\u00f2 per le gambe. Nel frattempo, Lancaster, che era percosso e congelato dall'aria a 800\u00a0km/h, stava perdendo conoscenza a causa dell'aria rarefatta.\nAtchison cominci\u00f2 una discesa di emergenza, inser\u00ec il pilota automatico e trasmise una richiesta di soccorso ma, a causa del rumore provocato dall'aria che entrava dal vetro mancante, non riusc\u00ec a sentire la risposta del controllo del traffico aereo.\nOdgen, che stava ancora trattenendo Lancaster, oltre alla stanchezza, cominci\u00f2 ad accusare un principio di assideramento e fu sostituito dagli altri assistenti di volo. Nonostante questo, il comandante continuava lentamente a scivolare al di fuori dell'aereo.\nFinalmente il controllo aereo autorizz\u00f2 Atchison ad atterrare a Southampton. Alle 07:55 l'aereo tocc\u00f2 terra sulla pista 02, i passeggeri vennero fatti evacuare e Lancaster venne finalmente soccorso.\nLancaster fu ricoverato al Southampton General Hospital, dove gli furono riscontrate fratture al braccio destro, al pollice sinistro e al polso destro; diverse contusioni, un principio di congelamento e uno stato di shock.\nMeno di sei mesi dopo l'incidente torn\u00f2 nuovamente a lavorare. Al raggiungimento dell'et\u00e0 di pensionamento obbligatorio della societ\u00e0 lasci\u00f2 la British Airways e, a partire dal 2005, cominci\u00f2 a volare per easyJet.\nL'assistente di volo Nigel Ogden ha subito una lussazione alla spalla e danni da congelamento al viso e all'occhio sinistro. Si ritir\u00f2 nel 2001 a causa dello stress, ma continu\u00f2 a lavorare al turno di notte in un ospedale dell'Esercito della Salvezza. Non ci furono altri feriti.\nL'indagine.\nGli investigatori dell'Air Accident Investigation Branch (AAIB) scoprirono che il parabrezza era stato installato solo 27 ore prima del volo presso l'officina di manutenzione della British Airways dell'aeroporto di Birmingham e che la procedura era stata approvata dal responsabile del reparto; tuttavia per il fissaggio furono utilizzati dei bulloni errati: 84 di essi erano pi\u00f9 piccoli di diametro di 0,66\u00a0mm, mentre i rimanenti 6 erano pi\u00f9 corti di 2,5\u00a0mm. L'inchiesta rivel\u00f2 che anche il parabrezza precedente era stato montato con bulloni errati, ma in fase di manutenzione furono sostituiti con bulloni identici senza far riferimento alle procedure del manuale di riparazione.\nLa differenza di pressione tra l'interno e l'esterno della cabina si rivel\u00f2 troppo elevata, portando al distacco del parabrezza.\nL'incidente ha inoltre fatto notare come ci fosse un difetto di progettazione del velivolo, infatti il parabrezza era fissato all'esterno della cabina, facendo agire su di esso una forza maggiore di quella che si sarebbe verificata se fosse stato fissato all'interno.\nGli investigatori incolparono il responsabile della manutenzione della British Airways presso l'aeroporto di Birmingham per l'uso dei bulloni errati e per non aver seguito le direttive di manutenzione della British Airways; inoltre hanno accusato la British Airways di non aver incluso nelle sue direttive la supervisione di un altro responsabile per quella che viene normalmente considerata un'operazione critica. Infine, gli investigatori hanno incolpato la direzione della gestione aeroportuale di Birmingham di non aver effettuato controlli sull'operato del responsabile della manutenzione della British Airways.\nIl Volo British Airways 5390 nei media.\nIl Volo British Airways 5390 \u00e8 stato analizzato nella puntata \"Miracolo ad alta quota\" della seconda stagione del documentario \"Indagini ad alta quota\" trasmesso dal National Geographic Channel."}
{"id": "3377886", "revid": "4711", "url": "https://it.wikipedia.org/wiki?curid=3377886", "title": "Walker Russell, Jr.", "text": ""}
{"id": "3377891", "revid": "110157", "url": "https://it.wikipedia.org/wiki?curid=3377891", "title": "Gran Circo Taddei e altre storie di Vig\u00e0ta", "text": "Gran Circo Taddei e altre storie di Vig\u00e0ta \u00e8 il primo di due volumi nel quale Andrea Camilleri ha raccolto otto racconti inediti dai seguenti titoli:\nTrama.\nIl protagonista dei racconti \u00e8 la varia umanit\u00e0 che si affaccia sul palcoscenico dell'immaginario paese di Vig\u00e0ta: furbi avvocati, contadini e studentesse, federali fascisti e accaniti comunisti recitano la parte che assegna loro il burattinaio Camilleri attingendo ai suoi ricordi e colorandoli con la sua fantasia, il suo spirito umoristico e il suo singolare linguaggio siculo-italiano.\nStorie vere o verosimili, reinventate dallo scrittore, che suscitano nel lettore non solo il sorriso ma anche un sentimento di umana solidariet\u00e0, sempre presente nei romanzi di Camilleri.\nSebbene ogni racconto sia preceduto dall'indicazione di una data precisa, che va dalla fine dell'Ottocento sino al secondo dopoguerra, quasi che Camilleri volesse offrire una documentazione storica della Sicilia del passato, tuttavia \u00e8 presente anche un elemento fiabesco, mitico che l'autore ha introdotto nelle narrazioni dei suoi ultimi romanzi e che anche qui appare sullo sfondo."}
{"id": "3377893", "revid": "300067", "url": "https://it.wikipedia.org/wiki?curid=3377893", "title": "Winter Haven (Florida)", "text": ""}
{"id": "3377897", "revid": "38877010", "url": "https://it.wikipedia.org/wiki?curid=3377897", "title": "Cantoni barbareschi", "text": ""}
{"id": "3377899", "revid": "466539", "url": "https://it.wikipedia.org/wiki?curid=3377899", "title": "Ribes uva-crispa", "text": "Ribes uva-crispa (), comunemente nota come uva spina, \u00e8 un pianta appartenente alla famiglia delle Grossulariaceae, originaria di Europa e Medio Oriente. Le sue bacche, commestibili, sono considerate frutti di bosco.\nDescrizione.\nL'uva spina \u00e8 un piccolo arbusto perenne, latifoglia e caducifoglia, spinoso a rami intricati, alto circa 50\u2013200\u00a0cm. La sua forma biologica \u00e8 \"NP - nano-fanerofita\", cio\u00e8 pianta legnosa con gemme perennanti poste tra 20\u00a0cm e 2\u00a0m dal suolo.\nHa foglie lobate, senza stipole, di pelosit\u00e0 variabile.\nI fiori, solitari o a racemo di 2-3 fiori, hanno un breve peduncolo. Il calice \u00e8 formato da cinque sepali giallo-verdi, gialli o porporini, di 5\u20137\u00a0mm. La corolla \u00e8 formata da cinque petali minori dei sepali, alternati ad essi. Il fiore ha 5 stami epipetali (disposti in corrispondenza dei petali). L'ovario \u00e8 infero, con uno stilo bifido. La fioritura avviene in aprile e la fruttificazione si ha ad agosto.\nIl frutto \u00e8 una bacca edule di dimensione e pelosit\u00e0 variabile con alcuni semini all'interno; ne esistono diverse variet\u00e0 con colore rosso o giallo. Le radici sono superficiali e non vanno in profondit\u00e0.\nDistribuzione e habitat.\nL'uva spina \u00e8 una pianta eurasiatica, originaria di Europa e parte del Medio Oriente e del Nordafrica. A causa della sua popolarit\u00e0 come pianta da frutto \u00e8 stata tuttavia introdotta dall'uomo in un areale ben pi\u00f9 ampio, che include America Settentrionale ed Estremo Oriente. In Italia \u00e8 comune sulle Alpi e sull'Appennino centro-settentrionale, fino al Molise. Cresce nei boschi e nelle radure di montagna, dai 100 ai 1600\u00a0m di quota.\nColtivazione.\nL'uva spina predilige posizioni semi-ombreggiate e luoghi freschi, patendo la siccit\u00e0 prolungata. Vegeta in terreni sub-acidi e non troppo compatti.\n\u00c8 molto resistente al freddo e non teme le gelate tardive; inoltre \u00e8 rustica e molto resistente alle malattie.\nUsi.\nIl frutto \u00e8 commestibile; aromatico, succoso e dolce a piena maturazione. Pu\u00f2 essere usato fresco, per fare confetture, sciroppi e gelatine. \nL'uva spina \u00e8 poco conosciuta ed \u00e8 catalogata tra i frutti minori o insoliti.\nCome erba medicinale ed erba officinale, l'uva spina pu\u00f2 essere utilizzata grazie al contenuto di vitamina C, vitamina A, polifenoli, sali minerali, acido malico."}
{"id": "3377900", "revid": "287204", "url": "https://it.wikipedia.org/wiki?curid=3377900", "title": "Lotus 17", "text": "La Lotus 17 era una vettura da competizione costruita nel 1959 dalla Lotus Cars.\nContesto.\nLa \"17\" era la risposta di Colin Chapman ai risultati della Lola Mk. I, vettura che ormai surclassava la Lotus Eleven. Rispetto alla \"11\" la Lola era pi\u00f9 piccola e pi\u00f9 leggera quindi anche la nuova vettura sarebbe stata pi\u00f9 piccola, leggera e con un profilo aerodinamico. Il progetto della \"17\" venne diretto da Chapman ma si deve a Len Terry. La vettura incorporava una serie di caratteristiche innovative tra le quali la sospensione anteriore tipo Mac Pherson mentre quella posteriore era la \"Strut\" progettata dallo stesso Chapman ed utilizzata per la prima volta sulla \"Lotus 12\". La carrozzeria era in fibra di vetro che fu utilizzata dalla Lotus a questo scopo per la prima volta. Il peso della vettura era di soli 340 chilogrammi e la \"17\" sembrava possedere un futuro promettente nelle competizioni.\nAlla prima gara alla quale prese parte nell'aprile 1959, per\u00f2 la \"17\", nonostante si dimostrasse veloce, dimostr\u00f2 di avere una maneggevolezza scarsa. La parte anteriore della vettura non sosteneva i carichi che si venivano a creare durante la gara. Prima che il problema venisse identificato e risolto la stagione era ormai molto avanzata e quindi la vettura non riusc\u00ec a dimostrare tutto il suo potenziale. La soluzione fu trovata nella sostituzione della sospensione Mac Pherson con una dallo schema pi\u00f9 convenzionale. Questa soluzione venne anche offerta a tutti gli acquirenti della \"17\".\nIn questo periodo, come motori venivano utilizzati quasi tutti quelli che facevano parte della gamma di piccola cilindrata prodotti dalla Coventry Climax, dal FWMA da 742\u00a0cm\u00b3 \u2013 con il quale la vettura partecip\u00f2 nel 1959 alla 24 Ore di Le Mans - al FWA da 1.098\u00a0cm\u00b3 \u2013 che era il motore pi\u00f9 usato nella classe della \"17\", al FWE da 1.216\u00a0cm\u00b3 in Europa e da 1.406\u00a0cm\u00b3 in America settentrionale.\nNel 1960 la \"17\" verr\u00e0 sostituita dalla Lotus 19. Della Lotus 17 sono stati prodotti 21 o 23 esemplari dei quali una dozzina sono giunti ai giorni nostri."}
{"id": "3377909", "revid": "183483", "url": "https://it.wikipedia.org/wiki?curid=3377909", "title": "Centaurus OB1", "text": ""}
{"id": "3377913", "revid": "461603", "url": "https://it.wikipedia.org/wiki?curid=3377913", "title": "Fowtbolayin Akowmb Ararat", "text": ""}
{"id": "3377914", "revid": "110157", "url": "https://it.wikipedia.org/wiki?curid=3377914", "title": "Tjukalinskij rajon", "text": "Il Tjukalinskij rajon () \u00e8 un rajon dell'Oblast' di Omsk, nella Russia asiatica; il capoluogo \u00e8 Tjukalinsk. Istituito nel 1924, ricopre una superficie di 6.400 chilometri quadrati e consta di una popolazione di circa 16.000 abitanti."}
{"id": "3377916", "revid": "161273", "url": "https://it.wikipedia.org/wiki?curid=3377916", "title": "RCW 83", "text": "RCW 83 \u00e8 una nebulosa a emissione visibile nella costellazione australe del Centauro.\nAppare come una nube piuttosto estesa situata nella parte meridionale della costellazione, a breve distanza angolare dalla brillante stella Hadar, di magnitudine 0,61. Data la sua declinazione fortemente australe, la sua osservazione \u00e8 possibile solo dalle regioni dell'emisfero australe terrestre e da quelle tropicali dell'emisfero boreale; dall'emisfero sud appare circumpolare fino alle latitudini subtropicali. Il periodo pi\u00f9 indicato per la sua osservazione nel cielo serale va da marzo a settembre.\nSi tratta di una regione H II di notevole estensione situata sul bordo esterno del Braccio del Sagittario alla distanza di circa 1500\u00a0parsec (4900 anni luce); le principali fonti della sua ionizzazione sarebbero due stelle di grande massa, la stella blu HD\u00a0123590 di classe spettrale O7.5V e la gigante blu HD\u00a0122669, di classe B1III. Al suo interno sono attivi alcuni processi di formazione stellare, testimoniati dalla presenza di sorgenti di radiazione infrarossa, una delle quali identificata dall'IRAS (IRAS\u00a014051-6147), mentre non si rilevano sorgenti di onde radio. Si ritiene che questa nube e la vicina RCW 85 siano parte di un esteso complesso nebuloso situato ad est della brillante associazione Centaurus OB1, una grande associazione OB posta a pari distanza dalla nube che conta oltre una ventina di stelle giovani e massicce delle prime classi spettrali e due stelle di Wolf-Rayet."}
{"id": "3377918", "revid": "124803341", "url": "https://it.wikipedia.org/wiki?curid=3377918", "title": "Ignazio Visco", "text": "Biografia.\nFormazione e studi.\nNato a Napoli, ha conseguito la maturit\u00e0 classica presso il Liceo T. Tasso di Roma e si \u00e8 laureato in Economia e Commercio alla Sapienza di Roma nel 1971, dove \u00e8 stato allievo di Federico Caff\u00e8. L'anno seguente viene assunto in Banca d'Italia. Completa il periodo di perfezionamento dei suoi studi alla University of Pennsylvania, negli Stati Uniti d'America, dove ottiene un Master of Arts nel 1974 e un Ph.D. in Economia nel 1981.\nCarriera internazionale.\nHa ricoperto ruoli importanti in numerosi organismi nazionali e internazionali; in particolare dal 1997 al 2002 \u00e8 stato Chief Economist e Direttore dell'Economics Department dell'OCSE.\nDal 2007 al 2011 \u00e8 stato Vice Direttore Generale della Banca d'Italia.\nGovernatore della Banca d'Italia.\nIl 20 ottobre 2011 \u00e8 stato designato dal governo Berlusconi per ricoprire la carica di Governatore della Banca d'Italia, al posto dell'uscente Mario Draghi.\nIl 24 ottobre 2011, dopo il parere favorevole espresso all'unanimit\u00e0 dal Consiglio superiore della Banca d'Italia, la nomina \u00e8 stata disposta con decreto del Presidente della Repubblica.\nDal 1\u00ba gennaio 2013, ai sensi del DL n. 95/2012 (convertito in legge con modifiche dalla legge n. 135/2012) ricopre anche la carica di Presidente del Direttorio integrato dell'Istituto per la Vigilanza sulle Assicurazioni - IVASS.\nIn un documento sulle dichiarazioni patrimoniali e reddituali rese dai titolari di cariche elettive e direttive di alcuni enti, a cura della Presidenza del Consiglio dei Ministri ai sensi dell'art. 12 della legge 5 luglio 1982 n. 441, risulta che il manager vanti per il 2010, redditi annui pari a 405 201 \u20ac.\nIl mandato a Visco \u00e8 stato rinnovato a ottobre 2017 dal Governo Gentiloni, dopo numerose polemiche dovute a presunte carenze nella sorveglianza del sistema bancario da parte di BankItalia.\nVicende giudiziarie.\nUna denuncia presentata alla procura di Spoleto dai soci che controllavano la Banca Popolare di Spoleto avvia una indagine. Il 28 ottobre 2015 Ignazio Visco viene indagato insieme ai commissari della Banca d'Italia, Giovanni Boccolini, Gianluca Brancadoro e Nicola Stabile.\nLe indagini vengono archiviate il 20 settembre 2016 dal gip di Spoleto, che accoglie la richiesta di archiviazione della Procura.\nLa vicenda riguarda la vendita della Banca Popolare di Spoleto al Banco di Desio e della Brianza. La Banca Popolare di Spoleto, commissariata nel 2012 dalla Banca d'Italia, sarebbe stata venduta al Banco di Desio e della Brianza sebbene vi fosse un'offerta pi\u00f9 conveniente da parte di una banca di Hong Kong, offerta poi rivelatasi falsa durante le indagini.\nPubblicazioni.\n\"(elenco parziale)\""}
{"id": "3377921", "revid": "125957214", "url": "https://it.wikipedia.org/wiki?curid=3377921", "title": "Luca D'Angelo", "text": "Nella sua carriera da calciatore ha giocato in Serie B con le maglie di , , e . Nel 1999 e nel 2005 ha vinto il campionato di Serie C1 rispettivamente con Fermana e Rimini.\nCarriera.\nGiocatore.\nAll'et\u00e0 di 18 anni, nel 1989, debutta tra i professionisti in Serie C2 con la maglia del Chieti, squadra in cui continua a giocare fino al 1995, disputando anche quattro stagioni in Serie C1. Nel 1995 passa al Sora, sempre in Serie C1, mentre l'anno seguente si trasferisce al Castel di Sangro, dove rimane per due stagioni, le uniche disputate in Serie B nella storia della societ\u00e0 abruzzese.\nNel 1998 si trasferisce alla , dove contribuisce alla promozione in Serie B e gioca anche la prima parte della stagione cadetta 19992-2000, finch\u00e9 a gennaio del 2000 viene ceduto in prestito all'Alzano Virescit, restando in cadetteria. In seguito torna alla Fermana, ma dopo 2 presenze in Serie C1 viene ceduto al , nella medesima categoria.\nDal 2001 si trasferisce al , dove al secondo anno centra l'ingresso nei play-off per la promozione in Serie C1, dopo aver chiuso al secondo posto il girone vinto dall'attuale Fiorentina (quell'anno denominata Florentia Viola). Il suo periodo in biancorosso continua con la promozione in Serie B due annate pi\u00f9 tardi, grazie al primo posto in campionato davanti ad e . In qualit\u00e0 di capitano, alza al cielo la Supercoppa di Serie C del 2005, vinta a Cremona contro la . L'annata 2005-2006 \u00e8 la sua ultima stagione in maglia riminese, nonch\u00e9 la sua ultima stagione nella serie cadetta.\nChiude la carriera professionistica nelle file del San Marino, in Serie C1, nel 2007. Nel corso della sua carriera ha collezionato complessivamente 100 presenze (con 6 reti) in Serie B e oltre 200 gare in Serie C1 (della quale ha vinto due edizioni).\nAllenatore.\nDopo aver appeso le scarpe al chiodo, D'Angelo ritorna a Rimini ricoprendo vari ruoli: prima assume il ruolo di direttore tecnico per due anni (dal 2007 al 2009), poi \u00e8 allenatore degli Allievi Nazionali (2009-2010) per una stagione.\nNell'estate del 2010 il Rimini viene messo in liquidazione, e dalle sue ceneri nasce l'A.C. Rimini 1912. D'Angelo viene nominato allenatore del club, ripartito dalla Serie D. Dopo il 3\u00ba posto in campionato la squadra vince i playoff del suo girone, per poi vincere un ulteriore gruppo eliminatorio a tre ed arrivare quindi a trionfare in semifinali e finale secca ai calci di rigore. \u00c8 stata la sua prima promozione da allenatore a Rimini, dopo le due gi\u00e0 conquistate in biancorosso nelle vesti di giocatore.\nIl 14 aprile 2013, dopo la sconfitta interna contro l', decide di rassegnare le dimissioni. Al termine dello stesso incontro D'Angelo colpisce il giocatore alessandrino Fanucchi, autore del gol-partita, ricevendo in seguito quattro giornate di squalifica. La societ\u00e0 riminese ha comunque scelto di respingere le dimissioni del tecnico. Dopo aver scontato i turni di stop, D'Angelo ha cos\u00ec guidato il Rimini nei playout 2012-2013, evitando la retrocessione in Serie D a discapito del Vall\u00e9e d'Aoste e del Gavorrano. Il rapporto con il sodalizio romagnolo s'interrompe a fine stagione.\nNella stagione 2013-2014 subentra, a campionato in corso, ad Egidio Notaristefano sulla panchina dell'Alessandria, in Lega Pro Seconda Divisione. Disputa una stagione positiva, con la squadra grigia promossa in Lega Pro unica, e viene riconfermato per la stagione 2014-2015. In scadenza di contratto, al termine della stagione 2015 che ha visto l'Alessandria aggiudicarsi il titolo di Campione d'inverno, e che poi ha fallito l'accesso ai play-off, le strade del tecnico pescarese e dei mandrogni si separano..\nIl 3 luglio 2015, viene ufficializzato il suo ingaggio da parte della Fidelis Andria, club neo promosso in Lega Pro. Il 7 maggio 2016, dopo aver terminato il campionato al settimo posto, a scadenza di contratto il tecnico decide di non rinnovare il rapporto con la squadra pugliese, lasciando cos\u00ec i \"federiciani\" dopo una sola stagione.\nIl 15 giugno seguente diventa il nuovo allenatore del Bassano Virtus, con cui firma un contratto annuale. Viene esonerato il 28 febbraio 2017, dopo aver raccolto tre sconfitte consecutive con 11 reti incassate e nessuna segnata.\nIl 1\u00ba ottobre sostituisce Cristiano Scazzola alla guida della Casertana. Al termine della stagione lascia la squadra campana.\nDopo aver condotto i falchetti ad una straordinaria cavalcata nel girone di ritorno ottenendo il settimo posto in classifica - primo posto se si considera solo il ritorno - decide di non proseguire il rapporto con la Casertana.\nIl 24 giugno 2018 viene ufficializzato nuovo tecnico del Pisa. Il 3 ottobre ottiene l'abilitazione da allenatore di prima categoria.. Raggiunta la doppia finale dei play-off di Serie C nel giugno 2019, il Pisa pareggia per 2-2 in casa e poi si impone per 3-1 allo stadio Nereo Rocco contro la , ottenendo cos\u00ec la promozione in Serie B. Nella stagione 2019-2020 il Pisa ottiene il nono posto finale in Serie B, giungendo a un passo dalla zona play-off della serie cadetta. La stagione seguente, dopo aver lottato a lungo per i playoff, incappa in una serie di risultati negativi che fanno scivolare la squadra in basso, ma a fine stagione conquista la salvezza arrivando quattordicesimo.\nStatistiche.\nStatistiche da allenatore.\n\"Statistiche aggiornate al 25 febbraio 2022.\" In grassetto le competizioni vinte."}
{"id": "3377925", "revid": "767487", "url": "https://it.wikipedia.org/wiki?curid=3377925", "title": "Isil'kul'skij rajon", "text": "L'Isil'kul'skij rajon () \u00e8 un rajon dell'Oblast' di Omsk, nella Russia asiatica; il capoluogo \u00e8 Isil'kul'. Istituito nel 1924, ricopre una superficie di 2.800 chilometri quadrati e consta di una popolazione di circa 20.000 abitanti."}
{"id": "3377927", "revid": "1428919", "url": "https://it.wikipedia.org/wiki?curid=3377927", "title": "Ospedale civile Francesco Pentimalli", "text": "L'ospedale civile \"Francesco Pentimalli\" \u00e8 il nosocomio di Palmi, ed \u00e8 ubicato in via Bruno Buozzi. Inaugurato il 10 luglio 1969, \u00e8 un ospedale a gestione diretta dell'Azienda sanitaria provinciale di Reggio Calabria (in precedenza a gestione della soppressa Azienda sanitaria locale n. 10 di Palmi). La struttura, che ospita anche gli uffici del distretto sanitario \"Tirrenica\", \u00e8 l'unico ospedale pubblico della Calabria dotato di una camera iperbarica.\nStoria.\nFin dal 1667 a Palmi esiste una struttura ospedaliera, quando vi era un \"Ospitio Ecc.mi D.ni Marchionis Arenae\", cos\u00ec chiamato poich\u00e9 avviato grazie al feudatario Andrea Concublet. Successivamente venne chiamato \u00abhospitio publico\u00bb oppure \u00abdiversorio\u00bb.\nNel 1888 venne realizzato un ospedale nel rione Spirito Santo mentre a seguito del terremoto del 1908, venne costruito nel rione Ajossa l'ospedale \"Regina Margherita\", la cui struttura fatiscente \u00e8 a tutt'oggi esistente in \"via Luigi Lacquaniti\".\nNegli anni sessanta venne deliberata la realizzazione del nuovo ospedale cittadino, su progetto dell'architetto Nino Bagal\u00e0, con i fondi della Cassa per il Mezzogiorno. La struttura, formata da un complesso edilizio monoblocco sviluppato su cinque piani pi\u00f9 un padiglione di isolamento, fu composta da sale operatorie, sale di diagnostica, sale di terapia, un laboratorio di analisi, una farmacia, un poliambulatorio per esterni, un reparto di radiologia, uffici, abitazione del medico di guardia ed una cappella. L'ospedale venne inaugurato il 10 luglio 1969, con i reparti di medicina, chirurgia, ostetricia, ginecologia ed ortopedia, per un totale di 150 posti letto.\nNel 1983 l'ospedale venne dotato di un reparto di rianimazione e due anni dopo, nel 1985, la Regione Calabria finanzi\u00f2 l'acquisto e l'installazione di una camera iperbarica nella struttura. L'ospedale fu dotato infine, dal 1996, di una camera iperbarica di ultima generazione a 12 posti, per un totale di 170 posti letto.\nNel corso degli anni, con l'apertura di altre strutture ospedaliere in altri centri della zona, l'ospedale Pentimalli perse alcuni servizi fondamentali, portando le varie amministrazioni regionali a segnalarne pi\u00f9 volte la chiusura, per gli elevati costi di mantenimento. Per tali motivi, l'ospedale \u00e8 salito alle cronache nazionali fino a parlarne nei talk show come \"Porta a Porta\" su Rai 1.\nNel 2009 il Piano di rientro della Regione Calabria, per ovviare al deficit sanitario regionale, propose il declassamento dell'ospedale in centro polifunzionale, con la creazione a Palmi di un nuovo ospedale di riferimento nella Piana, con oltre 350 posti letto. Tale trasformazione \u00e8 avvenuta a fine 2011, con la creazione del centro polifunzionale, con annessi servizi, nel quale ha sede anche il distretto sanitario.\nIntitolazione.\nL'ospedale \u00e8 intitolato a Francesco Pentimalli (Palmi, 28 novembre 1885 - Roma, 1958). Patologo laureato a Napoli, successivamente perfezion\u00f2 i suoi studi a Friburgo in Brisgovia seguendo Karl Aschoff. Tornato a Napoli, vi insegn\u00f2 negli anni venti Patologia. Nel 1927 vinse il premio della Accademia Nazionale dei Lincei. Successivamente insegn\u00f2 a Cagliari ed ebbe la cattedre a Perugia e Firenze. Nel 1933 venne eletto membro del Consiglio superiore dell'educazione nazionale e nel 1934 deputato.\nReparti di degenza e servizi sanitari.\nGli attuali reparti di degenza e servizi sanitari sono i seguenti:\nInoltre, quale poliambulatorio, la struttura ospita i seguenti servizi sanitari: allergologia, angiologia, cardiologia, dermatologia, diabetologia, endocrinologia, geriatria, medicina dello sport, oculistica, odontoiatria, ortopedia, otorinolaringoiatria, psichiatria e reumatologia.\nUffici direzionali.\nNella struttura ha sede uno dei quattro distretti sanitari dell'Azienda sanitaria provinciale di Reggio Calabria. Il distretto, denominato \u00abTirrenica\u00bb, \u00e8 stato inaugurato il 9 marzo 2012 e comprende i comuni appartenenti all'ex ASL 10 di Palmi."}
{"id": "3377931", "revid": "110157", "url": "https://it.wikipedia.org/wiki?curid=3377931", "title": "Tarskij rajon", "text": "Il Tarskij rajon () \u00e8 un rajon dell'Oblast' di Omsk, nella Russia asiatica; il capoluogo \u00e8 Tara. Istituito nel 1924, ricopre una superficie di 15.700 chilometri quadrati e consta di una popolazione di circa 20.000 abitanti."}
{"id": "3377941", "revid": "729019", "url": "https://it.wikipedia.org/wiki?curid=3377941", "title": "Ingram MAC-10", "text": "L'Ingram MAC-10 (o M10) \u00e8 una pistola mitragliatrice leggera, sviluppata per le forze speciali U.S.A..\nStoria.\nLa mitraglietta \u00e8 stata sviluppata da Gordon Ingram nel 1970 ad Atlanta in due diverse versioni, la MAC-10 e la MAC-11, in cui le uniche differenze riguardano il tipo di munizioni impiegate (11,43 millimetri per il 10 e 9 x 19 mm per la 11) e il selettore di fuoco manuale e automatico presente solo sul modello 10.\nCaratteristiche tecniche.\nLa mitraglietta \u00e8 molto compatta. Ci\u00f2 la rende facile da trasportare e da nascondere, ma a causa dell'elevato volume di fuoco ci\u00f2 la rende anche molto imprecisa.\nAlla canna pu\u00f2 essere aggiunto un silenziatore per sopprimere il rumore generato dall'esplosione dei proiettili.\nPer compensare il forte rinculo tutti i modelli sono equipaggiati con un calcio pieghevole, mentre alcuni sono dotati con un freno di bocca che riduce il rinculo. Il meccanismo ad otturatore telescopico sposta in avanti il centro di massa della mitraglietta permettendo una maggiore precisione.\n\u00c8 usata specialmente da soldati speciali in spazi ristretti grazie al rateo di fuoco impressionante, al contrario diventa nettamente svantaggiosa in campi aperti, dove il forte rinculo non permette una giusta mira.\nIl MAC-10 nella cultura di massa.\nIn ambito cinematografico, la MAC-10 compare nei film: Chi osa vince (Who dares wins), , \"Scarface\", \u00c8 una sporca faccenda, tenente Parker!, Pulp Fiction, \"Desperado\", \"Arma letale 3\" e \"True Lies\"."}
{"id": "3377943", "revid": "287204", "url": "https://it.wikipedia.org/wiki?curid=3377943", "title": "Michail Mjasnikovi\u010d", "text": "\u00c8 stato nominato dal presidente Aljaksandr Luka\u0161\u0117nka dopo le elezioni del 2010 che hanno confermato Luka\u0161\u0117nka ad un quarto mandato, nonostante le accuse su di lui pendenti di frode.\nPrima di diventare primo ministro, ha presieduto l'accademia nazionale di Scienze della Bielorussia."}
{"id": "3377944", "revid": "2028514", "url": "https://it.wikipedia.org/wiki?curid=3377944", "title": "Lettere credenziali", "text": "Le lettere credenziali sono il documento ufficiale attraverso il quale un capo di stato accredita un proprio agente diplomatico (ambasciatore o console generale) presso il capo di uno stato straniero; quest'ultimo, infatti, era consuetudinariamente ritenuto detentore di uno \u201c\"ius repraesentationis omnimodae\"\u201d (diritto di rappresentazione in ogni modo, o di ogni genere, in qualsiasi circostanza) che gli attribuiva il potere \u2013 in quanto rappresentante dell'intero ordinamento statale \u2013 di accogliere gli agenti diplomatici degli altri Stati.\nLa Convenzione di Vienna sulle relazioni diplomatiche del 1961 stabilisce a tal proposito che il capo di una missione diplomatica assume le funzioni nello stato accreditatario al momento della presentazione delle lettere credenziali al capo di quest'ultimo stato. L'ordine di presentazione delle stesse determina poi l'ordine delle precedenze fra i vari ambasciatori (art. 16).\nItalia.\nIn Italia, ai sensi dell'art. 87 della Costituzione, \u00e8 il presidente della Repubblica ad avere la facolt\u00e0 di accreditare gli ambasciatori stranieri \u2013 attraverso la pratica del gradimento \u2013 e quindi di ricevere anche le loro lettere credenziali; egli ha inoltre la facolt\u00e0 di firmare le lettere credenziali degli ambasciatori italiani, con le quali essi vengono accreditati presso i governi stranieri.\nIn particolare, dopo la designazione di un ambasciatore da parte del Ministero degli esteri e l'ottenimento del relativo gradimento da parte del governo del paese di destinazione, l'ambasciata in loco richiede al cerimoniale diplomatico della Repubblica Italiana di provvedere a stilare le lettere credenziali che dovranno essere presentate al capo dello stato.\nLa cerimonia di presentazione delle credenziali al presidente della Repubblica Italiana \u00e8 relativamente sobria \u2013 non \u00e8 infatti richiesto l'uso di particolari abiti o uniformi \u2013 anche se solenne, e si svolge al Palazzo del Quirinale. Gli ambasciatori interessati vengono prelevati dalla rispettive Ambasciate dal personale del cerimoniale diplomatico ed accompagnati al Quirinale; qui, separatamente, ogni ambasciatore, dopo gli onori militari nel Cortile d'onore, viene introdotto al capo dello stato nella Sala degli Arazzi di Lilla dove avviene la presentazione delle credenziali e delle lettere di richiamo del predecessore. Successivamente il presidente della Repubblica invita a colloquio l'ambasciatore nello Studio alla Vetrata alla presenza del seguito. Dopo il congedo, ogni ambasciatore viene nuovamente accompagnato dal personale del cerimoniale diplomatico nel cortile d'onore ed infine alla propria rappresentanza diplomatica."}
{"id": "3377950", "revid": "599013", "url": "https://it.wikipedia.org/wiki?curid=3377950", "title": "Carlo Soldini", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1935 (edizione tenutasi a Innsbruck, Austria) insieme al connazionale Marchese Sforza Brivio. Nell'edizione l'argento and\u00f2 alla Cecoslovacchia, l'oro alla Svizzera."}
{"id": "3377967", "revid": "2126200", "url": "https://it.wikipedia.org/wiki?curid=3377967", "title": "Composti a sandwich", "text": "I composti a sandwich sono una categoria di complessi metallorganici che contengono un metallo contenuto tra due leganti arenici paralleli tra loro. Il metallo pu\u00f2 appartenere ai metalli di transizione o anche ai gruppi principali. Gli areni possono essere semplici, con formula CnHn, loro derivati sostituiti, come ad esempio Cn(CH3)n, o composti eterociclici, come ad esempio BCnHn+1. Un tipo particolare di composti a sandwich sono i metalloceni, dove i leganti sono ciclopentadienili.\nLa denominazione \"composto a sandwich\" fu introdotta nella nomenclatura organometallica nel 1956, in un articolo che confermava la struttura del ferrocene, in base a misure di cristallografia a raggi X. La struttura in questione era stata proposta parecchi anni prima da Robert Burns Woodward e prevedeva un atomo di ferro posto in mezzo tra due anelli ciclopentadienilici paralleli (vedi figura). Si poteva cos\u00ec spiegare la presenza di conformeri del ferrocene. Si dimostr\u00f2 inoltre che la cristallografia era una tecnica molto potente e lo sviluppo della chimica metallorganica venne accelerato.\nPrincipali tipi di composti a sandwich.\nEsistono anche complessi a sandwich contenenti leganti puramente inorganici, come Fe(C5Me5)(P5) e [(P5)2Ti]2-.\nComposti a semi-sandwich.\nI composti a \"semi sandwich\" si ottengono rimuovendo da un composto a sandwich uno dei leganti arenici, e inserendo in sua vece leganti tipo CO o allili.\nComposti semi-sandwich monometallici.\nQuesta \u00e8 una famiglia di complessi ancor pi\u00f9 numerosa di quelli a sandwich. L'esempio pi\u00f9 famoso \u00e8 quello del metilciclopendadienil manganese tricarbonile, (CH3Cp)Mn(CO)3. Queste specie sono a volte dette \"composti a sgabello di pianoforte\" (dall'inglese \"piano stool\"), per lo meno quando hanno tre leganti che fanno da \"piedi\" rispetto al \"sedile\" aromatico planare.\nComposti semi-sandwich dimetallici.\nQuesti possono essere considerati come casi particolari di complessi semi-sandwich, ma contengono due metalli. Esempi sono i dimeri Cp2Fe2(CO)4 e Cp2Mo2(CO)6. Un'altra specie correlata \u00e8 [Ru(C6H6)Cl2]2.\nSandwich multistrato.\nIl primo complesso a sandwich multistrato \u00e8 stato il complesso [Ni2Cp3](BF4)2, che contiene tre unit\u00e0 ciclopentadienili sovrapposte, con inframmezzati due atomi di nichel. In seguito sono stati scoperti molti composti multistrato, specialmente a tre strati. Un metodo di sintesi versatile consiste nell'aggiungere una unit\u00e0 [Cp*]Ru+ a complessi a sandwich preesistenti.\nSandwich multimetallici.\nIn questa famiglia sono presenti pi\u00f9 atomi metallici inseriti tra molecole policicliche aromatiche.\nUn esempio \u00e8 mostrato qui sotto. Una catena formata da quattro atomi di palladio \u00e8 contenuta tra due unit\u00e0 perilene. Come controione viene usato l'ingombrante anione tetraarilborato, scarsamente coordinante."}
{"id": "3377972", "revid": "729019", "url": "https://it.wikipedia.org/wiki?curid=3377972", "title": "Parque de la Independencia", "text": "Il Parque de la Independencia (\"Parco dell'Indipendenza\" in italiano) \u00e8 un parco pubblico di Rosario. \u00c8 il pi\u00f9 grande della citt\u00e0 argentina, circa 126 ettari di terreno, nonch\u00e9 il primo a essere stato inaugurato a Rosario, il 1\u00ba gennaio 1902.\nStoria.\nIl Parque de la Independencia sorge come unione di quattro differenti spazi pubblici presenti nella zona: il 24 agosto 1900 l'autorit\u00e0 provinciale autorizz\u00f2 il comune, tramite la \"Ley Provincial n\u00ba 1035\" a espropriare i terreni, al fine di edificare un nuovo parco. Nel 1901 i lavori includono la creazione di un lago e una collina artificiali, nonch\u00e9 la piantagione di 6.000 alberi, in concomitanza con il primo \"Festival del \u00c1rbol\" (Festival dell'albero), tenutosi quello stesso anno. Il 1\u00ba gennaio 1902 si procede all'inaugurazione vera e propria.\nStruttura.\nIl Parco include un ippodromo, il Museo della Citt\u00e0 Wladimir Mikielievich, il Museo Storico Provinciale Julio Marc, il Museo Provinciale di Belle Arti Juan B. Castagnino, il \"Rosedal\", che ospita una gran variet\u00e0 di rose, il \"Jard\u00edn Franc\u00e9s\" (aperto nel 1942), nonch\u00e9 due stadi, lo stadio Municipal Jorge Newbery e lo stadio Marcelo Bielsa, sede delle partite interne del Newell's Old Boys. All'interno del parco sono presenti diverse statue e busti raffiguranti personaggi storici, tra cui Beethoven, Giuseppe Garibaldi, Ovidio Lagos, Benito P\u00e9rez Gald\u00f3s e Jos\u00e9 Hern\u00e1ndez."}
{"id": "3377973", "revid": "599013", "url": "https://it.wikipedia.org/wiki?curid=3377973", "title": "\u010cech", "text": ""}
{"id": "3377984", "revid": "124808", "url": "https://it.wikipedia.org/wiki?curid=3377984", "title": "Victor Victoria (programma televisivo)", "text": ""}
{"id": "3377985", "revid": "767487", "url": "https://it.wikipedia.org/wiki?curid=3377985", "title": "Varjoina Kuljemme Kuolleiden Maassa", "text": "Varjoina Kuljemme Kuolleiden Maassa (\"Come ombre camminiamo nella terra dei morti\") \u00e8 il sesto album in studio del gruppo musicale Moonsorrow, pubblicato il 21 febbraio 2011 in UK, il 23 febbraio in Finlandia, il 25 febbraio in Germania Austria e Svizzera ed infine il 27 febbraio nel resto dell'Europa. Nel sito Metal Storm \u00e8 stato classificato come secondo migliore album del 2011, preceduto solo da The Great Mass dei Septicflesh."}
{"id": "3377988", "revid": "2134764", "url": "https://it.wikipedia.org/wiki?curid=3377988", "title": "Altin Rraklli", "text": "Carriera.\nClub.\nIl 1\u00ba gennaio 1996 fu acquistato dalla squadra tedesca del per 150.000 euro.\nNazionale.\nHa collezionato 64 presenze ed 11 gol con la nazionale albanese.\nStatistiche.\nPresenze e reti nei club.\n\"Statistiche aggiornate al 9 maggio 2009.\""}
{"id": "3377992", "revid": "729019", "url": "https://it.wikipedia.org/wiki?curid=3377992", "title": "Enrique Rodr\u00edguez", "text": "Biografia.\nNato e cresciuto in Argentina, Rodr\u00edguez inizi\u00f2 a giocare a rugby casualmente, in quanto interessato alla pallacanestro: un suo amico lo convinse ad assistere a un incontro di rugby e poco tempo dopo Rodr\u00edguez abbracci\u00f2 tale disciplina.\nA 19 anni debutt\u00f2 come seniores nella prima squadra dell'Universit\u00e0 Nazionale di C\u00f3rdoba, club nel quale rimase sei stagioni; originariamente tre quarti, pass\u00f2 in seguito alla mischia e si guadagn\u00f2 il soprannome di \"Topo\" (equivalente spagnolo di \"talpa\") da parte di un suo compagno di squadra, che us\u00f2 la similitudine con tale animale per descrivere la capacit\u00e0 di Rodr\u00edguez di penetrare dentro le mischie e i raggruppamenti come se stesse scavando.\nNel 1976 inizi\u00f2 a rappresentare la Provincia rugbistica di C\u00f3rdoba nel Campeonato Argentino, e tre anni pi\u00f9 tardi, nel 1979 esord\u00ec per i \"Pumas\" a Dunedin contro un XV della ; il primo \"test match\" fu qualche settimana dopo l'esordio assoluto, a Buenos Aires contro l'.\nPartecip\u00f2 poi a un \"tour\" in Sudafrica nel 1980 con la selezione internazionale del Sudamerica, seconda maglia per la quale totalizz\u00f2 \"test match\"; nel 1981 scese in campo per contro la , a tale incontro non \u00e8 stata mai riconosciuta l'ufficialit\u00e0 di \"test\".\nNel 1983 disput\u00f2 il suo ultimo incontro internazionale per l', a Sydney contro l': fu proprio in tale Paese che Rodr\u00edguez si trasfer\u00ec con la famiglia poco tempo dopo, e un anno pi\u00f9 tardi fu selezionato per gli \"Wallabies\" con i quali esord\u00ec a Suva contro .\nCon l' prese parte al \"tour\" 1984 nel Regno Unito in cui gli \"Wallabies\" realizzarono il primo Grande Slam della loro storia, vincendo tutti e quattro gli incontri con le \"Home Nations\"; tre anni pi\u00f9 tardi fu presente alla e a novembre chiuse la carriera internazionale, proprio contro l': singolarmente aveva disputato il suo ultimo match per i \"Pumas\" contro l', quattro anni prima.\nDopo la fine della sua carriera agonistica, avvenuta nel 1992 a quarant'anni, Rodr\u00edguez pass\u00f2 all'attivit\u00e0 tecnica: guid\u00f2 il Warringah, club nel quale aveva giocato, poi in seguito la Nazionale Seven in due riprese, ed ebbe anche esperienze all'estero, come consulente della Nazionale canadese alla .\nNel 2007, quindici anni dopo la fine della sua attivit\u00e0 agonistica, allertato da numerosi stati altalenanti di depressione, fu diagnosticata a Rodr\u00edguez una sindrome del disturbo bipolare; ulteriori diagnosi cliniche la classificarono di Tipo II; da allora ha iniziato, insieme alle cure, una campagna di informazione e sensibilizzazione su tale malattia attraverso conferenze e lezioni universitarie; il drammaturgo australiano Neil Cole, anch'egli affetto da tale sindrome, scrisse nel 2007 il soggetto per una rappresentazione teatrale avente a tema proprio il disturbo bipolare, \"Topo \u2014 The Play\", il cui personaggio principale era lo stesso Rodr\u00edguez, che tenne un discorso in apertura della \"premi\u00e8re\" a Sydney."}
{"id": "3377997", "revid": "767487", "url": "https://it.wikipedia.org/wiki?curid=3377997", "title": "Rudi Vata", "text": "Carriera.\nClub.\nNella sua carriera da calciatore ha giocato in diverse nazioni: ha giocato in Albania, Francia, Scozia, Cipro, Germania e Giappone.\nStatistiche.\nPresenze e reti nei club.\n\"Statistiche aggiornate al 6 maggio 2005.\""}
{"id": "3378003", "revid": "767487", "url": "https://it.wikipedia.org/wiki?curid=3378003", "title": "Antonio Gillarduzzi", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1937 (edizione tenutasi a Cortina d'Ampezzo, Italia) insieme al connazionale Uberto Gillarduzzi. Nell'edizione l'oro and\u00f2 al Regno Unito, il bronzo all'altra italiana."}
{"id": "3378012", "revid": "399", "url": "https://it.wikipedia.org/wiki?curid=3378012", "title": "Centro storico di Eboli", "text": ""}
{"id": "3378015", "revid": "92723", "url": "https://it.wikipedia.org/wiki?curid=3378015", "title": "Horgo", "text": "Il Horgo (mongolo: \u0425\u043e\u0440\u0433\u043e), o Khorgo, \u00e8 un vulcano estinto nella provincia dell'Arhangaj, distretto di Tariat, in Mongolia. Si trova sul versante nord dei monti Hangaj, circa 3\u00a0km a est del lago T\u0117rhijn Cagaan nuur con il quale costituisce il nucleo del \"Parco Nazionale Horgo-T\u0117rhijn Cagaan Nuur\".\nIl Horgo, che ha un'altezza di 2.400 m s.l.m., fa parte del campo vulcanico Tariat-Chulutu (che conta altri cinque coni vulcanici) e risale all'olocene. Una notevole caratteristica geologica dell'area del vulcano \u00e8 costituita da bolle di lava solidificata, che gli abitanti del luogo hanno chiamato \"ger di basalto\"."}
{"id": "3378017", "revid": "4175", "url": "https://it.wikipedia.org/wiki?curid=3378017", "title": "Ordine di Yeroslav il Saggio", "text": ""}
{"id": "3378018", "revid": "287204", "url": "https://it.wikipedia.org/wiki?curid=3378018", "title": "Cech", "text": ""}
{"id": "3378023", "revid": "729019", "url": "https://it.wikipedia.org/wiki?curid=3378023", "title": "Filippo Migliavacca", "text": "Biografia.\nNacque ad Affori (oggi quartiere di Milano), ma comp\u00ec tutti gli studi a Pavia, prima al Collegio Ghisleri e poi si laure\u00f2 in Legge all'Universit\u00e0.\nNel marzo 1848, durante gli studi liceali, torn\u00f2 a Milano per partecipare alle Cinque giornate. In seguito si iscritte alla Legione degli Studenti per partecipare, negli anni seguenti, a diverse campagne di liberazione, divenendo prima Sergente e poi Luogotenente e stringendo amicizia con Giuseppe Garibaldi. Finiti gli studi entr\u00f2 a far parte dello studio dell'avvocato Giulio Cesare Gabella di Genova. Nel 1859 si arruolo nei Cacciatori delle Alpi combattendo gli austriaci in diverse battaglie guadagnandosi il grado di Capitano. Tornato a Milano esercit\u00f2 l'avvocatura. Il 5 maggio, dopo aver raggruppato una settantina di volontari, part\u00ec alla volta di Genova per raggiungere Garibaldi, insieme a lui c'erano tra gli altri: Romeo Bozzetti, Ippolito Nievo, Enrico Eugenio Richiedei ed il veneziano Enrico Uziel che per\u00f2 si imbarcarono con Garibaldi. Il 10 giugno 1860 Migliavacca si imbarc\u00f2 sulla nave \"Washington\" insieme a dei volontari per unirsi all'impresa dei Mille di Garibaldi in Sicilia. Giunto a Palermo fu promosso Maggiore al comando di un Battaglione della Colonna Simonetta.\nMor\u00ec in combattimento a Milazzo il 20 luglio 1860. In seguito gli vennero tributati il grado di tenente colonnello e la medaglia al valor militare.\nNell'elenco ufficiale dei partecipanti all'impresa, pubblicato sulla Gazzetta Ufficiale del Regno d'Italia del 12 novembre 1878, non \u00e8 accreditato in quanto si un\u00ec solo a Palermo con Garibaldi.\nIn un brano dell'album storico su Garibaldi, intitolato: \" \u201cGaribaldi nelle Due Sicilie, ossia Guerra d'Italia nel 1860\u201d \", scritto da B. G., si narra della morte di Filippo Migliavacca e Enrico Eugenio Richiedei in toni epici:\n\" \u201c... fra i prodi che furono dal ferro nemico mietuti nelle narrate battaglie, noi ricorderemo in particolar modo Filippo Migliavacca ed Enrico Rechiedei, la morte dei quali fu da tutti udita con duolo, tanto erano per le rare della mente e del cuore virt\u00f9, nobile ornamento della Patria! Noi particolarmente li ricordiamo, essendo la loro vita un bell'esempio da porsi innanzi alla nostra italica giovent\u00f9 \u2026 \u201c \""}
{"id": "3378024", "revid": "1516087", "url": "https://it.wikipedia.org/wiki?curid=3378024", "title": "Tripolitania ottomana", "text": "La regione costiera indicata col nome di Tripolitania ottomana e corrispondente circa all'attuale Libia, venne governata dall'Impero ottomano dal 1551 al 1912 come eyalet di Tripolitania, dal 1864 come vilayet di Tripolitania (in turco: \u0648\u0644\u0627\u064a\u062a \u0637\u0631\u0627\u0628\u0644\u0633 \u063a\u0631\u0628, \"Vil\u00e2yet-i Tr\u00e2blus G\u00e2rp\"). \nDivenne nota anche come regno di Tripoli, anche se tale territorio non fu mai tecnicamente un regno, ma una provincia ottomana guidata da un pasci\u00e0 (governatore), sempre membro della dinastia Karamanli dal 1711 al 1835, fatto che fece divenire \"de facto\" una monarchia il possedimento turco. Oltre al territorio centrale della Tripolitania, la \"Cirenaica / Barca\" era considerata anch'essa parte del dominio di Tripoli in quanto governata \"de facto\" dal pasci\u00e0 della regione.\nDopo lo scoppio della guerra italo-turca (1911), il vilayet di Tripolitania e la Cirenaica furono annesse all'Italia con regio decreto del 5 novembre 1911.\nL'arrivo degli ottomani.\nAll'inizio del XV secolo la costa libica non era sottoposta a un'autorit\u00e0 centrale e nei suoi porti agivano indisturbate le bande di pirati. La Spagna riusc\u00ec a occuparla nel 1510 senza impiantarvi mai una colonia stabile, cos\u00ec nel 1528 gli spagnoli diedero il porto di Tripoli ai Cavalieri di San Giovanni.\nNel 1538 Tripoli fu conquistata dall'ammiraglio ottomano Khayr al-Din (conosciuto anche con il nome di \"Barbarossa\"): \nGli Ottomani arrivarono nel 1540 a Tripoli, su richiesta della locale popolazione libica di religione musulmana, per liberare la citt\u00e0 dal dominio dei Cavalieri di Malta. Nel 1553 gli europei furono espulsi dai corsari turchi Dragut e Sinan. Dragut, che in seguito cadde nella battaglia di Malta, fu sepolto a Tripoli. Dopo la morte di Dragut i legami tra Costantinopoli e Tripoli si allentarono.\nSotto il dominio degli Ottomani, il Maghreb venne diviso in tre province, Algeri, Tunisi e Tripoli. Dopo il 1565, l'autorit\u00e0 amministrativa di Tripoli venne investita di un pasci\u00e0 nominato dal sultano di Costantinopoli. Il sultano forniva il pasci\u00e0 di un corpo di giannizzeri, che a sua volta venne diviso in un certo numero di compagnie sotto il comando di un bey. I giannizzeri divennero la forza politica e militare della Tripolitania ottomana, relegando il pasci\u00e0 a un ruolo prettamente formale.\nLa dinastia Karamanli e le guerre barbaresche.\nNel 1711, Ahmad I Karamanli, un ufficiale di cavalleria ottomano, figlio di un ufficiale turco e di una donna libica riusc\u00ec a prendere il potere a Tripoli, fondando la dinastia dei Karamanli, che dur\u00f2 per pi\u00f9 di un secolo. Nel maggio del 1801 il pasci\u00e0 Yusuf Karamanli chiese agli Stati Uniti un aumento del tributo per la protezione del loro commercio dalla guerra di corsa (chiamata dagli USA \"pirateria\"). La richiesta venne rifiutata e una forza navale statunitense riusc\u00ec a organizzare un blocco su Tripoli, dando inizio alla Prima guerra barbaresca.\nLa Seconda guerra barbaresca (1815) fu un nuovo conflitto tra gli Stati Uniti e le reggenze ottomane del Nordafrica.\nRiaffermazione dell'autorit\u00e0 ottomana.\nNel 1835, il governo del sultano ottomano Mahmud II trasse profitto dalle tensioni locali per riaffermare la sua autorit\u00e0 per tenerla fino al collasso finale dell'Impero Ottomano. Con il decentramento del potere ottomano si arriv\u00f2 all'indipendenza virtuale della regione. Il locale movimento della confraternita sufi della Sanusiyya, capeggiato da \"Sayyid\" Mu\u1e25ammad b. \u02bfAl\u012b al-San\u016bs\u012b, chiam\u00f2 la popolazione indigena alla resistenza contro il dominio ottomano. Il \"Gran Senusso\" fond\u00f2 il suo quartier generale nell'oasi di Jaghbub (Giarabub), mentre i suoi \"ikhw\u0101n\" (fratelli) fondarono delle \"z\u0101wiya\" (luoghi di raduno religiosi) in tutto il Nordafrica, portando anche la stabilit\u00e0 alle regioni non ancora del tutto sottomesse al potere ottomano.\nL'apice del potere senussita si attest\u00f2 attorno agli Anni ottanta, all'epoca di Muhammad al-Mahdi ibn Mu\u1e25ammad al-Sanusi, il quale fu un abile amministratore e un carismatico oratore. Con 146 capanne che si estendevano in tutto il deserto del Sahara, riusc\u00ec a spostare la capitale dei Senussi a Cufra. Gli Ottomani chiamarono i Senussi per respingere l'occupazione straniera, cos\u00ec Mahammad al-Mahdi ebbe successo dove molti fallirono, assicurandosi la lealt\u00e0 della Cirenaica. Per oltre 75 anni i Turchi ottomani imposero una trentina di governatori, anche se la Tripolitania di fatto era autonoma dall'Impero.\nLa guerra italo-turca.\nCon il Trattato di Ouchy o Losanna, firmato il 18 ottobre 1912 tra Impero ottomano e Italia, la Tripolitania e la Cirenaica passarono sotto il controllo amministrativo e militare italiano. Le due province divennero \"de iure\" italiane, anche sotto il profilo del diritto internazionale, nel 1923, a seguito della stipula del secondo Trattato di Losanna con la Repubblica turca.\nNel 1934 formarono il Governatorato unico della Libia italiana."}
{"id": "3378025", "revid": "767487", "url": "https://it.wikipedia.org/wiki?curid=3378025", "title": "Adrian Aliaj", "text": "Carriera.\nNazionale.\nVanta 29 presenze ed 8 gol con la maglia della Nazionale albanese, ed \u00e8 all'8\u00ba posto nella classifica dei marcatori di tutti i tempi dell'Albania.\nDopo il ritiro.\nUna volta terminata la carriera da calciatore \u00e8 diventato un procuratore sportivo, tra i suoi assistiti c'\u00e8 il suo connazionale Franc Veliu.\nStatistiche.\nPresenze e reti nei club.\n\"Statistiche aggiornate al 14 ottobre 2007.\""}
{"id": "3378026", "revid": "767487", "url": "https://it.wikipedia.org/wiki?curid=3378026", "title": "Italo Petrelli", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1954 (edizione tenutasi a Cortina d'Ampezzo, Italia) insieme al connazionale Luigi Figoli. Nell'edizione l'oro and\u00f2 all'altra italiana, il bronzo alla statunitense."}
{"id": "3378027", "revid": "1543377", "url": "https://it.wikipedia.org/wiki?curid=3378027", "title": "Crandell Addington", "text": "Addington \u00e8 uno dei fondatori delle World Series of Poker, e dal 2005 fa parte del Poker Hall of Fame."}
{"id": "3378030", "revid": "228587", "url": "https://it.wikipedia.org/wiki?curid=3378030", "title": "Caleffi", "text": ""}
{"id": "3378034", "revid": "84184", "url": "https://it.wikipedia.org/wiki?curid=3378034", "title": "Oppi", "text": ""}
{"id": "3378044", "revid": "182193", "url": "https://it.wikipedia.org/wiki?curid=3378044", "title": "Rete filoviaria di Como", "text": "La rete filoviaria di Como fu in esercizio nella citt\u00e0 lariana dal 1938 al 1978.\nSubentrata alla rete tranviaria cittadina, era costituita di 2 linee urbane e 2 linee extraurbane (per Cant\u00f9 e per Cernobbio-Maslianico).\nStoria.\nIn seguito all'obsolescenza degli impianti tranviari della citt\u00e0 di Como, la societ\u00e0 esercente (Societ\u00e0 Trazione Elettrica Comense Alessandro Volta, in breve STECAV) inizi\u00f2 dal 1935 a progettare la sostituzione delle tranvie con una rete di filovie, analogamente ad altre citt\u00e0 italiane.\nL'esercizio filoviario ebbe inizio il 18 agosto 1938 con l'inaugurazione della filovia extraurbana piazza Cavour-Cernobbio-Maslianico, in sostituzione della vecchia tranvia; dopo qualche mese venne attivata anche la linea per Ponte Chiasso.\nDopo la seconda guerra mondiale, nel 1947 si attiv\u00f2 la linea piazza Cavour-Camerlata, nel 1951 l'extraurbana Camerlata-Cant\u00f9, sostitutiva della tranvia Como-Cant\u00f9-Asnago, e nel 1952 la linea urbana staz. San Giovanni-piazza Cavour-San Martino, ponendo fine all'esercizio tranviario urbano.\nLe due tranvie interurbane superstiti (per Appiano Gentile e per Erba) cessarono l'esercizio nel 1955, sostituite da autobus; nello stesso anno fu attivato l'ultimo prolungamento filoviario, da Camerlata a Breccia.\nA partire dagli anni sessanta, le estensioni della rete furono servite da autobus; cos\u00ec la linea staz. San Giovanni-San Martino venne trasformata in autolinea nel 1964, e la tratta Camerlata-Breccia nel 1971.\nNel 1974 il trasporto urbano pass\u00f2 dalla STECAV all'Azienda Comasca Trasporti (ACT), municipalizzata, che trasform\u00f2 in autolinea l'ultima linea urbana, la Ponte Chiasso-Camerlata.\nRimasero alla STECAV le filovie extraurbane per Cernobbio-Maslianico e per Cant\u00f9; la prima fu trasformata in autolinea nel 1976, con il passaggio all'ACT, la seconda nel 1978, con il passaggio al Consorzio Provinciale Trasporti (CPT).\nLinee.\nAlla massima estensione (dal 1955 al 1964) la rete era costituita di 2 linee urbane e 2 suburbane.\nCuriosamente, le linee non erano numerate."}
{"id": "3378067", "revid": "179980", "url": "https://it.wikipedia.org/wiki?curid=3378067", "title": "Jos\u00e9 Andr\u00e9s Bilibio", "text": ""}
{"id": "3378071", "revid": "461603", "url": "https://it.wikipedia.org/wiki?curid=3378071", "title": "Donorovyn Lkh\u00fcmbengarav", "text": ""}
{"id": "3378073", "revid": "1115371", "url": "https://it.wikipedia.org/wiki?curid=3378073", "title": "Torneo del Interior", "text": "Il Torneo dell'Interior o Top 16 \u00e8 il torneo di rugby a XV per club nel quale si confrontano tra settembre e ottobre i migliori club dell'Interno dell'Argentina, esclusi dunque i Club di Buenos Aires.\nLe partecipanti di questo torneo sono classificate attraverso i diversi tornei regionali e le migliori parteciperanno, l'anno successivo al Nacional de Clubes.\nStoria.\nQuesto torneo venne creato nel 1998, interrotto nel 2005 e ripreso nel 2009. Esso affianc\u00f2 e divenne di fatto anche qualificazione al Nacional de Clubes, nato nel 1993. Nel 2016, le due migliori squadre dell'Uruguay entrano nel campionato, entrando nel Torneo Indoor B, che porta il numero di partecipanti da 32 a 34.\nIl primo torneo fu vinto dal Jockey Club C\u00f3rdoba che super\u00f2 in finale il Marista di Mendoza.\nI club con pi\u00f9 titoli sono il Duendes Rugby Club e La Tablada Rugby Clubcon quattro vittorie ciascuno.\nFormula.\nIl campionato \u00e8 diviso in due zone; la \"Zona Campeonato\" e la \"Zona Ascenso\". In entrambe le categorie le squadre difendono i posti per la loro regione invece di difendere il posto della propria squadra.\n\"Campeonato\".\nAttualmente partecipano alla \"Zona Campeonato\" (che assegna il titolo) 16 squadre, divise in 4 gironi (dette \"zonas\") di 4 squadre secondo una suddivisione geografica e di merito sportivo.\nLa prima e la seconda di ogni zona si qualificano per la fase ad eliminazione diretta (\"Ascenso\"), dai quarti alla finale in gara secca. La vincente \u00e8 campione il quale ottiene anche un altro posto per la sua regione per la prossima edizione del torneo.\nLe classificate al 3\u00ba e 4\u00ba posto della prima fase, invece disputano un torneo per la retrocessione (\"Descenso\") ad eliminazione diretta dove i vincitori cessano di partecipare, mentre i perdenti devono riconvalidare il loro posto e continuare a partecipare fino alla finale, di cui il perdente viene retrocesso insieme alla sua regione in \"Zona Ascenso\".\n\"Ascenso\".\nAlla seconda divisione partecipano 18 squadre, provenienti dai tornei regionali del Nordovest, Nordest, Litoral, Centro, Pampa, Ovest e Patagonia, divisi in quattro gruppi, due di quattro e due di cinque, dove si affrontano uno contro lo stesso gruppo una volta.\nI primi due di ogni gruppo avanzano alla fase successiva di eliminazione diretta. Il vincitore della finale \u00e8 campione e promuove la sua regione per il prossimo \"Campeonato\"."}
{"id": "3378074", "revid": "36426", "url": "https://it.wikipedia.org/wiki?curid=3378074", "title": "Trinit\u00e0 e santi (Raffaello)", "text": ""}
{"id": "3378077", "revid": "1718925", "url": "https://it.wikipedia.org/wiki?curid=3378077", "title": "Angelo De Martino", "text": ""}
{"id": "3378079", "revid": "1442080", "url": "https://it.wikipedia.org/wiki?curid=3378079", "title": "Ferdinando Ardengo Maffia", "text": "Biografia.\nFerdinando Ardengo Maffia, meglio conosciuto come Dino Maffia, inizi\u00f2 a praticare il giornalismo sin da giovanissimo, a 16 anni, e, dopo gli studi classici, vi si dedic\u00f2 a tempo pieno come corrispondente per il \"Corriere della Sera\" e \"La Gazzetta del Mezzogiorno\".\nLa passione per il giornalismo lo ha portato a collaborare in un crescendo professionale, con una serie di testate, dalla \"Domenica di Puglia\", all'Agenzia Italia (AGI), al \"Corriere della Sera\". Ne \"La Gazzetta del Mezzogiorno\" ha salito tutti gli scalini di una carriera conclusa con la promozione ad assistente del direttore. Come capo redattore ha gestito uno dei momenti di massima espansione delle edizioni locali.\nGiornalista in prima linea quando la \"Guerra Fredda\" fece tappa in Puglia. Dino Maffia cur\u00f2 il racconto di una singolare storia avvenuta nell'Italia del 1963, in una Puglia dove l'incidente di un Mig guidato da un giovane pilota bulgaro si trasform\u00f2 in un caso \"diplomatico\".\nScritti vari.\nCura per il Corriere della Sera l'inchiesta sullo sfruttamento minorile nel Mezzogiorno: La tratta dei calzoni corti. L'inchiesta \u00e8 stata poi pubblicata nel \"L'Italia, il mio paese/2\" -1\u00aa ediz. 1976.-Istituto Italiano Edizioni Atlas.\nRiconoscimenti e Premi.\nNel 1989 vince il \"Premio Hemingway\" per il giornalismo assieme a Carlo Rossella e Sergio Gervasutti. Motivazione del premio: Per la sua appassionata ed intelligente capacit\u00e0 di costruttore di giornale, fornendo con alta professionalit\u00e0 esempi che costituiscono una vera e propria scuola per i giovani."}
{"id": "3378095", "revid": "1442080", "url": "https://it.wikipedia.org/wiki?curid=3378095", "title": "Dutch Open 1979 - Singolare", "text": "Il singolare del torneo di tennis Dutch Open 1979, facente parte della categoria Grand Prix, ha avuto come vincitore Bal\u00e1zs Tar\u00f3czy che ha battuto in finale Tom\u00e1\u0161 \u0160m\u00edd 6-2, 6-2, 6-1."}
{"id": "3378097", "revid": "183483", "url": "https://it.wikipedia.org/wiki?curid=3378097", "title": "Cygnus OB1", "text": ""}
{"id": "3378098", "revid": "115173268", "url": "https://it.wikipedia.org/wiki?curid=3378098", "title": "Beneath the Boardwalk", "text": "Beneath the Boardwalk \u00e8 la prima raccolta degli Arctic Monkeys, pubblicata nel 2004 in formato digitale. "}
{"id": "3378099", "revid": "183483", "url": "https://it.wikipedia.org/wiki?curid=3378099", "title": "Cygnus OB2", "text": ""}
{"id": "3378100", "revid": "61051", "url": "https://it.wikipedia.org/wiki?curid=3378100", "title": "Portaidrovolanti", "text": ""}
{"id": "3378101", "revid": "183483", "url": "https://it.wikipedia.org/wiki?curid=3378101", "title": "Cygnus OB9", "text": ""}
{"id": "3378104", "revid": "92723", "url": "https://it.wikipedia.org/wiki?curid=3378104", "title": "Borys Ljato\u0161yns'kyj", "text": "Biografia.\nNato a \u017dytomyr, in Ucraina, da padre docente di storia e madre pianista e cantante, cominci\u00f2 a suonare pianoforte e violino all'et\u00e0 di 14 anni, componendo fin dall'inizio diversi brani, fra i quali un quartetto per pianoforte.\nDopo essersi diplomato nel 1913 al liceo di \u017dytomyr, Borys frequent\u00f2 l'Universit\u00e0 di Kyiv (dove si laure\u00f2 nel 1918) e contemporaneamente il Conservatorio di Kyiv, dove apprese la composizione da Reinhold Gli\u00e8re. Nel 1920 torn\u00f2 al Conservatorio, ma non come alunno, bens\u00ec come insegnante di Teoria e successivamente, dal 1922, di Composizione, per poi passare, negli anni '30-'40, al Conservatorio di Mosca.\nLa sua musica appartiene alla corrente surrealista del primo '900 e spesso le sue opere furono censurate dal regime sovietico, che le definiva \"arte degenerata\"."}
{"id": "3378107", "revid": "287204", "url": "https://it.wikipedia.org/wiki?curid=3378107", "title": "Torneo del Interior 1998", "text": "Il Torneo del Interior 1998 fu la prima edizione di questo campionato riservato alle squadre dell'Interno dell'Argentina (non parteciparono le squadre della capitale, ossia quelle iscritte all'U.R.B.A.).\nFu il primo segno tangibile della separazione avvenuta due anni prima della federazione nazionale dai club della capitale (sino ad allora la U.A.R. era al tempo stesso federazione provinciale e nazionale).\nFormula.\nPartecipano 43 squadre divise in due Gruppi a loro volta divisi in Zone.\nZona A: partecipano le prime 4 squadre delle unioni di Cuyo, Cordoba, Rosario e Tucuman (una per girone per ciascuna unione). 4 \"Zone\" di 4 squadre. Le prime due di ogni zona alla fase finale a gironi.\n Zona B : Partecipano le quinte delle unioni sopradette, le prime di alcune unioni e le prime e seconde di altre, per un totale di 27 squadre, divise in 5 gironi da 5 o 6 squadre. Si qualificano le prime di ogni zona: tre direttamente alla fase finale, due ad un \"barrage\".\n Seconda fase : 12 squadre divise in 4 gironi di tre: le vincenti alle semifinali\nSemifinali : match di sola andata\nFinale: match di sola andata\nGruppo A.\nZona 1.\nPartecipano Mendoza Rugby Club (Cuyo), Tala Rugby Club (Cordoba), Duendes Rugby Club (Rosario), Tucuman Rugby Club\nQualificate: Tala e Duendes\nZona 2.\nPartecipano: Marista Rugby Club (Cuyo), Jockey Club de C\u00f3rdoba, Tucuman Lawn Tennis, Gimnasia y Esgrima de Rosario\nQualificate: Marista Rugby Club, Jockey Club de C\u00f3rdoba\nZona 3.\nPartecipano: Los Tordos R.C. (Cuyo), C\u00f3rdoba Athletic, Logaritmo R.C. (Rosario), Universitario de Tucum\u00e1n\nQualificate: Los Tordos, C\u00f3rdoba Athletic\nZona 4.\nPartecipano:La Tablada (Cordoba), Jockey Club de Rosario, Liceo R.C. de Mendoza, Los Tarcos R.C. (Tucuman)\nQualificate: La Tablada, Jockey Club de Rosario\nGruppo B.\nZona 1.\nPartecipano: Santa Fe RC e Universitario (Santa F\u00e8) Palermo Bajo (Cordoba), Estudiantes Paran\u00e0 e Club Tilcara (Entre Rios), Los Miuras (Oeste\nZona 2.\nPartecipano: Santiago Lawn Tenis (Santiago del estero), Jockey Club de Salta e (Salta), Suri R.C. (Jujuy), Nataci\u00f3n y Gimnasia e Cardenales (Tucum\u00e0n)\nZona 3.\nPartecipano: Centro de Cazadores (Misiones), Aguar\u00e1 R.C. (Formosa), Aranduroga R.C., Tarag\u00fcy R.C (Corientes e Universitario de Rosario \nZona 4.\nPartecipano: Teque R.C.(Cuyo), Los Cardos R.C. (Centro), Roca R.C., Nequ\u00e9n R.C. (Alto Valle), San Juan R.C. - Universidad Nacional de San Juan (San Juan)\n, Roca R.C.\nZona 5.\nPartecipano: \nSan Jorge R.C. (Austral), Pueyrred\u00f3n R.C., Sporting R.C. (Mar del Plata), Patoruz\u00fa R.C. (Chubut), Sociedad Sportiva bahia Blanca (Sur)\nSeconda fase.\nTutte le partite sono stati disputati sul terreno del club dello stesso girone non impegnato nel match stesso."}
{"id": "3378109", "revid": "767487", "url": "https://it.wikipedia.org/wiki?curid=3378109", "title": "Uncle Tom's Cabin (film 1910 O'Neil)", "text": "Uncle Tom's Cabin \u00e8 un cortometraggio del 1910 diretto da Barry O'Neil e prodotto dalla Thanhouser Film Corporation.\n\u00c8 una delle prime versioni cinematografiche del romanzo \"La capanna dello zio Tom\" (1852), opera della scrittrice statunitense Harriet Beecher Stowe. \nLa storia, ambientata nel Sud degli Stati Uniti al tempo della schiavit\u00f9, in precedenza era stata portata sullo schermo gi\u00e0 altre tre volte, le prime due nel 1903 e poi nel 1909. Nel 1910 usc\u00ec anche un \"Uncle Tom's Cabin\" della Vitagraph, un film firmato da James Stuart Blackton in tre rulli che venne distribuito nelle sale in tre episodi distinti.\nIl film della Thanhouser \u00e8 perduto anche se di esso restano alcune foto di scena. Come in tutte le versioni prodotte al tempo in teatro e nel cinema muto fino al 1914, i principali personaggi afroamericani erano interpretati da attori in blackface, a cominciare dal protagonista Frank H. Crane. Nel ruolo della piccola Eva \u00e8 Marie Eline, una delle pi\u00f9 celebri attrici bambine del periodo, la quale riprender\u00e0 la parte anche in una successiva versione del 1914.\nLe recensioni dell'epoca mostrano qualche significativa variazione nella trama, con un ruolo maggiore dato sin dall'inizio al personaggio di \"Simon Legree\" e un \"Uncle Tom\" pi\u00f9 direttamente coinvolto nella fuga di \"Eliza\".\nTrama.\nLa famiglia Shelby \u00e8 in gravi problemi economici. Gli Shelby sono dunque costretti a vendere Tom, un uomo fedele e buono, e il piccolo Harry, di soli 5 anni, a uno spietato mercante di schiavi. Eliza, madre di Harry, scappa con il piccolo. Si ricongiunger\u00e0 a suo marito George e si rifugeranno tutti in Canada. Tom, invece, si consegna al mercante di schiavi. Conoscer\u00e0 un padrone generoso con una figlia, la piccola Eva, che considerer\u00e0 Tom come un secondo padre. Il padrone e la figlia muoiono, e Tom \u00e8 costretto ad avere un nuovo padrone. Questa volta cadr\u00e0 nelle mani di un uomo spietato, Simon Legree, che lo far\u00e0 frustare a morte per essersi rifiutato di punire un'altra schiava.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Thanhouser Film Corporation, il film - un cortometraggio in una bobina - usc\u00ec nelle sale statunitensi il 26 luglio 1910."}
{"id": "3378112", "revid": "183483", "url": "https://it.wikipedia.org/wiki?curid=3378112", "title": "Cepheus OB2", "text": ""}
{"id": "3378114", "revid": "183483", "url": "https://it.wikipedia.org/wiki?curid=3378114", "title": "Cepheus OB3", "text": ""}
{"id": "3378115", "revid": "767487", "url": "https://it.wikipedia.org/wiki?curid=3378115", "title": "Christian Brink", "text": "Carriera.\nClub.\nBrink inizi\u00f2 la carriera con la maglia del Stord/Moster, squadra della sua citt\u00e0 natale. Pass\u00f2 poi al Sogndal, per cui esord\u00ec nella Adeccoligaen in data 9 aprile 2006, subentrando a Henrik Furebotn nella sconfitta per tre a uno sul campo del Pors Grenland. Nello stesso anno, pass\u00f2 al Lyn Oslo, squadra militante nella Tippeligaen. Debutt\u00f2 nella massima divisione norvegese il 27 agosto, giocando da titolare nel successo per due a zero sul Sandefjord. L'8 ottobre 2007 sigl\u00f2 il primo gol con questa maglia, nella sconfitta per tre a uno in casa del Brann.\nNel 2009, firm\u00f2 per il GIF Sundsvall. Gioc\u00f2 il primo incontro nella Superettan contro il Landskrona BoIS, perso per uno a zero. Il 31 luglio 2012, pass\u00f2 ufficialmente al Sarpsborg 08. Il 2 giugno 2014, rescisse ufficialmente il contratto con il club per passare allo Stord."}
{"id": "3378116", "revid": "183483", "url": "https://it.wikipedia.org/wiki?curid=3378116", "title": "Cepheus OB4", "text": ""}
{"id": "3378117", "revid": "183483", "url": "https://it.wikipedia.org/wiki?curid=3378117", "title": "Cepheus OB6", "text": ""}
{"id": "3378118", "revid": "1442080", "url": "https://it.wikipedia.org/wiki?curid=3378118", "title": "Austrian Open 1979 - Singolare", "text": "Vitas Gerulaitis ha battuto in finale Pavel Slo\u017eil 6-2, 6-2, 6-4."}
{"id": "3378124", "revid": "183483", "url": "https://it.wikipedia.org/wiki?curid=3378124", "title": "Cassiopeia OB1", "text": ""}
{"id": "3378125", "revid": "183483", "url": "https://it.wikipedia.org/wiki?curid=3378125", "title": "Cassiopeia OB2", "text": ""}
{"id": "3378126", "revid": "599013", "url": "https://it.wikipedia.org/wiki?curid=3378126", "title": "Jesse Pennington", "text": "Carriera.\nGioc\u00f2 per tutta la carriera nel West Bromwich Albion, con cui vinse il titolo inglese nel 1919-1920."}
{"id": "3378128", "revid": "183483", "url": "https://it.wikipedia.org/wiki?curid=3378128", "title": "Cassiopeia OB5", "text": ""}
{"id": "3378133", "revid": "183483", "url": "https://it.wikipedia.org/wiki?curid=3378133", "title": "Cassiopeia OB6", "text": ""}
{"id": "3378135", "revid": "183483", "url": "https://it.wikipedia.org/wiki?curid=3378135", "title": "Cassiopeia OB7", "text": ""}
{"id": "3378136", "revid": "1442080", "url": "https://it.wikipedia.org/wiki?curid=3378136", "title": "South Orange Open 1979 - Singolare", "text": "Il singolare del torneo di tennis South Orange Open 1979, facente parte della categoria Grand Prix, ha avuto come vincitore John McEnroe che ha battuto in finale John Lloyd 6-7, 6-4, 6-0."}
{"id": "3378137", "revid": "183483", "url": "https://it.wikipedia.org/wiki?curid=3378137", "title": "Cassiopeia OB8", "text": ""}
{"id": "3378138", "revid": "101904151", "url": "https://it.wikipedia.org/wiki?curid=3378138", "title": "Bledar Kola", "text": ""}
{"id": "3378139", "revid": "183483", "url": "https://it.wikipedia.org/wiki?curid=3378139", "title": "Cassiopeia OB14", "text": ""}
{"id": "3378140", "revid": "122517261", "url": "https://it.wikipedia.org/wiki?curid=3378140", "title": "Roza Bal", "text": "Roza Bal \u00e8 un santuario, situato nel quartiere di Srinagar, in India; venerato dagli Ahmadiyya. \u00c8 la tomba di due santi Ahmadiyya - Yuzasaf e Syeduddin.\nYuzasaf \u00e8 il nome arabo di Siddharta nella leggenda di Barlaam e Josaphat.\nStoria.\nNel 1899 Mirza Ghulam Ahmad ha fatto l'affermazione che Yuzasaf era in realt\u00e0 Ges\u00f9 di Nazaret, e ha affermato che Ges\u00f9 \u00e8 arrivato in Kashmir, dopo essere sopravvissuto alla crocifissione. La tomba ha guadagnato popolarit\u00e0 come \"la tomba potenziale di Ges\u00f9\" anche sulla base di un resoconto nella Storia del Kashmir del poeta sufi Khwaja Muhammad Azam Didamari (1747) che il santo Yuzasaf ivi sepolto era un profeta e un principe straniero.\nYudasaf, Iodasaph e poi Yuzasaf, risultando nelle affermazioni degli\u00a0 Ahmadiyya; confondendo inoltre Kashmir e Kushinara, luogo della morte di Buddha. In \"\"The Journal of Ecclesiastical History\"\", Vol. 18, n. 2, ottobre 1967, pp.\u00a0247\u2013248, John Rippon riassume l'opera di David Marshall Lang sull'argomento come segue: raccolse le prove delle origini buddhiste delle leggende\u00a0 dei santi cristiani Barlaam e Josaphat. Afferm\u00f2 l'importanza degli \u00a0intermediari arabi, dimostrando che la confusione dei segni diacritici con Kushinara, luogo tradizionale della morte del Buddha.\" Anche lo studioso svedese Per Beskow nel suo \"\"Jesus i Kashmir: Historien om en legend\"\" (\"Ges\u00f9 nel Kashmir: storia o leggenda\")\" (1981) ha concluso che Mirza Ghulam Ahmad travis\u00f2 le tradizioni su Gautama Buddha nella leggenda di \"Bilawhar wa-Yudasaf\" reputando che parlassero di Ges\u00f9. Beskow ha aggiornato le sue conclusioni nel 2011: \"Durante la trasmissione della leggenda, questo nome sostenne diversi cambiamenti: in Budhasaf, Yudasaf e infine in Yuzasaf. In greco il suo nome \u00e8 Ioasaph; in latino Josaphat. Tale ipotesi \u00e8 stata ripresa e divulgata in occidente in tempi relativamente recenti dagli scritti dell'ufologo Andreas Faber-Kaiser. Questi si rifaceva, a sua volta, al contenuto di un preteso e mai mostrato manoscritto tibetano (che dunque con l'Islam non ha nulla a che fare), che il giornalista russo Nicolas Notovitch aveva riportato nel libro \"\"La vie inconnue de Jesus Christ\"\" (\"la Vita sconosciuta di Ges\u00f9 Cristo\") pubblicato in lingua francese nel 1894. In tale manoscritto sarebbe stata contenuta la narrazione della vita di Ges\u00f9 in Tibet. Notovich affermava di aver ricevuto il manoscritto dalle mani del superiore del monastero di Hemis nel Distretto di Leh del Ladakh indiano ma, alle richieste degli studiosi occidentali, il superiore\u00a0 afferm\u00f2 di non aver mai incontrato Notovich, e lo denunci\u00f2 come impostore. Il manoscritto, non \u00e8 mai stato visto n\u00e9 mostrato a nessuno.\nDella confutazione delle affermazioni di Notovich si occuparono, all'epoca, il teologo statunitense Edgar J. Goodspeed, l'orientalista tedesco Max M\u00fcller e un non meglio identificato professor J. Archibald Douglas.\nLa tesi di Ges\u00f9 morto in India \u00e8 sostenuta anche dal filosofo e spiritualista franco-bulgaro Omraam Mikha\u00ebl A\u00efvanhov; secondo Paramhansa Yogananda, Ges\u00f9 sarebbe vissuto in India dai 13 ai 30 anni circa (anni di cui i Vangeli sinottici non parlano); entrambi questi maestri spirituali si limitano a citare questa tesi, senza tuttavia approfondire l'argomento.\nGes\u00f9 e Yuzasaf, il santuario Roza Bal \u00abla tomba di \u2018\u012as\u00bb.\nIl movimento Ahmadiyya suggerisce un'interpretazione della resurrezione di Ges\u00f9, secondo la quale Yuzasaf (nome con cui \u00e8 chiamato Ges\u00f9) sarebbe stato crocifisso e sarebbe sopravvissuto 4 ore sulla croce, quindi si sarebbe ripreso dal suo svenimento all'interno della tomba in cui era stato deposto. Sarebbe pi\u00f9 tardi morto in Kashmir in tarda et\u00e0 mentre era alla ricerca delle Dodici trib\u00f9 perdute d'Israele.\nIl movimento della Ahmadiyya propone una identificazione di Ges\u00f9 con \nil santone Yuz Asaf. L'interpretazione tradizionale islamica della morte di Ges\u00f9 non propone anni successivi al suo decesso, poich\u00e9 si basa \nsulle affermazioni del Corano 4:157\u2013158, e quindi la maggioranza dei mussulmani crede che Ges\u00f9 ascese al cielo senza essere stato crocefisso e Dio trasform\u00f2 un'altra persona (a volte interpretata come Giuda Iscariota o Simone di Cirene) in modo che apparisse esattamente come Ges\u00f9 e venne crocefisso al posto suo. Alcune interpretazioni del \"\u1e25ad\u012bth\" e di altre tradizioni narrano della continuazione della vita di Ges\u00f9 in terra. Lo sciita Ibn B\u0101bawayh al-Qumm\u012b (m. 991 e.v.) nel suo \"Ikhm\u0101l al-D\u012bn\" racconta che Ges\u00f9 si diresse verso un paese lontano, senza peraltro poter fornire alcuna fonte attendibile.\nSecondo Mirza Ghulam Ahmad, gli ulteriori pronunciamenti di Maometto affermano che Ges\u00f9 mor\u00ec nel Kashmir all'et\u00e0 di centoventi anni. Mirza Ghulam Ahmadafferma che Ges\u00f9 \"svenne\" sulla croce, poi venne rimosso e curato dalle sue ferite con un unguento speciale chiamato \"marham-i \u02bf\u012as\u0101\" (unguento di Ges\u00f9) La base teologica della convinzione ahmadiana\n scaturisce dalla frase biblica di Deuteronomio 21:23: \"k\u012b qilelat \nElohim taluy\",\"... perch\u00e9 l'appeso \u00e8 una maledizione di Dio\", e \nMirza Ghulam Ahmad dice che \"Dio non avrebbe mai permesso che uno dei \nsuoi veri profeti venisse brutalmente ucciso in una tale degradante maniera come la crocefissione\". In Srinagar, nel Kashmir si trova infatti il monumento tradizionalmente indicato come il santuario di Roza Bal \u00abla tomba di \u2018\u012as\u00bb(nome simile a quello con il quale i musulmani chiamano Ges\u00f9, \"\u02bf\u012as\u0101 ibn Maryam\"), il luogo dove si trovano le spoglie mortali di \"Yuz Asaf\" (nome indiano buddista), \"il profeta venuto dall'occidente\". Egli avrebbe annunciato la venuta di Maometto dopo di lui: cosa che i cristiani avrebbero male interpretato. Gli gnostici pensano che questa interpretazione della resurrezione di Ges\u00f9 \u00e8 forse ispirata dal docetismo.\nIl santuario.\nIl santuario \u00e8 costituito da un basso edificio, su una piattaforma rialzata. Ha tre arcate sul lato anteriore. All'interno si trova una scultura in roccia; oltre alla tomba di Ges\u00f9 c'\u00e8 anche quella di un santo locale, \"Mir Sayyid Naseeruddin\", che \u00e8 stato sepolto l\u00ec seguendo i dettami Ahmadiyya.\nNel 2003 la BBC ha presentato un documentario che comprendeva anche la storia di Yuz Asaf, intitolato \"Did Jesus Die?\"\nAnche nel 2010 \u00e8 stato prodotto un film indiano su questo argomento, dal titolo \"'The Rozabal Shrine of Srinagar\".\n\"'Jesus in Kashmir, The Lost Tomb\"."}
{"id": "3378142", "revid": "106908", "url": "https://it.wikipedia.org/wiki?curid=3378142", "title": "Parco marino internazionale delle Bocche di Bonifacio", "text": ""}
{"id": "3378143", "revid": "1442080", "url": "https://it.wikipedia.org/wiki?curid=3378143", "title": "Columbus Open 1979 - Singolare", "text": "Il singolare del torneo di tennis Columbus Open 1979, facente parte della categoria Grand Prix, ha avuto come vincitore Brian Gottfried che ha battuto in finale Eddie Dibbs 6-3, 6-0."}
{"id": "3378144", "revid": "37401", "url": "https://it.wikipedia.org/wiki?curid=3378144", "title": "Palato duro", "text": ""}
{"id": "3378145", "revid": "725642", "url": "https://it.wikipedia.org/wiki?curid=3378145", "title": "Palato molle", "text": "Il palato molle \u00e8 una formazione muscolare posta nella parte superiore del cavo orale. \u00c8 composto dal velo palatino, dall'uvula e dai pilastri palatini.\nHa la funzione di isolare la cavit\u00e0 orale dalla rinofaringe durante la deglutizione, poich\u00e9 il suo ricco corredo muscolare lo rende particolarmente mobile. Detto anche \"velo palatino\", \u00e8 una lamina muscolo membranosa distinta in due porzioni:\nLa porzione orizzontale fa parte della volta della cavit\u00e0 orale e ne costituisce il terzo posteriore, il passaggio da palato duro a molle non \u00e8 molto demarcato, anche se si nota per un colore pi\u00f9 intenso (per la maggior vascolarizzazione) e per la presenza di un epitelio pi\u00f9 sottile. La porzione verticale presenta una superficie concava anteriormente e leggermente a sella rovesciata. Il margine libero presenta una piccola prominenza carnosa chiamata \"ugola\" al centro, ai due lati si inarca e si sdoppia in due pieghe chiamati \"pilastri palatini anteriore\" e \"posteriore\" o \"pilastri palatoglosso\" e \"palatofaringeo\". Tali pilastri delimitano la \"fossa tonsillare\" in cui \u00e8 accolta la \"tonsilla palatina\".\nMuscoli del velo palatino.\nSono presenti cinque muscoli pari.\nStruttura del velo palatino.\nLa \"mucosa\" del versante orale caratterizzata da un epitelio pavimentoso pluristratificato non cheratinizzato con presenza di alcune gemme gustative e da una tonaca propria ricca di ghiandole, fibre elastiche, con numerose papille. Lo \"strato muscolare\" dal corpo del muscolo palatoglosso. L\"'aponeurosi palatina\" \u00e8 lo scheletro fibroso del palato molle ancorato anteriormente al margine posteriore della volta del palato duro e ai lati agli uncini dei processi pterigoidei dello sfenoide, indietro si perde nello spessore dei muscoli cui fa da inserzione.\nVasi e nervi del velo palatino.\nLa vascolarizzazione \u00e8 assicurata dall'arteria palatina discendente (ramo della mascellare interna) e dall'arteria palatina ascendente (ramo dell'arteria facciale). L'innervazione sensitiva \u00e8 fornita dai rami del nervo sfenopalatino, quella motrice dal trigemino, dal facciale e dall'accessorio del vago tramite il plesso faringeo.\nAnatomia funzionale del palato.\nIl palato molle \u00e8 dotato di una ricca e complessa mobilit\u00e0 grazie alla sua componente muscolare, e interviene in due processi complessi: la deglutizione e la fonazione. Durante la deglutizione svolge la propria funzione con due azioni:\nQuanto alla fonazione il palato molle interviene indirizzando il flusso d'aria in uscita dalla laringe o verso le coane o verso la cavit\u00e0 orale, con una gamma di movimenti di abbassamento e sollevamento che vanno da un minimo di sollevamento nella emissione delle vocali A e O e al massimo di sollevamento per la vocale I. Per le consonanti nasali si ha invece il massimo dell'abbassamento. In caso di paralisi dei muscoli del velo palatino (es.: in caso di difterite) la voce diventa nasale e durante la deglutizione di liquidi avviene il rigurgito di questi nelle cavit\u00e0 nasali."}
{"id": "3378146", "revid": "37401", "url": "https://it.wikipedia.org/wiki?curid=3378146", "title": "Velo palatino", "text": ""}
{"id": "3378151", "revid": "4175", "url": "https://it.wikipedia.org/wiki?curid=3378151", "title": "Ordine di Bogdan Khmelnitsky", "text": ""}
{"id": "3378152", "revid": "83531", "url": "https://it.wikipedia.org/wiki?curid=3378152", "title": "Bar La Muerte", "text": "Bar La Muerte \u00e8 stata un'etichetta italiana fondata nel 1999 da Bruno Dorella. L'etichetta fu famosa per la contaminazione tra rumorismo, avanguardia, rock e cantautorato.\nStoria.\nL'etichetta nasce sul finire degli anni '90, dopo l'uscita di Bruno Dorella dai Wolfango di cui era il batterista. Dorella inizia cos\u00ec un percorso di produzione di gruppi accomunati da un'attitudine Do It Yourself, riuscendo ad aprire a queste realt\u00e0 una finestra nell'underground nazionale ed internazionale..\nFin dai primi passi, l'etichetta gett\u00f2 cos\u00ec le basi con i nomi che la resero poi famosa: la pubblicazione di \"Et Sise\" delle Allun, che sanc\u00ec il legame con Stefania Pedretti con cui lo stesso Dorella fonder\u00e0 poi gli OvO, lo sperimentalismo dei R.U.N.I., che fin da subito vengono pubblicati dall'etichetta in uno split album assieme a Bugo dal titolo \"La pianta movente\". Ma fu proprio grazie alla scoperta di quest'ultimo, che l'etichetta collezion\u00f2 il maggior numero di vendite, producendo gli album ed i singoli che precedettero il passaggio dell'artista alla Universal Music Group: \"Questione d'eternit\u00e0\" (7\", 1999), \"La prima gratta\" (album in collaborazione con Snowdonia Dischi,1999), \"Sentimento westernato\" (2001), \"Ne vale la pena?\" (di cui l'etichetta pubblic\u00f2 anche un formato video, 2002).\nDal 2004 assieme a Tagomago, Boring Machines, Disorder Drama, Fooltribe e Fratto9 Under the Sky organizzano il Tagofest, festival delle etichette indipendenti che si svolge a Marina di Massa, a cui partecipano un centinaio di etichette italiane e non.\nIl 12 gennaio del 2012 Bruno Dorella chiude Bar La Muerte, sostenendo che \"il lavoro di discografico \u00e8 cambiato troppo, ha pochissima valenza politica ed \u00e8 tutto sul web\"."}
{"id": "3378155", "revid": "729019", "url": "https://it.wikipedia.org/wiki?curid=3378155", "title": "Stazione di \u00c9vian-les-Bains", "text": "La stazione di \u00c9vian-les-Bains, \u00e8 una stazione ferroviaria del dipartimento dell'Alta Savoia, in Francia, a servizio dell'omonimo comune.\nStoria.\nLa stazione venne inaugurata il 1\u00ba giugno 1882 in concomitanza con l'apertura della tratta ferroviaria per Thonon-les-Bains.\nIl 1\u00ba giugno 1886 si aggiunse il collegamento con Saint-Gingolph e la rete svizzera. L'apertura, nell'estate del 1888, della linea ferroviaria tra Ginevra Eaux-Vives (al tempo denominata stazione di Vollandes), Ch\u00eane-Bourg e Annemasse ne accrebbe ulteriormente l'importanza.\nNel 1938 venne sospeso il traffico viaggiatori per Saint-Gingolph (linea del Tonkin) e nel 1988 anche quello merci.\nDal 1996 la stazione di \u00c9vian-les-Bains \u00e8 collegata con Valence via Annecy, Chamb\u00e9ry-Challes-les-Eaux e Grenoble.\nDal 9 dicembre 2007 \u00e8 stato attivato l'orario cadenzato con la stazione di Ginevra Eaux-Vives."}
{"id": "3378158", "revid": "82575", "url": "https://it.wikipedia.org/wiki?curid=3378158", "title": "Arcipelago di La Maddalena", "text": "L'arcipelago di La Maddalena (o arcipelago della Maddalena) \u00e8 un gruppo di isole a nord-est della Sardegna, al largo delle coste della Gallura. Tra le pi\u00f9 importanti, La Maddalena, Caprera, Santo Stefano, Budelli, Santa Maria, Razzoli, Spargi, oltre ad altre pi\u00f9 piccole come gli isolotti Roma, del Cardellino e di Cala Lunga: se ne contano 62, fra isole e isolotti, per un totale di 180\u00a0km di coste. Le uniche isole abitate sono La Maddalena e Caprera.\nL'arcipelago \u00e8 una meta ambita dai diportisti per via delle bellezze naturali e delle acque incontaminate color smeraldo. L'intero arcipelago e le sue spiagge, ovvero sia l'area marina che quella terrestre, sono totalmente inclusi all'interno del Parco nazionale Arcipelago di La Maddalena dal 1994; per tale ragione, \u00e8 necessario munirsi di apposte autorizzazioni rilasciate dal suo Ente gestore per l\u2019esercizio di attivit\u00e0 di diporto, della pesca sportiva, delle immersioni subacquee e delle attivit\u00e0 economiche a mare.\nStoria.\nCaprera \u00e8 nota per aver ospitato Garibaldi durante l'esilio ed \u00e8 collegata con un istmo artificiale a La Maddalena. Santo Stefano ha ospitato una base per sommergibili statunitense.\nEventi.\nIl 1\u00ba gennaio 1994 alle ore 6:35 la nave traghetto francese \u2018Monte Stello\u2019, con 77 passeggeri pi\u00f9 gli uomini di equipaggio e una trentina di auto a bordo, si \u00e8 incagliata sugli scogli dell'isolotto Barrettini."}
{"id": "3378161", "revid": "767487", "url": "https://it.wikipedia.org/wiki?curid=3378161", "title": "Tommy Lawton", "text": "Carriera.\nAd inizio carriera gioc\u00f2 per Rossendale United e Burnley prima d'esser comprato dall'Everton. A Liverpool ebbe occasione di giocare accanto ad un ormai anziano Dixie Dean e di vincere l'ultimo campionato inglese prima della guerra, nel 1939. Fu inoltre capocannoniere della First Division per due volte, nel 1938 e nel 1939. La sua carriera fu interrotta dalla seconda guerra mondiale, durante la quale prest\u00f2 servizio nell'esercito seguendo la preparazione fisica delle truppe. In quel periodo gioc\u00f2 anche varie partite in Nazionale non conteggiate nelle statistiche ufficiali, segnando 24 reti in 23 partite.\nDopo la guerra gioc\u00f2 per due anni nel Chelsea \u2014 che lo compr\u00f2 dall'Everton per 14.000 sterline, all'epoca la pi\u00f9 alta cifra mai pagata per un calciatore \u2014 poi al picco della sua carriera si trasfer\u00ec a sorpresa in Third Division al Notts County, che lo pag\u00f2 la cifra record di 20.000 sterline. Nel 1950 port\u00f2 il suo club alla promozione in Seconda Divisione, dove rimase per quattro anni (due con il Notts County e due con il Brentford, di cui fu anche brevemente allenatore). Chiuse poi la carriera con l'Arsenal in massima serie."}
{"id": "3378162", "revid": "38882444", "url": "https://it.wikipedia.org/wiki?curid=3378162", "title": "Thomas Lawton", "text": ""}
{"id": "3378164", "revid": "339392", "url": "https://it.wikipedia.org/wiki?curid=3378164", "title": "Marina Semyonova", "text": ""}
{"id": "3378165", "revid": "2056951", "url": "https://it.wikipedia.org/wiki?curid=3378165", "title": "Mohammed El Senussi", "text": "\u00c8 considerato dai monarchici libici il legittimo erede della Real Casa Senussi di Libia. Eredit\u00e0, questa, rivendicata anche dal suo lontano parente Idris al-Senussi. Tuttora guida a Londra l'Unione Costituzionale Libica, il partito politico monarchico libico in esilio.\nBiografia.\nIl 1\u00ba settembre 1969 il capitano Mu\u02bfammar Gheddafi rovesci\u00f2 suo padre, Sayyid Hasan I, nipote di re Idris I di Libia, che aveva da poco abdicato. Gheddafi arrest\u00f2 la famiglia reale e la tenne agli arresti domiciliari. Nel 1982 la loro casa fu distrutta e si trasferirono in una capanna sulla spiaggia. Nel 1988 ottennero il permesso di emigrare nel Regno Unito.\nMuhammad al-Sanussi ha studiato nel Regno Unito. Il 18 giugno 1992 \u00e8 stato nominato dal padre suo successore come principe reggente e capo della Real Casa di Libia.\nNel corso delle proteste libiche del 2011 al-Sanussi ha parlato pubblicamente a sostegno dei manifestanti. Ha inviato il suo cordoglio \"agli eroi che hanno dato la vita, uccisi dalle forze brutali di Gheddafi\" e ha invitato la comunit\u00e0 internazionale \"ad interrompere ogni forma di sostegno al dittatore, con effetto immediato\". Il 24 febbraio 2011 ha rilasciato un'intervista ad Al Jazeera English nella quale invitava la comunit\u00e0 internazionale ad aiutare a rimuovere Gheddafi dal potere e fermare il continuo \"massacro\". A chi ha parlato di guerra civile, ha risposto che \"il popolo libico e le trib\u00f9 si sono dimostrati uniti\". Interrogato su quale forma potrebbe avere un ipotetico nuovo governo e se la costituzione monarchica del 1951 potrebbe essere rispolverata, ha risposto che tali domande sono \"premature e che su certe questioni decider\u00e0 il popolo libico\", aggiungendo che per ora la priorit\u00e0 \u00e8 fermare il \"massacro di persone innocenti\". Alla domanda riguardante il suo desiderio di tornare in Libia ha risposto: \"La famiglia Senussi si considera al servizio del popolo libico\"."}
{"id": "3378167", "revid": "486946", "url": "https://it.wikipedia.org/wiki?curid=3378167", "title": "Mariinsky Ballet", "text": ""}
{"id": "3378169", "revid": "1543377", "url": "https://it.wikipedia.org/wiki?curid=3378169", "title": "Primitivi del dub", "text": "Primitivi del dub \u00e8 un album di remix del gruppo musicale italiano Tre Allegri Ragazzi Morti, pubblicato il 14 dicembre 2010 da La Tempesta Dischi.\nDescrizione.\nPubblicato a nove mesi di distanza da \"Primitivi del futuro\", il disco \u00e8 la riedizione remixata in chiave dub di quest'ultimo album, fatta dal collettivo Alambic Conspiracy, che fa riferimento alla figura di Paolo Baldini (B.R. Stylers, Africa Unite, Dub Sync), che si \u00e8 gi\u00e0 occupato del missaggio di \"Primitivi del futuro\".\nLa pubblicazione dell'album \u00e8 stata preceduta il 2 dicembre dalla distribuzione digitale dell'EP \"XL Dub Sessions\" in collaborazione con la rivista XL di Repubblica."}
{"id": "3378170", "revid": "767487", "url": "https://it.wikipedia.org/wiki?curid=3378170", "title": "Fabrizio Caracciolo", "text": "Carriera.\nDopo essere cresciuto nell', ha disputato varie stagioni in Serie C2, Serie C1 e nel Campionato Nazionale Dilettanti, prima di approdare in Serie B nel gennaio 2001 con la maglia del .\nIn seguito ha militato ancora nel campionato cadetto con le maglie di , , e .\nDal 2006 ha giocato in Serie C1 con la , di nuovo con il Pescara e con la , prima di scendere in Serie D con la Virtus Casarano.\nComplessivamente ha collezionato 103 presenze (con 5 reti) in Serie B.\nNell'estate 2011 la Virtus Casarano lo ingaggia come allenatore della squadra per la stagione 2011/2012."}
{"id": "3378171", "revid": "767487", "url": "https://it.wikipedia.org/wiki?curid=3378171", "title": "Lars Ivar Moldskred", "text": "Carriera.\nClub.\nMoldskred inizi\u00f2 la carriera con la maglia dello H\u00f8dd, squadra per cui gioc\u00f2 142 incontri e per cui mise a segno anche una rete. Pass\u00f2 poi al Molde, per cui debutt\u00f2 nella Tippeligaen il 25 luglio 2004: difese i pali della squadra nella sconfitta casalinga per tre a due contro il Brann.\nPass\u00f2 in seguito al Lillestr\u00f8m, per cui esord\u00ec il 28 giugno 2008: fu titolare nella sconfitta per due a uno contro lo Str\u00f8msgodset. Non riusc\u00ec per\u00f2 ad imporsi come titolare e fu cos\u00ec ceduto in prestito, proprio allo Str\u00f8msgodset. Gioc\u00f2 il primo incontro per il \"Godset\" il 13 aprile 2009, nella sconfitta per uno a zero sul campo del Bod\u00f8/Glimt. Collezion\u00f2 26 apparizioni in campionato con questa maglia.\nIl Lillestr\u00f8m non gli offr\u00ec un rinnovo contrattuale e il calciatore si liber\u00f2 a parametro zero il 31 dicembre 2009. Il 2 aprile 2010 pass\u00f2 agli islandesi del KR Reykjav\u00edk."}
{"id": "3378175", "revid": "293377", "url": "https://it.wikipedia.org/wiki?curid=3378175", "title": "Manuel Figliola", "text": ""}
{"id": "3378176", "revid": "92723", "url": "https://it.wikipedia.org/wiki?curid=3378176", "title": "Diocesi di Malacca-Johor", "text": ""}
{"id": "3378178", "revid": "834", "url": "https://it.wikipedia.org/wiki?curid=3378178", "title": "Centrale (governatorato)", "text": ""}
{"id": "3378185", "revid": "834", "url": "https://it.wikipedia.org/wiki?curid=3378185", "title": "Meridionale (governatorato)", "text": ""}
{"id": "3378186", "revid": "132406", "url": "https://it.wikipedia.org/wiki?curid=3378186", "title": "Edward Thorndike", "text": ""}
{"id": "3378189", "revid": "132406", "url": "https://it.wikipedia.org/wiki?curid=3378189", "title": "Edward L. Thorndike", "text": ""}
{"id": "3378190", "revid": "92723", "url": "https://it.wikipedia.org/wiki?curid=3378190", "title": "Kl\u00e9visson Viana", "text": "Biografia.\nNato a Quixeramobim, nello Stato del Cear\u00e1, il 3 novembre 1972, \u00e8 da sempre studioso di musica e letteratura popolare e autore di fumetti brasiliani.\n\u00c8 membro dell'\"Academia Brasileira de Literatura de Cordel\" - ABLC (Rio de Janeiro-RJ), dove occupa il seggio n\u00ba 11.\nAttualmente \u00e8 anche disegnatore di cartoni animati e gestisce la \"Tupynanquim Editora\", specializzata nelle edizioni di Letteratura di cordel. Nel 1995, ha fondato la casa editrice Tupynanquim. La sua opera \"Romance da Quenga que Matou o Delegado\" fu adattata per il programma \"Brava gente!\", della Rede Globo."}
{"id": "3378191", "revid": "834", "url": "https://it.wikipedia.org/wiki?curid=3378191", "title": "Settentrionale (governatorato)", "text": ""}
{"id": "3378192", "revid": "834", "url": "https://it.wikipedia.org/wiki?curid=3378192", "title": "Muharraq (governatorato)", "text": ""}
{"id": "3378193", "revid": "1305772", "url": "https://it.wikipedia.org/wiki?curid=3378193", "title": "Sexton", "text": ""}
{"id": "3378194", "revid": "838137", "url": "https://it.wikipedia.org/wiki?curid=3378194", "title": "Jessica Jones (pallavolista)", "text": "Gioca nel ruolo di centrale nel Seramiksan.\nCarriera.\nLa carriera di Jessica Jones inizia nel 2004, tra le file della University of Minnesota, con cui giunge fino alla finale del Division I NCAA del 2004. Terminata l'universit\u00e0, resta inattiva per un anno, iniziando la carriera da professionista nella stagione 2009 con le Caribes de San Sebasti\u00e1n, nel campionato portoricano; nella sua prima stagione viene subito premiata come miglior muro. Nella stagione seguente gioca per le Gigantes de Carolina, venendo premiata per la seconda volta come miglior muro.\nSempre nel 2010 viene ingaggiata dallo , con cui si aggiudica il campionato austriaco. Nel 2011 viene convocata per la prima volta in nazionale, vincendo la medaglia di bronzo ai XVI Giochi panamericani. Nel 2012 torna a giocare a Porto Rico per le Lancheras de Cata\u00f1o, aggiudicandosi la Liga de Voleibol Superior Femenino; grazie a questo successo partecipa alla Coppa del Mondo per club, dove riceve il premio di miglior muro.\nNella stagione 2013-14 viene ingaggiata nella Superliqa azera dall'Az\u0259ryol Voleybol Klubu. Nel campionato 2015 torna in Porto Rico, ingaggiata dalle Criollas de Caguas, vincendo nuovamente lo scudetto e venendo inserita nello \"All-Star Team\" del torneo. Ritorna in Azerbaigian nella stagione seguente, ma questa volta giocando per l'Az\u0259rreyl Voleybol Klubu col quale vince lo scudetto e viene premiata come miglior muro del torneo; terminati gli impegni in Azerbaigian, torna a giocare in Porto Rico per i soli play-off scudetto della Liga de Voleibol Superior Femenino 2016 con le Criollas de Caguas, aggiudicandosi ancora uno scudetto.\nNel campionato 2016-17 gioca nella Sultanlar Ligi turca col neopromosso Seramiksan di Turgutlu."}
{"id": "3378195", "revid": "1305772", "url": "https://it.wikipedia.org/wiki?curid=3378195", "title": "Seydlitz", "text": ""}
{"id": "3378197", "revid": "834", "url": "https://it.wikipedia.org/wiki?curid=3378197", "title": "Shangri-la", "text": ""}
{"id": "3378199", "revid": "339392", "url": "https://it.wikipedia.org/wiki?curid=3378199", "title": "Shanine (missile)", "text": ""}
{"id": "3378200", "revid": "36426", "url": "https://it.wikipedia.org/wiki?curid=3378200", "title": "Bella giardiniera", "text": ""}
{"id": "3378201", "revid": "1305772", "url": "https://it.wikipedia.org/wiki?curid=3378201", "title": "Shikishima", "text": ""}
{"id": "3378205", "revid": "767487", "url": "https://it.wikipedia.org/wiki?curid=3378205", "title": "The Best Man Wins (film 1910)", "text": "The Best Man Wins \u00e8 un cortometraggio muto del 1910. Il nome del regista non viene riportato nei titoli. Il film \u00e8 interpretato da Anna Rosemond, una nota attrice teatrale dell'epoca.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Thanhouser Film Corporation, il film - un cortometraggio di 292 metri - usc\u00ec nelle sale il 13 maggio 1910."}
{"id": "3378206", "revid": "785616", "url": "https://it.wikipedia.org/wiki?curid=3378206", "title": "Shimo-Usa (provincia)", "text": ""}
{"id": "3378207", "revid": "767487", "url": "https://it.wikipedia.org/wiki?curid=3378207", "title": "Alexander Groven", "text": "Carriera.\nClub.\nLyn Oslo.\nGroven ha iniziato la carriera professionistica con la maglia del Lyn Oslo. Il 4 ottobre 2009 ha debuttato nell'Eliteserien, sostituendo Fredrik Dahm nella sconfitta per 2-1 in casa del Lillestr\u00f8m. Al termine della stagione, la squadra \u00e8 retrocessa in 1. divisjon. Groven gioc\u00f2 7 incontri con questa maglia, nel 2010: il club ha dichiarato per\u00f2 bancarotta, lasciando liberi tutti i calciatori e sono stati dichiarati nulli tutti i match di campionato giocati fino a quel momento.\nH\u00f8nefoss.\nAd agosto 2010 \u00e8 passato all'H\u00f8nefoss a parametro zero, giocando il primo incontro con questa maglia il 12 settembre, schierato titolare nella sconfitta casalinga per 0-2 contro l'Haugesund. L'H\u00f8nefoss \u00e8 retrocesso dall'Eliteserien a fine stagione. Il 17 luglio 2011 \u00e8 arrivata la sua prima rete in campionato, nel successo per 2-1 sul Kongsvinger. Ha contribuito al 1\u00ba posto finale dello H\u00f8nefoss e alla sua conseguente promozione.\nSarpsborg 08.\nIl 29 luglio 2015, il Sarpsborg 08 ha annunciato d'aver ingaggiato Groven, che si \u00e8 legato al nuovo club con un contratto valido per i successivi due anni e mezzo.\nNazionale.\nIl 7 maggio 2013, \u00e8 stato incluso nella lista provvisoria consegnata all'UEFA dal commissario tecnico Tor Ole Skullerud in vista del campionato europeo Under-21 2013. Il 22 maggio, il suo nome \u00e8 comparso tra i 23 calciatori scelti per la manifestazione. Il 25 maggio ha subito per\u00f2 un infortunio nella sfida di campionato contro il Molde, dovendo cos\u00ec rinunciare alla convocazione: al suo posto, \u00e8 stato scelto Markus Henriksen.\nStatistiche.\nPresenze e reti nei club.\n\"Statistiche aggiornate al 2 gennaio 2018.\""}
{"id": "3378208", "revid": "767487", "url": "https://it.wikipedia.org/wiki?curid=3378208", "title": "Flashman", "text": "Flashman \u00e8 un film del 1967, diretto da Mino Loy con lo pseudonimo di J. Lee Donan. \u00c8 un thriller fantascientifico di produzione italo-francese, con protagonista un giustiziere mascherato parzialmente ispirato ai fumetti neri italiani del periodo.\nTrama.\nIl professor Philips ha inventato un siero che consente di rendersi invisibili, ma la sua invenzione viene trafugata da Kid, un gangster, che la usa per rapinare la banca d'Irlanda. Il gangster stipula un'alleanza con Alika, un'altra rapinatrice di banche, per rapire la figlia di un maharaja e ottenere un grosso riscatto. A sventare i piani dei criminali interviene Flashman, un misterioso eroe mascherato la cui identit\u00e0 segreta \u00e8 quella del giovane lord inglese Alexei Burman, autoproclamatosi paladino della giustizia."}
{"id": "3378209", "revid": "767487", "url": "https://it.wikipedia.org/wiki?curid=3378209", "title": "Luigi Figoli", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1954 (edizione tenutasi a Cortina d'Ampezzo, Italia) insieme al connazionale Italo Petrelli. Nell'edizione l'oro and\u00f2 all'altra italiana, il bronzo alla statunitense."}
{"id": "3378214", "revid": "1305772", "url": "https://it.wikipedia.org/wiki?curid=3378214", "title": "Shiribeshi", "text": ""}
{"id": "3378217", "revid": "1305772", "url": "https://it.wikipedia.org/wiki?curid=3378217", "title": "Shred", "text": ""}
{"id": "3378218", "revid": "1305887", "url": "https://it.wikipedia.org/wiki?curid=3378218", "title": "Shriek", "text": ""}
{"id": "3378220", "revid": "86599", "url": "https://it.wikipedia.org/wiki?curid=3378220", "title": "Singa", "text": ""}
{"id": "3378221", "revid": "834", "url": "https://it.wikipedia.org/wiki?curid=3378221", "title": "Single Ladies", "text": ""}
{"id": "3378222", "revid": "149727", "url": "https://it.wikipedia.org/wiki?curid=3378222", "title": "Funicolare Lanzo-Santa Margherita", "text": ""}
{"id": "3378224", "revid": "1442080", "url": "https://it.wikipedia.org/wiki?curid=3378224", "title": "ATP Cleveland 1979 - Singolare", "text": "Il singolare del torneo di tennis ATP Cleveland 1979, facente parte della categoria Grand Prix, ha avuto come vincitore Stan Smith che ha battuto in finale Ilie N\u0103stase 7-6, 7-5."}
{"id": "3378226", "revid": "155634", "url": "https://it.wikipedia.org/wiki?curid=3378226", "title": "Simona H\u00f6sl", "text": "Biografia.\nSpecialista polivalente e attiva in gare FIS dal dicembre del 2007, la H\u00f6sl ha partecipato per la prima volta a una gara di Coppa Europa il 26 gennaio 2009 sulle nevi di casa di Lenggries, senza concludere lo slalom speciale in programma. Ha ottenuto il primo podio nel circuito continentale in occasione dello slalom speciale dell'11 dicembre 2010, disputato a Gressoney-La-Trinit\u00e9, che ha chiuso al 3\u00ba posto. Il 29 dicembre successivo ha debuttato, ancora in slalom speciale, anche in Coppa del Mondo, a Semmering, senza riuscire a concludere la prima manche.\nL'11 marzo 2011 ha conquistato a La Molina in slalom gigante la sua prima vittoria in Coppa Europa e il 16 dicembre 2012 a Courchevel nella medesima specialit\u00e0 il suo miglior piazzamento in Coppa del Mondo (20\u00aa). Il 23 novembre 2013 ha ottenuto a Levi in slalom gigante la sua seconda e ultima vittoria, nonch\u00e9 ultimo podio, in Coppa Europa.\nSi \u00e8 ritirata al termine della stagione 2015-2016; la sua ultima gara in Coppa del Mondo \u00e8 stato lo slalom gigante disputato a Jasn\u00e1 il 7 marzo, senza concludere la prova, mentre l'ultima gara della carriera della H\u00f6sl \u00e8 stato lo slalom gigante dei Campionati tedeschi 2016 svoltosi il 1\u00ba aprile a Todtnau. In carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante"}
{"id": "3378231", "revid": "834", "url": "https://it.wikipedia.org/wiki?curid=3378231", "title": "Esquerra Unida i Alternativa", "text": ""}
{"id": "3378232", "revid": "834", "url": "https://it.wikipedia.org/wiki?curid=3378232", "title": "EUiA", "text": ""}
{"id": "3378234", "revid": "834", "url": "https://it.wikipedia.org/wiki?curid=3378234", "title": "EUIA", "text": ""}
{"id": "3378239", "revid": "125889629", "url": "https://it.wikipedia.org/wiki?curid=3378239", "title": "Umberto Vincenti", "text": "Biografia.\nDal 1986 docente nella Facolt\u00e0 di Giurisprudenza dell'Universit\u00e0 di Trento, dal 1997 \u00e8 professore ordinario nell'Universit\u00e0 di Padova, dove insegna Etica pubblica e Modelli costituzionali dell'Occidente.\n\u00c8 stato Direttore del Dipartimento di Storia e Filosofia del Diritto, Preside della Facolt\u00e0 di Giurisprudenza, infine Presidente della Scuola di Giurisprudenza dell'Universit\u00e0 di Padova.\nAfferisce al Dipartimento di Diritto privato e Critica del diritto, di cui \u00e8 il Decano.\n\u00c8 uno studioso dell'evoluzione delle forme e dei modelli del diritto occidentale.\nSi \u00e8 occupato particolarmente della struttura del ragionamento giuridico in connessione con la precettistica della retorica classica; della crisi delle categorie tradizionali del diritto privato (persone e cose) e del diritto pubblico (democrazia e stato di diritto); dei diritti e dei doveri dei cittadini; del dissesto istituzionale dell'Italia contemporanea; della repubblica come forma di stato e di governo; della necessit\u00e0 di costruire (o ricostruire) un'etica pubblica repubblicana."}
{"id": "3378241", "revid": "1873017", "url": "https://it.wikipedia.org/wiki?curid=3378241", "title": "Ashi sabaki", "text": ", oppure , \u00e8 una tecnica utilizzata dai praticanti di alcune arti marziali giapponesi nel muovere, gambe e piedi, sfruttando la potenza dei colpi. Fondamentale per la tecnica \u00e8 non dover mai perdere il contatto con il terreno, perch\u00e9 \u00e8 esattamente l'energia di legame con il terreno che il praticante trae la forza per applicare un colpo con le mani o con i piedi.\nTeoricamente, si dovrebbe trarre l'energia dal pianeta Terra, esattamente nel momento in cui si compie lo sforzo, con le gambe e con i piedi. Questa capacit\u00e0 si sviluppa solo attraverso una specifica formazione, ma per diventare un esperto, il combattente impara ad utilizzare pochissima energia utilizzando, a suo vantaggio l'equilibro e i contrappesi.\nCaratteristiche.\nLe mosse dovrebbe essere eseguite in modo preciso e gentile ma fermo, senza alcuna soluzione di continuit\u00e0. I piedi devono lavorare per dare sostegno al corpo e non viceversa, entrambi devono muoversi all'unisono. Idealmente, il passaggio serve anche per nascondere la vera tecnica applicata nell'attacco.\nKarate.\nL'ashi sabaki nel Karate \u00e8 tecnica pratica, dal momento che il suo scopo, ossia il movimento di gambie e piedi, consiste nel mantenere il praticante alla giusta distanza, in modo che possa essere in grado di lanciare il colpo, nel momento giusto, e con la massima efficienza, e, contemporaneamente evitare un contro-attacco.\nClassificazione.\nLe tecniche \"ashi sabaki\" sono classificate in base al movimento effettuato, la sua direzione e il senso.\nAshi fumikae.\n, oppure , consiste nel cambiamento di posizione dei piedi senza il loro spostamento.\nAyumi ashi.\n consiste in uno spostamento completo del corpo da una gamba all'altra, mantenendo il baricentro basso.\nChakuchi ashi.\n consiste in uno spostamento laterale, o verso sinistra, o verso destra.\nHiraki ashi.\n avanzando con il baricentro basso, si esegue lo spostamento della gamba anteriore in avanti, mentre l'altra la segue obliquamente.\nIrimi ashi.\n Avanzando con il baricentro basso a passi larghi, si esegue una rotazione di 90\u00b0 gradi.\nMawari ashi.\n Il corpo si sposta con il baricentro basso mediante una rotazione di 90\u00b0 gradi.\nOi ashi.\n Il movimento del corpo in avanti viene effettuato con un passo un poco pi\u00f9 lungo del normale, e con il baricentro abbassato.\nOkuri ashi.\n Il movimento viene fatto in avanti con la gamba anteriore, mentre la posteriore la segue. Il corpo deve avere un baricentro abbassato.\nSashi ashi.\n Si effettua un passo incrociando le gambe, con il corpo leggermente genuflesso. La tecnica, nel karate, il kata \u00e8 presente nel Naihanchi.\nSuri ashi.\n Letteralmente significa : \"Passo Strusciato\". \u00c8 la forma naturale di spostamento del corpo, ma deve essere sempre fatto tenendo i piedi a contatto con il terreno, facendoli semplicemente scivolare via. In alcuni stili, lo spostamento \u00e8 breve.\nTenkan ashi.\n \u00c8 un movimento rotatorio del corpo a 180\u00b0 senza spostare il piede anteriore.\nTobi ashi.\n Letteralmente significa : \"Passo Volante\". \u00c8 realizzato facendo un salto, con il baricentro del corpo basso. Nel Karate, il primo contatto che il praticante ha con la tecnica avviene nel Kata Pinan Godan.\nTsugi ashi.\n \u00e8 una forma di movimento in cui si muove il piede posteriore in avanti, fermandosi prima di passare attraverso il piede anteriore. Il movimento \u00e8 fatto con l'utilizzo simultaneo di entrambe le gambe, il piede anteriore \u00e8 ben piantato mentre il posteriore viene da una contrazione del muscolo del polpaccio. La vita e sono hara tecnica fondamentale, che serve come zavorra per l'intero corpo della persona.\nYori ashi.\n Tenendo la gamba posteriore tesa, si effettua un passo in avanti abbastanza lungo, mantenendo il baricentro basso. La stessa tecnica viene effettuata applicando la forza di attrito sulla gamba posteriore con il piede in k\u014dshi, allungando la gamba completamente. La gamba posteriore deve premere brevemente il corpo in avanti, mentre la gamba anteriore lo sposta in avanti. Il busto deve rimanere in posizione verticale e stabile, per non perdere l'equilibrio per non rivelare la vera tecnica, sia difensiva che offensiva. I muscoli utilizzati in movimento sono del piede e della caviglia, quadricipiti, i glutei, parte bassa della schiena e gli obliqui."}
{"id": "3378242", "revid": "767487", "url": "https://it.wikipedia.org/wiki?curid=3378242", "title": "Scharllette Allen", "text": "\u00c8 la prima donna di colore ad essere incoronata Miss Nicaragua in tutta la storia del concorso. In seguito ha anche preso parte al concorso Miss Universo 2010, dove per\u00f2 non \u00e8 riuscita ad entrare nella rosa delle quindici finaliste.\nScharllette Allen \u00e8 stata anche nominata nella lista delle personalit\u00e0 nicaraguensi dell'anno, annunciate dai media nazionali il 30 dicembre 2010."}
{"id": "3378245", "revid": "1573940", "url": "https://it.wikipedia.org/wiki?curid=3378245", "title": "Dream a Dream", "text": "Dream a Dream \u00e8 un album del gruppo j-rock giapponese Lazy, pubblicato nel 1978 per l'etichetta BMG.\nIl disco.\nIn seguito al malcontento dei membri del gruppo dovuto all'insuccesso di \"This is the Lazy\" e ad alcune scelte del management, la BMG decise di dare pi\u00f9 ampia libert\u00e0 stilistica al gruppo: grazie a delle sonorit\u00e0 pi\u00f9 dure rispetto all'esordio, \"Dream a Dream\" ebbe un miglior riscontro di vendite."}
{"id": "3378249", "revid": "767487", "url": "https://it.wikipedia.org/wiki?curid=3378249", "title": "Jerry Ordway", "text": "Ha scritto e dipinto il graphic novel \"Il potere di Shazam!\".\nCome inchiostratore, ha lavorato, tra gli altri, con Jack Kirby, John Buscema, Curt Swan, Steve Ditko e Gil Kane, nonch\u00e9 per George P\u00e9rez sulla saga \"Crisi sulle Terre infinite\" e Dan Jurgens su \"Ora zero\"."}
{"id": "3378250", "revid": "88740", "url": "https://it.wikipedia.org/wiki?curid=3378250", "title": "Carlo Andrea Bixio", "text": "Biografia.\nFiglio del noto compositore di musica Cesare Andrea Bixio, ha organizzato per la Rai diversi spettacoli musicali e di intrattenimento leggero (Baudo, Carr\u00e0, Frizzi, Goggi, Grillo, ecc.) e tante edizioni del Festival di Sanremo negli anni 80.\nCarriera musicale.\nNel 1960 inizia la sua attivit\u00e0 nelle \"Edizioni musicali Bixio\" a Milano e nella casa discografica Cinevox a Roma. Nel 1965 viene nominato, dal padre Cesare, direttore del dipartimento delle colonne sonore del proprio gruppo editoriale, aggiungendo al gi\u00e0 ricco catalogo le pi\u00f9 belle colonne sonore degli anni '70 (Gi\u00f9 la testa, Metti una sera a cena, Profondo Rosso, ecc.).\nNel 1980 rileva il 50% della \"Publispei\" allora gestita dal suo fondatore Gianni Ravera, decidendo insieme di rilanciare il Festival di Sanremo. Difatti nel 1984, per la prima volta, venne istituito il primo voto popolare, svolto attraverso le schedine Totip, con cui il pubblico poteva votare le canzoni del Festival preferite. \u00c8 da quei festival che nascono e si affermano cantanti come Eros Ramazzotti, Zucchero, Vasco Rossi, Laura Pausini e tanti altri.\nNel 2003 Bixio diventa presidente a tutti gli effetti della \"Publispei\", quando, dopo la morte del patron Gianni Ravera, i figli di quest'ultimo passano la mano a Carlo Andrea. Al timone della societ\u00e0 produce fiction televisive come i fortunati serial Un medico in famiglia, I Cesaroni e Tutti pazzi per amore.\nIntanto, con i colleghi, fonda l'APT, l'associazione produttori televisivi, e crea il Fiction Fest.\nLa morte.\nMuore il 28 febbraio 2011 in una stanza d'albergo di Milano, stroncato da un malore improvviso all'et\u00e0 di 69 anni, dove si trovava per lavoro; i funerali vennero celebrati due giorni successivi nella Chiesa di San Pio X in alla Balduina; la salma venne tumulata nella cappella di famiglia nel Cimitero Monumentale del Verano.\nNel 2012 viene istituito in sua memoria il Premio Carlo Bixio per la migliore sceneggiatura televisiva."}
{"id": "3378253", "revid": "125039476", "url": "https://it.wikipedia.org/wiki?curid=3378253", "title": "Effetto alone", "text": "L'effetto alone \u00e8 un bias cognitivo per il quale la percezione di un tratto \u00e8 influenzata dalla percezione di uno o pi\u00f9 altri tratti dell'individuo o dell'oggetto. Un esempio \u00e8 giudicare intelligente, a prima vista, un individuo di bell'aspetto.\nStoria.\nEdward Lee Thorndike, noto per i suoi contributi alla psicologia dell'educazione, coni\u00f2 il termine \"effetto alone\" (Halo effect) e fu il primo a sostenerlo con una ricerca empirica. Egli attribu\u00ec questo nome al fenomeno nel suo articolo del 1920 \"The Constant Error in Psychological Ratings\" (\"L'errore costante in valutazioni psicologiche\"). In un precedente studio realizzato nel 1915 egli scopr\u00ec un'alta correlazione tra tutti i tratti positivi e tutti i tratti negativi dei soldati. Nello studio del 1920 Thorndike fu deciso a replicare il precedente nella speranza di stabilire la tendenza che credette di aver trovato in queste valutazioni.\nElementi di prova.\nIl primo studio di Thorndike sull'effetto alone fu pubblicato nel 1920. Lo studio coinvolse due ufficiali comandanti a cui fu chiesto di valutare i loro soldati in termini di qualit\u00e0 fisiche (pulizia, voce, fisico, condotta e energia), intelletto, capacit\u00e0 di leadership e qualit\u00e0 personali (tra cui affidabilit\u00e0, lealt\u00e0, responsabilit\u00e0, altruismo, e cooperazione). L'obiettivo di Thorndike era di vedere come le valutazioni di una caratteristica influenzasse le altre.\nL'esperimento di Thorndike rivel\u00f2 come fosse evidente un'eccessiva similitudine nelle risposte dei comandanti. Nella revisione di Thorndike egli dichiar\u00f2: \"Le correlazioni erano troppo alte e troppo uguali. Ad esempio, per i tre valutatori in seguito hanno studiato che la correlazione media tra fisico e intelligenza \u00e8 0,31; tra fisico e leadership, 0,39; e tra carattere e fisico \u00e8 0,28\". I valori di una delle qualit\u00e0 speciali di un ufficiale tendono a influenzare i risultati. Se un ufficiale ha avuto un particolare attributo \"negativo\" dato al comandante, sarebbe da correlare al resto dei risultati dati dagli altri soldati. La correlazione dell'effetto alone nell'esperimento \u00e8 stato definito come un errore alone. L'errore alone ha dimostrato che la valutazione degli ufficiali \u00e8 basata principalmente sulla percezione generale di alcune caratteristiche che hanno determinato i risultati delle loro risposte.\nIl ruolo dell'attrattivit\u00e0.\nL'effetto alone non \u00e8 limitato esclusivamente ai tratti individuali o all'aspetto generale di un individuo. Anche l'attrattivit\u00e0 di una persona \u00e8 stata giudicata come molto influente nell'effetto alone. L'effetto alone \u00e8 compreso nella teoria implicita della personalit\u00e0 di Harold Kelley, per la quale i primi tratti percepiti in altri individui influenzano la nostra percezione ed interpretazione degli altri tratti a causa delle nostre aspettative. Spesso si ritiene che individui di bell'aspetto siano dotati di pi\u00f9 competenze e di una personalit\u00e0 migliore di individui non dotati di un aspetto ugualmente attraente.\nUno studio di Solomon Asch suggerisce che la bellezza \u00e8 un tratto centrale, dal quale deduciamo tutti gli altri tratti di una persona. Di conseguenza inconsciamente reputiamo positivi tutti i tratti di una persona in possesso di un tratto centrale positivo (e viceversa). Negli anni settanta lo psicologo sociale Richard Nisbett dimostr\u00f2 che, anche se ci fosse detto che i nostri giudizi sono stati influenzati dall'effetto alone, potremmo non avere alcuna coscienza del momento in cui l'effetto alone ci abbia influenzati.\nPersonalit\u00e0.\nDion e Berscheid (1972) condussero uno studio sul rapporto tra attrazione e \"effetto alone\" dal nome di \"What is beautiful is good\" (\"Ci\u00f2 che \u00e8 bello \u00e8 buono\"). Presero parte all'esperimento sessanta studenti della University of Minnesota, met\u00e0 maschi e met\u00e0 femmine. A ciascun soggetto furono date tre foto diverse da esaminare: uno di un individuo attraente, uno di un individuo di attrattivit\u00e0 media, e uno di un individuo poco attraente. Ai partecipanti fu chiesto di giudicare i soggetti di ogni foto, scegliendo tra 27 tratti di personalit\u00e0 diverse (tra cui l'altruismo, la convenzionalit\u00e0, l'affermazione di s\u00e9, la stabilit\u00e0, l'emotivit\u00e0, l'affidabilit\u00e0, l'estroversione, la gentilezza, e la promiscuit\u00e0 sessuale). Ai partecipanti fu poi chiesto di prevedere la felicit\u00e0 generale dei soggetti di ogni foto e come si sentirebbero per il resto della loro vita, compresa la felicit\u00e0 coniugale (meno probabilit\u00e0 di divorziare), la felicit\u00e0 dei genitori (pi\u00f9 probabilit\u00e0 di essere un buon genitore), la felicit\u00e0 sociale e professionale (auto-realizzazione nella vita), e la felicit\u00e0 generale. Infine, ai partecipanti fu chiesto se i soggetti sarebbero in possesso di uno status di lavoro elevato, o uno status medio o basso.\nI risultati mostrarono che la stragrande maggioranza dei partecipanti credeva che i soggetti pi\u00f9 attraenti avessero caratteristiche di personalit\u00e0 socialmente pi\u00f9 desiderabili rispetto ai soggetti mediamente attraenti o poco attraenti. I partecipanti inoltre credevano che le persone attraenti conducessero una vita generalmente pi\u00f9 felice, con matrimoni pi\u00f9 felici, che fossero migliori genitori, e che avessero una carriera di successo pi\u00f9 brillante rispetto agli individui poco o meno attraenti. Inoltre i risultati mostrarono che le persone attraenti si credeva fossero pi\u00f9 propense a mantenere posti di lavoro sicuri e prestigiosi rispetto ai soggetti poco attraenti.\nIntelligenza e competenza.\nUno studio di Landy e Sigall (1974) dimostr\u00f2 che l'effetto alone influiva sui giudizi sull'intelligenza e competenza nelle attivit\u00e0 accademiche. Sessanta studenti universitari di sesso maschile valutarono la qualit\u00e0 di alcuni saggi scritti, che comprendevano sia testi ben scritti che mal scritti. Ad un terzo dei partecipanti fu presentata come autrice la foto di una donna attraente, ad un altro terzo fu presentata con una foto di una donna poco attraente, e all'ultimo terzo non fu mostrata alcuna foto. I partecipanti espressero delle valutazioni significativamente pi\u00f9 positive per l'autrice pi\u00f9 attraente. Su una scala di 1-9 dove 1 \u00e8 il punteggio pi\u00f9 basso, il saggio ben scritto dall'autrice attraente ricevette una media di 6,7, mentre l'autrice poco attraente ricevette un 5.9 (con un 6,6 come controllo). Il divario era pi\u00f9 grande per il saggio mal scritto: l'autrice attraente ricevette una media di 5,2, il controllo di un 4.7, e la poco attraente da 2,7. Questi risultati suggeriscono che le persone sono generalmente pi\u00f9 disposte a dare alle persone fisicamente attraenti il beneficio del dubbio quando le prestazioni sono al di sotto di standard, considerando che le persone attraenti hanno meno probabilit\u00e0 di ricevere questo trattamento di favore.\nMack e Rainey (1990) effettuarono una ricerca in cui venivano simulati dei corsi di assunzione di nuovo personale. Essi dimostrarono che per ottenere un esito favorevole il bell'aspetto dei candidati contava pi\u00f9 dei titoli di studio o dell'esperienza lavorativa, sebbene i responsabili della selezione avessero dichiarato di non lasciarsi molto influenzare da quel fattore.\nGiustizia.\nLa bellezza assume un forte peso anche nell'ambito dei processi giudiziari. A parte i casi in cui la bellezza fosse stata sfruttata per fini criminosi, le persone belle tendono ad essere trattate pi\u00f9 favorevolmente dal sistema giudiziario. Stewart (1980) analizz\u00f2 le caratteristiche fisiche di 74 imputati maschi all'inizio dei processi. Quando, tempo dopo, fu controllato l'esito dei processi sugli atti giudiziari, fu accertato che i pi\u00f9 belli avevano ottenuto sentenze pi\u00f9 favorevoli. In pratica avevano il doppio delle possibilit\u00e0 di evitare la detenzione.\nMonahan (1941) condusse uno studio sugli assistenti sociali, abituati a interagire con persone molto diverse. Lo studio riscontr\u00f2 che la maggior parte di questi assistenti sociali trovava molto difficile credere che le persone di bell'aspetto possono essere colpevoli di un reato.\nLa relazione tra il crimine stesso e l'attrattivit\u00e0 \u00e8 soggetta all'effetto alone. Uno studio (Sigall e Ostrove, 1975) present\u00f2 due ipotetici reati: un furto e una truffa. Il furto con scasso coinvolse una donna che aveva ottenuto illegalmente una chiave e rub\u00f2 2.200 dollari; la truffa coinvolse una donna che riusc\u00ec a manipolare un uomo per investire 2,000 dollari in un business. I risultati mostrarono che, quando il reato non dipendeva dall'attrattivit\u00e0 (in questo caso, il furto), l'imputata non attraente fu punita pi\u00f9 severamente di quella attraente. Tuttavia, quando il reato \u00e8 stato collegato all'attrattivit\u00e0 (la truffa), l'imputata pi\u00f9 attraente fu punita pi\u00f9 severamente rispetto a quella poco attraente. I partecipanti avrebbero potuto credere che la persona attraente aveva pi\u00f9 probabilit\u00e0 di manipolare le persone con lo sguardo.\nIn una ricerca di Kulka e Kessler (1978) in cui fu simulata una causa per finte lesioni colpose, se l'imputato era pi\u00f9 bello della vittima era condannato in media ad un indennizzo di 5.623 dollari, mentre se la vittima era pi\u00f9 attraente dell'imputato, l'indennizzo medio era di 10.051 dollari. Inoltre questo favoritismo coinvolgeva ugualmente i giuristi dei due sessi.\nKurtzberg et al. (1968) avviarono uno studio di criminologia interessante collegato all'effetto alone. Alcuni detenuti del carcere di New York che avevano il volto sfigurato furono sottoposti a chirurgia plastica durante la detenzione; un altro gruppo che presentava deformit\u00e0 o cicatrici della stessa entit\u00e0 non fu sottoposto all'operazione. In entrambi i gruppi, alcuni ricevettero inoltre dei trattamenti riabilitativi in vista del loro reinserimento nella societ\u00e0. Il controllo ad un anno di distanza dalla scarcerazione rivel\u00f2 che - ad eccezione dei tossicodipendenti - fra quelli sottoposti a chirurgia plastica era molto meno frequente una nuova incarcerazione. La cosa pi\u00f9 interessante \u00e8 che questo valeva sia per chi aveva ricevuto i tradizionali interventi di recupero, sia per gli altri. In seguito alcuni criminologi sostennero che, nel caso i detenuti presentino problemi di aspetto fisico, sarebbe stato meno costoso un intervento di chirurgia plastica anzich\u00e9 i laboriosi trattamenti riabilitativi in uso. I risultati del pi\u00f9 recente studio di Stewart (1980) precedentemente citato mette in luce un difetto di questa proposta, in quanto migliorare l'aspetto fisico dei delinquenti potrebbe ridurre semplicemente la probabilit\u00e0 che vengano reincarcerati, piuttosto che la probabilit\u00e0 che commettano altri delitti.\nPolitica.\nIn uno studio sulle elezioni federali canadesi del 1974 condotto da Efran e Patterson (1976), risult\u00f2 che i candidati di bell'aspetto erano stati votati due volte e mezzo di pi\u00f9 dei candidati meno attraenti. Nonostante la tendenza a favorire candidati pi\u00f9 attraenti fosse chiara, un accertamento successivo concluse che gli elettori non si fossero resi conto di questa loro tendenza: ben il 73% degli interrogati negava nel modo pi\u00f9 preciso che il voto fosse stato influenzato da questo fattore, e appena il 14% ammetteva una possibilit\u00e0 del genere.\nDisponibilit\u00e0 e soccorso.\nUno studio di Benson et al. (1976) stabil\u00ec che individui fisicamente attraenti hanno pi\u00f9 probabilit\u00e0 di ricevere aiuto in caso di bisogno, e risultano pi\u00f9 persuasivi nel cambiare le opinioni del gruppo di ascoltatori. La reazione \u00e8 la medesima da parte di entrambi i sessi: se si trattava di portare soccorso ad una persona in difficolt\u00e0, sia uomini che donne erano pi\u00f9 disponibili ad intervenire se questa era di bell'aspetto, anche se era dello stesso sesso.\nEffetto alone inverso.\nUn corollario alla teoria dell'effetto alone \u00e8 l'effetto alone inverso, per il quale individui, marche o oggetti per i quali viene percepito un singolo tratto negativo sono conseguentemente giudicati negativi sotto molti punti di vista, facendo s\u00ec che la percezione negativa di un singolo aspetto da parte un singolo individuo possa influenzare la percezione di tanti altri individui.\nL'effetto alone in economia.\nNel brand marketing l'effetto alone \u00e8 quell'effetto per cui le caratteristiche positive di un particolare oggetto vengono estese agli altri oggetti della stessa marca. Questa teoria \u00e8 stata usata per descrivere come il successo dell'iPod abbia avuto effetti positivi sulla percezione degli altri prodotti Apple. L'effetto \u00e8 sfruttato anche nell'industria automobilistica, dove una casa produttrice spesso lancia un \"veicolo alone\" per promuovere le vendite dei prodotto di un'intera marca. Esempi di questa strategia sono le auto Dodge Viper, Ford GT, ed Acura NSX.\nAltri utilizzi.\nIl termine \u00e8 usato anche in riferimento ad organizzazioni per i diritti umani che usano il loro status per obiettivi diversi da quelli indicati nel loro statuto. Ad esempio, Gerald M. Steinberg sostiene che diverse organizzazioni non governative approfittano di un \"effetto alone\" e \"[...] in quanto ritenuti di morale imparziale, ricevono incarichi di supervisione\" dai governi e dai media."}
{"id": "3378254", "revid": "110157", "url": "https://it.wikipedia.org/wiki?curid=3378254", "title": "Adriana Dorn", "text": "Biografia.\nNata a Managua, Adriana Dorn possiede un bachelor in relazioni pubbliche e vari master ottenuti presso la Penn State University.\nHa partecipato come una delle quattordici finaliste del concorso di bellezza nazionale del Nicaragua, Miss Nicaragua, che si \u00e8 tenuto presso Managua il 26 febbraio 2011, dove ha ricevuto il riconoscimento di \"Miglior viso\" ed in seguito ha ottenuto la vittoria, ottenendo quindi la possibilit\u00e0 di rappresentare il Nicaragua a Miss Universo a S\u00e3o Paulo, Brasile il 12 settembre 2011."}
{"id": "3378255", "revid": "599013", "url": "https://it.wikipedia.org/wiki?curid=3378255", "title": "Billy Liddell", "text": "Carriera.\nGioc\u00f2 per tutta la carriera nel Liverpool, con cui vinse il campionato inglese nel 1947."}
{"id": "3378258", "revid": "767487", "url": "https://it.wikipedia.org/wiki?curid=3378258", "title": "La cintura (film)", "text": "La cintura \u00e8 un film del 1989, diretto da Giuliana Gamba e tratto da un testo teatrale di Alberto Moravia.\nTrama.\nBianca \u00e8 una ragazza che ha sub\u00ecto un trauma nell'infanzia e per fare l'amore ha bisogno di essere picchiata. Un docente statunitense di italiano, Vittorio, la asseconda con una cintura."}
{"id": "3378262", "revid": "132406", "url": "https://it.wikipedia.org/wiki?curid=3378262", "title": "Halo effect", "text": ""}
{"id": "3378264", "revid": "765341", "url": "https://it.wikipedia.org/wiki?curid=3378264", "title": "Neron", "text": "Neron \u00e8 un personaggio dei fumetti della DC Comics, un immaginario demone introdotto da Mark Waid e Howard Porter nel novembre 1995 sulle pagine del primo episodio del crossover \"Underworld unleashed\".\nBiografia.\nNeron \u00e8 un demone che stringe dei patti con i mortali ai quali viene dato pi\u00f9 potere in cambio della propria anima. Nella sua prima apparizione in Underworld unleashed, lui cerca di reclutare eroi e criminali al suo servizio ma il suo piano fu sventato da Capitan Marvel e Trickster che liberarono le persone da sotto il controllo di Neron, perch\u00e9 quest'ultimo non pu\u00f2 prendere un'anima pura. La storia finisce con Capitan Marvel che si sacrific\u00f2 per liberare eroi e criminali dall'influenza che Neron aveva sulle loro menti e sui i loro corpi.\nDurante questo arco narrativo, molti criminali vendettero l'anima. Come ad esempio il Joker che l'ha venduta per un pacco di sigari o Lobo che ha venduto la sua anima per avere in cambio quella di Neron ma quest'ultimo non avendo un'anima propria ridiede a Lobo la sua e Lobo al posto di riprendersi la propria anima, desider\u00f2 un neuro-trasmettitore nella testa di Neron; ma non venne approfondita la durata di questo neuro-trasmettitore nella testa del demone quindi si suppone che non lo abbia pi\u00f9.\nNeron aveva ucciso anche Wonder Woman che per\u00f2 fu resuscitata dagli dei dell'olimpo.\n\"52\".\nNeron in seguito, viene chiamato alla Torre del Fato da Ralph Dibny da parte di Felix Faust. Ma dopo che Ralph non disse il motivo della chiamata, Neron lo uccise e di conseguenza scopr\u00ec che era una trappola per intrappolarlo nella torre del Dr.Fate.\n\"Un anno dopo\".\nNeron (in modo sconosciuto) riusc\u00ec ad uscire dalla torre per poi imbattersi nei Teen Titans accrescendo i poteri di Kid Devil. Dopo che i fratelli Satanus e Blaze (figli illegittimi del Mago Shazam) presero il controllo del purgatorio, cercarono di prendere anche il controllo dell'inferno, dando alle anime dannate un po' di speranza. Neron si oppose ma Satanus trasform\u00f2 le anime da cui Neron traeva potere, in esseri umani indebolendolo di conseguenza e Satanus approfitt\u00f2 di quel momento di debolezza per decapitarlo.\nPoteri e abilit\u00e0.\nNeron prendendo le anime dei mortali diventa sempre pi\u00f9 potente ed una volta che il proprietario dell'anima muore, finisce all'inferno e diventa servo e fonte di potere di Neron."}
{"id": "3378275", "revid": "20090", "url": "https://it.wikipedia.org/wiki?curid=3378275", "title": "New Urbanism", "text": ""}
{"id": "3378276", "revid": "599013", "url": "https://it.wikipedia.org/wiki?curid=3378276", "title": "Chiesa di San Rocco (Neirone)", "text": "La chiesa di San Rocco \u00e8 un luogo di culto cattolico situato nella frazione di Ognio, in via alla Chiesa, nel comune di Neirone nella citt\u00e0 metropolitana di Genova. La chiesa \u00e8 sede della parrocchia omonima del vicariato della Val Fontanabuona della diocesi di Chiavari.\nStoria e descrizione.\nIn posizione panoramica, la chiesa fu edificata nel corso del XVII secolo e ordinata parrocchia nel 1603 dall'arcivescovo di Genova Orazio Spinola.\nNella facciata, nel portale di ingresso, \u00e8 presente una statua del 1875 ritraente il santo titolare dell'edificio. Conserva un importante organo Paoli risalente al 1888 e restaurato nel 2016. L'organo dispone di 19 canne in stagno fine sonore. La tastiera \u00e8 in osso spezzato ed ebano a 58 tasti, con pedaliera a leggio di 17 pedali + 1.\nAll'interno sono invece conservati due dipinti raffiguranti la \"Madonna del Carmelo\" e \"San Biagio\".\nIl campanile \u00e8 una vera e propria opera d'arte per la ricchezza e la pregevolezza degli ornamenti.\nL'edificio \u00e8 sotto tutela da parte della soprintendenza per i beni culturali e architettonici della Liguria."}
{"id": "3378277", "revid": "36426", "url": "https://it.wikipedia.org/wiki?curid=3378277", "title": "Stanze vaticane", "text": ""}
{"id": "3378280", "revid": "767487", "url": "https://it.wikipedia.org/wiki?curid=3378280", "title": "I bastardi (film 1968)", "text": "I bastardi \u00e8 un film del 1968, diretto da Duccio Tessari.\nTrama.\nDue fratellastri fuorilegge si contendono sia l'amore di una donna che il bottino di una rapina. Finir\u00e0 in un bagno di sangue.\nCuriosit\u00e0.\nRita Hayworth, in una delle sue ultime apparizioni prima del manifestarsi del morbo di Alzheimer, interpreta una ballerina alcolizzata: nella versione italiana \u00e8 doppiata dalla grande attrice Andreina Pagnani.\nDistribuzione.\nDistribuito nei cinema italiani il 30 ottobre 1968, \"I bastardi\" ha incassato complessivamente 702.781.000 lire dell'epoca."}
{"id": "3378281", "revid": "124123", "url": "https://it.wikipedia.org/wiki?curid=3378281", "title": "Edoardo De Martin", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1967 (edizione tenutasi a l'Alpe d'Huez, Francia) insieme al connazionale Nevio De Zordo. Nell'edizione l'oro and\u00f2 all'Austria il bronzo alla nazionale statunitense."}
{"id": "3378286", "revid": "122603704", "url": "https://it.wikipedia.org/wiki?curid=3378286", "title": "Maurizio Marin", "text": "Carriera.\nGiocatore.\nDopo essere cresciuto nelle giovanili della Lazio, ha disputato varie stagioni in Serie C2 e in Serie C1. Nel 1991 debutta in Serie B con la maglia del che indossa per tre stagioni cadette. Nel 1994 si trasferisce alla in Serie C1 che aiuta a vincere il campionato ottenendo la promozione in Serie B, categoria in cui gioca la stagione seguente, restandovi poi fino all'ottobre 1996. In seguito milita in Serie C1 con la , con il Savoia (che al secondo anno aiuta a salire in Serie B). Chiude col calcio professionistico nel 2003 dove tre stagioni nella Vis Pesaro ed una nel San Marino.\nComplessivamente ha collezionato 125 presenze (con una rete) in Serie B.\nDirigente sportivo.\nNel 2010 torna a Cesena in veste di dirigente, dove il presidente bianconero Igor Campedelli gli affida il ruolo di direttore sportivo. Nel luglio del 2018 entra nei quadri societari del Palermo in qualit\u00e0 di collaboratore dell'area tecnica al fianco di Rino Foschi."}
{"id": "3378293", "revid": "767487", "url": "https://it.wikipedia.org/wiki?curid=3378293", "title": "Viktor Kanevs'kyj", "text": "Carriera.\nClub.\nDurante la sua carriera ha vestito le maglie di Dinamo Kiev e \u010cornomorec' Odessa.\nNazionale.\nConta 5 presenze con la nazionale sovietica."}
{"id": "3378296", "revid": "125793082", "url": "https://it.wikipedia.org/wiki?curid=3378296", "title": "Amanda Waller", "text": "Amanda Blake Waller \u00e8 un personaggio dei fumetti della DC Comics, una criminale introdotta nel novembre 1986 sul primo albo del crossover \"Legends\", e fu creata da John Ostrander, Len Wein e John Byrne. Nonostante non possegga alcun superpotere, si dimostr\u00f2 frequentemente una potente nemica dei supereroi dell'Universo DC cos\u00ec come antieroina. Nel 2009, fu inserita al 60\u00ba posto nella lista dei \"Pi\u00f9 grandi criminali dei fumetti di tutti i tempi\" redatta dalla IGN.\nStoria editoriale.\nLe persone maggiormente responsabili della formazione del personaggio nelle sue prime comparse furono John Ostrander e Kim Yale nelle pagine della seconda serie di \"Suicide Squad\" alla fine degli anni ottanta.\nSoprannominata \"Il Muro\", \u00e8 una ex assistente e agente del governo messa a capo della Squadra Suicida, un gruppo semi-segreto diretto dal governo di ex super criminali che lavorano nella squadra in cambio dell'amnistia. Divenne poi Segretario degli Affari Metaumani sotto il Presidente Lex Luthor, prima di venire arrestata all'inizio della caduta pubblica di Luthor. La Waller diede successivamente le dimissioni dalla leadership di Checkmate sotto il nome in codice di Regina Bianca, ma fu costretta ad andarsene a causa del suo coinvolgimento nell'Operazione Salvation Run.\nBiografia.\nInizi.\nAmanda era una vedova che fugg\u00ec dalle case popolari Cabrini-Green di Chicago con i pochi sopravvissuti della sua famiglia dopo che uno dei suoi figli, una delle sue figlie e suo marito furono assassinati. Ottenne poi il dottorato in scienze politiche (come rivelato in \"Checkmate\" vol. 2 n. 1, dove ci si riferiva a lei chiamandola \"Dottoressa Waller\") e divenne assistente del congresso. Durante quel periodo, scopr\u00ec l'esistenza delle prime due incarnazioni della Squad. Prendendo elementi da entrambe, propose uno sviluppo della terza versione alla Casa Bianca e ne fu messa a capo una volta approvata.\nAnni di servizio federale.\nL'Agenzia fu formata da Amanda Waller per servire una piccola, e quasi indipendente, branca della Task Force X. Valentina Vostok port\u00f2 l'ex tenente Harry Stein del Dipartimento di Polizia di New York nell'Agenzia come agente operativo. Pi\u00f9 avanti, Amanda Waller promosse Stein alla posizione di comando e retrocesse Vostok. Fu Harry Stein a riorganizzare successivamente l'Agenzia e a rinominarla Checkmate.\nLa posizione della Waller di ufficiale in carica della terza Suicide Squad fu tumultuosa e controversa. Nonostante i molti successi, svilupp\u00f2 l'abitudine di sfidare i suoi superiori a Washington al fine di raggiungere i suoi scopi sia legittimi che personali in pi\u00f9 di un'occasione. Il primo conflitto tra lei e i suoi superiori ruotava intorno alla guida della Suicide Squad. Anche se propose che Tigre di Bronzo, l'uomo che lei stessa aiut\u00f2 a mettere sotto lavaggio del cervello, guidasse la squadra egli fu invece relegato alla qualifica di secondo in comando, mentre Rick Flag Jr. divenne il leader. La Waller risentita pens\u00f2 che la situazione avesse delle problematiche correlata al razzismo, correlato non solo al suo status di donna di colore, quanto anche al colore di pelle di Tigre di Bronzo, anche se lo stesso Tigre non pensava a questo come un problema principale, ma che questo fosse il risultato della sfiducia causata dal lavaggio del cervello imposto su di lui dalla Lega degli Assassini.\nLa sua relazione con la stessa Squad fu di reciproca antipatia. La maggior parte dei membri criminali della squadra non apprezzavano i metodi della Waller (pi\u00f9 in particolare Capitan Boomerang), e anche gli eroi della squadra erano spesso in conflitto con lei. L'inabilit\u00e0 della Waller di avere a che fare e compromettersi con la sua gente port\u00f2 all'uscita di Nemesis dalla squadra e alla morte di un senatore degli Stati Uniti, che caus\u00f2 poi la morte indiretta di Rick Flagg Jr. Questo tipo di conflitti, per\u00f2, non si limitavano ai soli superiori della squadra, ma anche a Batman, che si oppose alla formazione della Suicide Squad (anche se in futuro avrebbe aiutato a riformarla). Nondimeno, la squadra le rimase leale, scegliendo spesso di stare dalla sua parte pi\u00f9 che da quella del governo.\nSi scopr\u00ec infine che il motivo per cui Amanda Waller teneva intorno a lei gli eroi come Nightshade era perch\u00e9 questi agissero secondo la sua volont\u00e0. Nel corso della sua direzione con la Suicide Squad, le sue azioni divennero gradualmente pi\u00f9 irregolari mentre combatteva per riottenere il controllo della Squad. Questo avvenne a causa della rivelazione pubblica della Suicide Squad, e dell'essere stata ufficialmente rimpiazzata, anche se il suo \"rimpiazzo\" era in effetti un'attrice, e la Waller rimaneva comunque la direttrice della squadra.\nAnche quello stesso segreto fu infine rivelato e Amanda Waller fu messa sotto giudizio. Durante questo periodo, la Squad fu coinvolta in un conflitto tra agenzie in un crossover tra \"Checkmate\" e \"Suicide Squad\" chiamato Janus Directive.\nUna delle missioni sul campo avvenne contro la sua volont\u00e0, in quanto molti membri della Squad, Waller inclusa, furono rapiti e portati su Apokolips. Questo avvenne perch\u00e9 il membro Duchess ricord\u00f2 il suo passato come Lashina delle Furie Femminili, invece di essere sotto amnesia come voleva fare intendere, e desider\u00f2 tornare a casa con sacrifici adatti. La Squad soffr\u00ec di fatalit\u00e0 battendosi con le forze di Apokolips, dove la Waller si confront\u00f2 personalmente contro Nonnina Bont\u00e0. Tuttavia, il confronto termin\u00f2 con la morte di Dottor Light e una delle nipoti della Waller, e la ferita quasi mortale del Conte Vertigo.\nInfine si ritrov\u00f2 a passare del tempo in prigione per l'inseguimento di un cartello criminale organizzato con base a New Orleans chiamato LOA e averne ucciso la guida, utilizzando gli agenti della Squad Ravan, Poison Ivy e Deadshot.\nRinascita della Squad.\nAlla Waller fu concesso il perdono e fu rilasciata un anno pi\u00f9 tardi per riorganizzare la squadra come gruppo mercenario freelance per conto di Sarge Steel per affrontare la crisi in Vlatava, il paese natio di Conte Vertigo; la Waller si permise di entrare in prigione perch\u00e9 sapeva due cose alla perfezione: uno, confrontando la LOA con gli agenti della Squad, aveva sorpassato la linea, e due, sarebbe ritornata alla sua posizione cos\u00ec facilmente che sarebbe stato come se non se ne fosse mai andata. Dopo di ci\u00f2, la Suicide Squad port\u00f2 a termine una variet\u00e0 di missioni, spesso calpestando pericolosi terreni politici quando ebbero a che fare con interessi Sovietici e Israeliti. Pi\u00f9 che altro, la Squad aiut\u00f2 a distruggere i piani della Cabala per gettare il Qurac, Israele e gli Stati Uniti in disordine politico.\nDurante il corso della sua nuova posizione con la sua squadra, Amanda si fece pi\u00f9 vicina ai suoi agenti, addirittura accompagnandoli sulle missioni sul campo. Questo permise a lei e alla sua squadra di legarsi effettivamente di pi\u00f9, anche se mantenne la sua personalit\u00e0 dominante e minacciosa.\nLa Waller abbandon\u00f2 dopo un'ultima missione sul campo, in cui abbatt\u00e9 personalmente l'apparente dittatore immortale di una piccola isola del sud America. Come si dimostr\u00f2, non era immortale, ma possedeva una vasta quantit\u00e0 di potere psichico, e per ingannarlo, la Waller gli forn\u00ec una forma di suicidio assistito.\nPoco dopo, Amanda Waller organizz\u00f2 gli Shadow Fighters perch\u00e9 si battessero contro il criminale Eclipso. Di nuovo, si sarebbe scontrata con Sarge Steel. Il suo primo attentato alla squadra, formata con l'assistenza di Eclipso/Bruce Gordon e di sua moglie Mona, non and\u00f2 per il verso giusto. La maggior parte della squadra fu brutalmente assassinata infiltrandosi nella fortezza di Eclipso. Il suo secondo tentativo con una squadra molto pi\u00f9 grande ebbe un successo maggiore.\nDurante lo sfacelo di Bloodlines, il Presidente invi\u00f2 Guy Gardner a prendere Amanda Waller dalla sua isola di \"pensionamento\". La Waller guid\u00f2 un affare multi-eroico che risult\u00f2 nella distruzione di alcuni parassiti alieni. Rientr\u00f2 nel servizio federale, inizialmente come direttrice regionale del sud-est per il Dipartimento di operazioni extranormali e fu promossa a Segretario degli Affari Metaumani come membro dell'amministrazione presidenziale di Lex Luthor.\nServizio internazionale.\nIl breve periodo di Lex Luthor come Presidente port\u00f2 all'incarcerazione di Amanda Waller. Naturalmente non dur\u00f2 a lungo. Fu rilasciata, e il successore di Lex Luthor, Jonathan Vincent Horne, le ordin\u00f2 di prendere il comando dell'organizzazione segreta di Checkmate. L'organizzazione fu scossa a causa del Progetto OMAC e la conseguente leadership assassina di Maxwell Lord, con cui la Waller ebbe una precedente relazione. La Waller assunse il rango di Re Nero finch\u00e9 gli Stati Uniti e le Nazioni Unite decisero cosa fare con quell'organizzazione. Nell'ultimo numero di \"52\", la Waller fu mostrata mentre commissionava al prigioniero Atom Smasher di organizzare una nuova Suicide Squad per attaccare Black Adam e i suoi alleati. Tutto ci\u00f2 termin\u00f2 con la morte del Persuasore e le conseguenti relazioni pubbliche si rivoltarono contro la Black Marvel Family.\nNella nuova serie \"Checkmate\" ambientata nella continuit\u00e0 di Un anno dopo, la Waller fu assegnata dalle Nazioni Unite a servire Checkmate come la Regina Bianca, un membro del suo ufficio senior di legislatura esecutiva. A causa delle sue precedenti attivit\u00e0, la sua nomina era parallela al suo totale indiretto controllo sulle operazioni. Tuttavia, continu\u00f2 a perseguire i suoi piani, utilizzando segretamente la Suicide Squad per portare a termine le missioni in favore degli interessi dell'America e ricattare Fire. Fu anche implicito che poteva aver tradito una squadra in missione nel tentativo di proteggere i suoi segreti e facilitare un attacco al quartier generale di Checkmate per i propri scopi.\nFu quindi a capo dell'Operazione Salvation Run, un'iniziativa coinvolgente la deportazione di massa di super criminali su un mondo alieno. Quando questo fu scoperto dal resto di Checkmate, fu costretta a dare le dimissioni come Regina Bianca in cambio del loro ritardo nel rivelare cosa stava facendo il governo degli Stati Uniti. Continu\u00f2 a guidare la Suicide Squad, e le fu impiantata della nanotecnologia per permetterle di controllare direttamente Chemo durante le missioni.\nDurante la storia \"K\" narrata nella serie \"Superman/Batman\", fu rivelato che la Waller accumul\u00f2 Kryptonite e la utilizz\u00f2 per potenziare un gruppo anti-Superman chiamato Last Line, e una creatura simile a Doomsday soprannominata \"All-American Boy\", che aveva frammenti di kryptonite che crescevano sul suo corpo. All-American Boy (vero nome: Josh Walker) fu ingannato nell'esperimento per utilizzare la kryptonite cos\u00ec da legare le raschiature delle cellule prese da Doomsday in un ospite umano, battersi con Superman, devastando nel frattempo Smallville. Batman, con l'aiuto di Brannon, leader dei Last Line, localizz\u00f2 i genitori di Josh, che lo convinsero a fermarsi. La Waller fu costretta a pagare per le riparazioni di Smallville in cambio dei suoi rapporti nel progetto AAB perch\u00e9 rimanesse segreto.\nNella serie di otto numeri Suicide Squad: Raise the Flag, la Waller fu di nuovo alla guida della Suicide Squad ad un certo punto quando il Generale ritorn\u00f2 sulla Terra dopo il suo esilio, e fu subito richiesto nella Squad con impianti esplosivi speciali innestati sul suo braccio e sul cervello per renderlo accondiscendente ai voleri della Waller. Qui, la donna utilizz\u00f2 personalmente la tecnologia ideata da Cliff Carmichael per ottenere un certo controllo su Chemo, permettendole di utilizzare del behemoth tossico a beneficio della squadra. Si scopr\u00ec che Rick Flagg sopravvisse agli eventi del Jotunheim e fece ritorno da Amanda Waller, che gli rivel\u00f2 che Rick Jr. non era altro che un alias, e che era in realt\u00e0 un soldato sotto controllo mentale convinto di essere Flagg per servire i fini di Eiling.\nCome Chemo, Amanda Waller guid\u00f2 un attacco ad un super corpo di Dubai intendendo rilasciare un virus mortale. Tuttavia, Carmichael, con Eiling e parte della squadra, la trad\u00ec come parte del piano di Eiling di beneficiare dalla liberazione del virus, e fu quasi uccisa quando Eiling ordin\u00f2 al compianto Flagg di utilizzare la sua penna, in realt\u00e0 un trasmettitore, per far detonare il suo stesso impianto esplosivo. Flagg, invece, ingannandolo, fece detonare quello di Eiling, rilasciandola e infine riunendosi alla Squad, rifiutando la possibilit\u00e0 di una vita normale.\nPi\u00f9 avanti, la Waller tent\u00f2 di costringere numerosi membri dei Segreti Sei (Bane e Deadshot) ad entrare nella Suicide Squad, e quando il suo piano le si ritorse contro a causa degli eventi descritti in \"La notte pi\u00f9 profonda\" e la sconfitta dei Segreti Sei, fu sparata da Deadshot e rivel\u00f2 privatamente a King Faraday di essere il loro nuovo leader segreto, Mockingbird. Quando Faraday domand\u00f2 la necessit\u00e0 di essere informato della situazione, e anche la necessit\u00e0 di portare i Sei sotto la bandiera della Squad quando lei gi\u00e0 li controllava, Amanda se lo scroll\u00f2 semplicemente di dosso affermando \"la sua mano destra e quella sinistra sapevano solo ci\u00f2 che pensavano gli altri\" su una base strettamente votata alla necessit\u00e0 di sapere, implicando che un giorno Faraday avrebbe avuto bisogno di quella conoscenza.\nThe New 52.\nLa Waller fu mostrata come in diretto comando della Suicide Squad, scegliendo i suoi membri e avendo l'ultima parola sul quando e se i loro impianti esplosivi sarebbero detonati. Fu rivelato che richiese il comando di un'unit\u00e0 che poteva inviare a morire senza rimpianti dopo un'operazione in cui fu coinvolta con il risultato della morte di tutti gli altri membri della Squad, inclusi alcuni da lei reclutati personalmente. Fu anche coinvolta nel Team 7 in alcune occasioni, cosa che la port\u00f2 ad abbandonare temporaneamente gli affari spionistici.\nControversie di ridisegno.\nIl suo ridisegno per la nuova continuit\u00e0 cre\u00f2 una certa controversia quando non fu svelato. Piuttosto che un vestito, questa volta indossava un tipo di vestiario pi\u00f9 stretto e rivelatore, nonch\u00e9 il profilo del suo corpo fu passato da sovrappeso ad una figura pi\u00f9 snella. Questo contribu\u00ec alle lamentele di sfacciata sessualizzazione dei personaggi femminili nella nuova versione.\nAltre versioni.\nFlashpoint.\nNella linea alternativa degli eventi di \"Flashpoint\", Amanda Waller era una consigliera del Presidente degli Stati Uniti che gli disse che Hal Jordan era insubordinato e irresponsabile. Tuttavia, il Presidente le disse che il mondo ne aveva bisogno in qualit\u00e0 di eroe.\n\"Batman of the Future\".\nAmanda Waller comparve nella serie a fumetti \"Batman of the Future\" - ambientato prima degli eventi di \"Epilogo\" - dove fu coinvolta nel tentativo di clonazione di Dick Grayson al fine di creare un nuovo Batman - pensando che Grayson sarebbe stato pi\u00f9 stabile del suo mentore - solo per vedere il clone divenire il nuovo Hush che cominci\u00f2 ad uccidere la galleria dei vecchi nemici di Batman, inclusi criminali ritirati come Signalman e l'Uomo Calendario. Dopo il tentativo del clone di distruggere Gotham, che fu evitato per poco da Terry, il vero Grayson, e la nuova Catwoman, la Waller fu mostrata mentre lavorava su altri nuovi cloni del Batman originale e dei suoi alleati."}
{"id": "3378297", "revid": "1305772", "url": "https://it.wikipedia.org/wiki?curid=3378297", "title": "I bastardi", "text": ""}
{"id": "3378298", "revid": "2110845", "url": "https://it.wikipedia.org/wiki?curid=3378298", "title": "Alfred Aston", "text": "Carriera.\nVinse la Coppa di Francia nel 1939, nel 1940 e nel 1942 con la Red Star e prese parte con la Nazionale ai Mondiali del 1934 e del 1938."}
{"id": "3378299", "revid": "38884537", "url": "https://it.wikipedia.org/wiki?curid=3378299", "title": "Fred Aston", "text": ""}
{"id": "3378300", "revid": "767487", "url": "https://it.wikipedia.org/wiki?curid=3378300", "title": "Fredrik Dahm", "text": "Biografia.\n\u00c8 il fratello maggiore di Mads Dahm.\nCarriera.\nClub.\nDahm inizi\u00f2 la sua carriera professionistica con la maglia del Lyn Oslo, esordendo nella 1. divisjon il 6 agosto 2000, sostituendo Frode Birkeland nella vittoria per quattro a due in casa dello HamKam: fu proprio una sua rete a fissare il punteggio sul risultato finale. Pass\u00f2 in seguito al L\u00f8renskog e nel 2006 al Sarpsborg Sparta.\nCon il Sarpsborg Sparta, gioc\u00f2 il primo incontro in Adeccoligaen il 9 aprile 2006, giocando da titolare nella sconfitta per uno a zero sul campo del Bod\u00f8/Glimt. Il 7 maggio segn\u00f2 la prima rete con questa maglia, nella sconfitta per sei a due contro lo Aalesund.\nDopo questa stagione, firm\u00f2 per il Dr\u00f8bak/Frogn. Dal 2009 torn\u00f2 al Lyn Oslo, militante nella Tippeligaen. Debutt\u00f2 nella massima divisione norvegese il 13 aprile dello stesso anno, sostituendo Lucas Pratto nel pareggio a reti inviolate contro il Viking. Il 26 aprile arriv\u00f2 la prima rete in questa divisione, nella sconfitta casalinga per due a uno contro il Sandefjord. Al termine dell'anno, rest\u00f2 senza contratto."}
{"id": "3378301", "revid": "767487", "url": "https://it.wikipedia.org/wiki?curid=3378301", "title": "I bastardi (film 1950)", "text": "I bastardi (\"N\u00e9 de p\u00e8re inconnu\") \u00e8 un film del 1950, diretto da Maurice Cloche.\nTrama.\nRaymond \u00e8 processato con l'accusa di aver ucciso Rose, la sua amante che aveva appena dato alla luce un figlio che l'uomo non voleva riconoscere, ma in realt\u00e0 si \u00e8 trattato di un suicidio.\nJacqueline, la figlia del suo datore di lavoro incarica della difesa l'avvocato Claude Nogent di cui \u00e8 innamorata e anche lui figlio di padre ignoto.\nNonostante la forte opposizione del padre - contrario a questo amore - si riesce a ricostruire la verit\u00e0."}
{"id": "3378302", "revid": "110157", "url": "https://it.wikipedia.org/wiki?curid=3378302", "title": "Findomestic", "text": "Findomestic \u00e8 un istituto di credito italiano, costituito nel 1984 e specializzato nel credito al consumo, cio\u00e8 nel credito alle famiglie per l'acquisto di beni e servizi ad uso privato.\nStoria.\nAnni '80.\nFindomestic nasce il 27 settembre 1984, a Firenze, su iniziativa della Cassa di Risparmio di Firenze (28%) e di Cetelem (30% - societ\u00e0 francese leader europea nel credito al consumo), con un capitale sociale di 5 miliardi di Lire insieme a Banco di Sardegna (25%), Cassa di Risparmio di Pistoia e Pescia (2%), Centro Leasing (10%), Compagnie Bancaire (5%).\nIl 2 maggio 1985 viene formalizzata e finanziata la prima richiesta di credito proveniente da un rivenditore di Auto.\nA dicembre, gli esercizi commerciali convenzionati sono gi\u00e0 oltre 700.\nNel 1988 immette sul mercato italiano la prima carta di credito a rimborso rateale (a circuito ristretto, ossia utilizzabile solo nel punto vendita presso il quale avviene l'emissione).\nVengono aperte le prime agenzie specializzate nel contatto diretto con i clienti a Palermo e Firenze e, in parallelo, iniziano i primi esperimenti di direct marketing: i negozianti convenzionati iniziano a inserire le richieste di finanziamento per via telematica ottenendo le risposte in tempo reale.\nAnni '90.\nNel 1992 Findomestic immette sul mercato \"Carta Aura\", la prima carta di credito a rimborso rateale utilizzabile su circuito nazionale.\nA dieci anni dalla costituzione Findomestic eroga nel 1994 1.000 miliardi di lire.\nNello stesso anno realizza il primo Osservatorio sui comportamenti del consumatore e sull'andamento dei mercati dei beni durevoli, una pubblicazione ideata per andare incontro alle esigenze degli esercizi commerciali convenzionati.\nTra il 1995 e il 1996 Findomestic \u00e8 una delle prime societ\u00e0 in Italia a realizzare il proprio sito internet.\nNello stesso anno, per la prima volta appare in TV con la pubblicit\u00e0 abbinando il comico Paolo Hendel al proprio prodotto Carta Aura, che verr\u00e0 in seguito emessa con il marchio MasterCard, allargando la possibilit\u00e0 di utilizzo della carta sia in Italia che all'estero.\nIl 1999 porta Findomestic ad acquisire lo status di banca senza cambiare la sostanza della sua attivit\u00e0 trasformandosi in Findomestic Banca S.p.A..\nDopo il 2000.\nNel 2000 Findomestic Banca, Findomestic Leasing e Findomestic Sviluppo danno vita a Findomestic Gruppo.\nL'anno seguente Findomestic Banca ottiene la Certificazione di qualit\u00e0 ISO 9001 ed intraprende un progetto di sponsorizzazioni sportive a fianco di sei importanti federazioni e leghe. Il progetto coinvolge le federazioni di Atletica leggera, Canottaggio e Pallacanestro e le leghe Pallanuoto, Volley Femminile e rugby.\nIl 2002 segna la nascita di \"Credirama\" S.p.A., societ\u00e0 specializzata nell'offerta di servizi di credito al consumo alla clientela dei punti vendita Emmezeta e Conforama: essa \u00e8 infatti una joint venture tra Findomestic Banca e Conforama societ\u00e0 leader nella distribuzione di mobili in Francia.\nNel 2003 viene fondata Credial Italia S.p.A., una societ\u00e0 specializzata nell'erogazione rapida di finanziamenti d'importo ridotto.\nNel 2004 Findomestic, a 20 anni dalla sua nascita, ha 2.000 dipendenti e raggiunge la quota di mercato del 13%.\nCon il 2005, Findomestic Banca acquista il 97% del capitale di Nova Banka (Belgrado) nell'ambito di un progetto di espansione verso l'estero concordato con i propri azionisti.\nNel 2006, Findomestic Banca crea \"Bieffe5\", una societ\u00e0 nata con il compito di sviluppare l'attivit\u00e0 di cessione del quinto, e d\u00e0 vita a Findomestic Network, una societ\u00e0 realizzata per gestire una rete di agenti incaricati di vendere i prodotti del Gruppo.\nIl 10 settembre 2007 Findomestic lancia il progetto Vision 2010 che prevede una radicale trasformazione della struttura organizzativa delle reti commerciali al fine di renderle pi\u00f9 efficienti nella risposta al cliente finale (cliente e partner commerciale).\nNel 2009 Findomestic entra a far parte del Gruppo BNP Paribas che detiene, attraverso BNP Personal Finance, il 75% del suo capitale sociale.\nNel 2011 il Gruppo BNP Paribas, tramite BNP Personal Finance, acquisisce il 100% del capitale Findomestic.\nNel 2013 si realizza il progetto \"Findomestic Banca\" che innova il modello di business della Banca e ne rafforza la centralit\u00e0 del cliente; viene introdotta la firma digitale per la gestione 100% online delle richieste di credito.\nNel 2014 Findomestic compie 30 anni di attivit\u00e0 e incorpora Bieffe5, societ\u00e0 specializzata nella cessione del quinto dello stipendio.\nNel 2015 si completa la ristrutturazione dell'immobile di via Pratese 107, sede che riceve la Certificazione LEED GOLD, prima azienda ad ottenere questa attestazione a Firenze.\nNel 2016 Findomestic chiude con il miglior risultato della sua storia: 234,9 milioni di utile (+40% rispetto al 2015) e una produzione di 7,3 miliardi \u20ac, dati che posizionano la Banca come leader nel settore del credito al consumo, con una quota di mercato del 12%.\nNel 2018 Per la prima volta nella storia della Banca, viene avviato un progetto legato all\u2019introduzione di un conto corrente. A giugno 2018, viene, infatti, lanciato in via sperimentale l\u2019innovativo Conto Corrente Findomestic che diventer\u00e0 un prodotto di punta nel corso del 2019.\nNel 2019 Presentazione di un nuovo logo che richiama i valori di responsabilit\u00e0, solidit\u00e0 e affidabilit\u00e0, ma anche autorevolezza e innovazione, tutti rappresentativi, da oltre 30 anni, del modo di essere di Findomestic."}
{"id": "3378304", "revid": "599013", "url": "https://it.wikipedia.org/wiki?curid=3378304", "title": "Chiesa di San Lorenzo (Neirone)", "text": "La chiesa di San Lorenzo \u00e8 un luogo di culto cattolico situato nel borgo medievale di Roccatagliata (frazione di Neirone), nella citt\u00e0 metropolitana di Genova. La chiesa \u00e8 sede della parrocchia omonima del vicariato della Val Fontanabuona della diocesi di Chiavari.\nStoria e descrizione.\nVi sono risultanze storiche dell'esistenza di un luogo di culto in Roccatagliata gi\u00e0 nel 1328, data in cui \u00e8 riportata l'esistenza di un edificio religioso, forse una cappella, in posizione leggermente defilata, in prossimit\u00e0 del castello. Diruta, sul finire del 1600 si inizi\u00f2 la costruzione della nuova chiesa nella collocazione attuale.\nLa sua parrocchia fu inserita nell'antico feudo fliscano di Ottobono Fieschi, il futuro papa Adriano V, e ancora nell'importante podesteria di Roccatagliata-Neirone della Repubblica di Genova.\nL'interno della parrocchiale conserva opere pittoriche di Bernardo Castello.\nL'istituzione della parrocchia fu decisa dal cardinale e arcivescovo di Genova Stefano Durazzo il 28 agosto del 1646 distaccandola da Neirone. La chiesa \u00e8 prevostura dal 1874."}
{"id": "3378308", "revid": "39884", "url": "https://it.wikipedia.org/wiki?curid=3378308", "title": "Abu Sa\u02bf\u012bd \u02bbAbd al-\u1e24ayy ibn Z\u0324a\u1e25\u1e25\u0101k Gard\u012bz\u012b", "text": ""}
{"id": "3378310", "revid": "278830", "url": "https://it.wikipedia.org/wiki?curid=3378310", "title": "Vedove inconsolabili in cerca di... distrazioni", "text": "Vedove inconsolabili in cerca di... distrazioni \u00e8 un film del 1968, diretto da Bruno Gaburro con lo pseudonimo di Bruno Gaber.\nIl film \u00e8 composto da tre episodi: \"Vedove a Milano\", \"Vedove a Roma\" e \"Vedove a Napoli\".\nCritica.\nSecondo i critici Michele Giordano e Daniele Aramu, autori del libro \"La commedia erotica italiana\", il film \u00e8 il primo, in ordine cronologico, del fortunato filone della commedia erotica all'italiana."}
{"id": "3378311", "revid": "767487", "url": "https://it.wikipedia.org/wiki?curid=3378311", "title": "The Actor's Children", "text": "The Actor's Children \u00e8 un cortometraggio muto del 1910 diretto da Barry O'Neil. \u00c8 il primo film prodotto dalla neonata casa di produzione Thanhouser ed \u00e8 anche il primo film per O'Neil.\nGran parte del cast \u00e8 al suo debutto cinematografico: \u00e8 il primo film per Anna Rosemond e per Yale Boss. Anche lo sceneggiatore Lloyd Lonergan - uno dei fondatori della Thanhouser che scriver\u00e0 nella sua carriera ben 273 tra soggetti e sceneggiature - appare in una parte di contorno nel suo unico ruolo di attore. Tra gli interpreti, Gertrude Thanhouser, moglie di Edwin Thanhouser e cofondatrice della societ\u00e0. Il nome di Orrilla Smith compare solo in questo film.\nTrama.\nFigli di due attori che non possono pagare l'affitto, due ragazzi vengono mandati via dal loro appartamento dalla padrona di casa mentre i genitori sono fuori, alla ricerca di un nuovo lavoro. Dopo varie avventure, i ragazzi approdano sulle tavole di un palcoscenico. I genitori, alla loro disperata ricerca, alla fine li ritrovano in un teatro, mentre i figli stanno esibendosi in un numero musicale.\nProduzione.\nFu la prima produzione per la nuova compagnia Thanhouser Film Corporation che, in sette anni di attivit\u00e0, dal 1910 al 1917, produsse poco pi\u00f9 di mille film.\nDistribuzione.\nIl film usc\u00ec nelle sale statunitensi il 15 marzo 1910, distribuito dalla Thanhouser Film Corporation. Copie del film sono conservate all'Academy Film Archive of the Academy of Motion Picture Arts and Sciences.\nDate di uscita.\nIl 1\u00ba ottobre 2009, il film \u00e8 uscito in un cofanetto - distribuito con il titolo \"The Thannouser Collection\" - che comprende un'antologia di film della compagnia dal 1910 al 1916 ."}
{"id": "3378313", "revid": "1305772", "url": "https://it.wikipedia.org/wiki?curid=3378313", "title": "Ostro (cacciatorpediniere 1901)", "text": "L\u2019Ostro \u00e8 stato un cacciatorpediniere della Regia Marina.\nStoria.\nLa nave partecip\u00f2 attivamente alla guerra italo-turca.\nIl 18 aprile 1912 partecip\u00f2, insieme alla corazzata \"Emanuele Filiberto\", all'attacco del presidio turco di Wathy, sull'isola di Samo: una nave da guerra turca stazionaria a Samo, l\u2019\"Ircanich\" (per altre fonti \"Ixani\u00e9\") fu affondata, e le installazioni militari ottomane (una caserma ed alcune batterie d'artiglieria) distrutte, obbligando la guarnigione alla resa.\nIl 2 maggio dello stesso anno l'\"Ostro\" prese parte, insieme alla corazzata \"Regina Margherita\", ad un'azione diversiva che prevedeva vari attacchi lungo le coste di Rodi, per distrarre il presidio ottomano mentre si preparava lo sbarco italiano a Calitea.\nIl 7 od il 28 maggio 1912 l\u2019\"Ostro\" cattur\u00f2 a Lindos, nel Dodecaneso, l'ex governatore turco (\u00ab\"wali\"\u00bb) di Rodi, occupata due giorni prima.\nAll'inizio della prima guerra mondiale l'unit\u00e0, inquadrata nella VI Squadriglia Cacciatorpediniere (\"Lampo\", \"Euro\", \"Strale\", \"Dardo\"), aveva base a Tripoli, al comando del capitano di corvetta Castiglioni. Essendo ormai un'unit\u00e0 anziana e superata, ebbe impiego piuttosto scarso, come del resto le navi gemelle.\nNel 1915-1918 fu modificato ed imbarc\u00f2 attrezzature per posare 12 mine, per lanciare bombe di profondit\u00e0 e per rimorchiare torpedini antisommergibile.\nLa sua presenza a Durazzo insieme al gemello \"Euro\", il 29 dicembre 1916, motiv\u00f2 un'incursione di navi austroungariche nelle acque di tale base: i due cacciatorpediniere erano frattanto ripartiti e quindi ne uscirono indenni, mentre furono affondati il piroscafo greco \"Mikael\" e due velieri (uniche navi che si trovavano nella rada del porto albanese).\nRadiato nel 1920, l\u2019\"Ostro\" fu demolito."}
{"id": "3378317", "revid": "125097723", "url": "https://it.wikipedia.org/wiki?curid=3378317", "title": "Caithness", "text": "Caithness (\"Gallaibh\" in lingua gaelica scozzese) \u00e8 una contea di registrazione, area di luogotenenza e contea tradizionale della Scozia.\nCaithness confina con la contea storica di Sutherland ed \u00e8 circondata per la restante parte dal mare. Il confine terrestre segue uno spartiacque ed \u00e8 attraversato da due strade, la A9 e la A836, e una ferrovia, la Far North Line. Lungo il Pentland Firth i traghetti collegano Caithness con le Isole Orcadi e Caithness conta anche un aeroporto situato a Wick. L'isola di Stroma, sul Pentland Firth, appartiene a Caithness.\nIl nome fu utilizzato anche per la contea di Caithness e per il collegio di Caithness al Parlamento del Regno Unito dal 1708 al 1918. I confini non sono identici in tutti i contesti, ma l'area di Caithness \u00e8 oggi interamente compresa all'interno dell'area amministrativa Highland.\nCaithness \u00e8 una delle vice-contee Watsoniane, ossia le suddivisioni della Gran Bretagna e Irlanda che sono utilizzate per scopi di registrazioni biologiche e altre raccolte di dati scientifici. Le vice-contee furono introdotte da Hewett Cottrell Watson che le utilizz\u00f2 per primo nel terzo volume del suo \"Cybele Britannica\" pubblicato nel 1852. Ridefin\u00ec in qualche modo il sistema nei volumi successivi, ma le vice-contee rimasero immutate nelle successive riorganizzazioni locali, permettendo ai dati storici e moderni di poter essere comparati agevolmente e accuratamente.\nToponimia.\nLa parte \"Caith\" viene dal nome di una trib\u00f9 di Pitti conosciuta come \"Cat\" o \"Catt\", o ancora \"Catti\". Il suffisso \"-ness\" viene dal norreno e significa promontorio. I norreni chiamavano l'area \"Katanes\" (promontorio del popolo Catt) e nei tempi il nome mut\u00f2 in \"Caithness\".\nIl nome gaelico di Caithness,\"Gallaibh\", significa \"tra gli stranieri\" (i norreni). I Catti sono rappresentati nel nome gaelico del Sutherland orientale, \"Cataibh\", e nell'antico nome gaelico delle Shetland, \"Innse Chat\".\nGeografia.\nCaithness si estende per circa 50 chilometri da nord a sud e per circa 50 chilometri da est a ovest, con un'area di circa 1844 km\u00b2. La topografia \u00e8 piatta, in contrasto con la maggior parte della parte restante del nord della Scozia. Fino all'ultima parte del XX secolo, quando in grandi aree vennero piantate conifere, il profilo della regione era ancora pi\u00f9 notevole per la quasi totale assenza di foreste. \nLa geologia di Caithness \u00e8 costituita da Old Red Sandstone fino ad una profondit\u00e0 stimata di circa 4.000 metri. Questa sandstone consiste di sedimenti cementati del Bacino Orcadiano che si suppone si estendesse dalle Shetland fino a Grampiani, durante il Devoniano circa 370 milioni di anni fa. Pesci e piante fossilizzati sono stati ritrovati tra gli strati di sedimento; vecchie rocce metamorfiche (granito) si trova nell'area di Scaraben e Ord, nell'area relativamente alta a sud-ovest della contea. Il punto pi\u00f9 alto di Caithness, Morven, si trova proprio in quest'area.\nData la facilit\u00e0 con cui la sandstone si scompone per formare grandi lastre piatte (lose), essa \u00e8 un materiale da costruzione molto utile, ed \u00e8 utilizzato come tale sin dai tempi del Neolitico.\nCaithness \u00e8 una terra di pascoli ondulati, brughiere e insediamenti molto sparpagliati. La costa a nord e ad est offre notevoli scenari, e d\u00e0 riparo a grandi e importanti colonie internazionali di uccelli marini. Le aree circostanti del Pentland Firth e del Mare del Nord contengono una grande diversit\u00e0 di fauna marina; allontanandosi dalla costa, il panorama \u00e8 dominato dalla brughiera aperta e dalle torbiere conosciute come Flow Country, che corrisponde alla pi\u00f9 grande estensione di torbiere in Europa, sconfinando anche nel Sutherland. La Flow Country \u00e8 divisa lungo le \"straths\" (valli fluviali) da fertili terreni agricoli.\nStoria antica.\nLa terra di Caithness \u00e8 ricca dei resti dell'occupazione preistorica. Questi resti comprendono il Grey Cairns of Camster, lo Stone Lud, la Hill O Many Stanes, un complesso di siti situato attorno al Loch Yarrows e oltre 100 broch. Una struttura sotterranea preistorica a Caithness \u00e8 stata paragonata a scoperte a Midgarth e su Shapinsay. Molti castelli sulla costa (oggi ridotti a rovine) sono di fondazione norrena. Quando arrivarono i norreni, probabilmente nel X secolo, la terra era probabilmente dei Pitti, ma con cultura soggetta a influenze goideliche del Cristianesimo celtico. Il nome Pentland Firth pu\u00f2 avere come significato \"Fiordo dei Pitti\".\nMolte bande di coloni norreni si insediarono nella regione, e gradualmente si stabilirono sulla costa. Sul lato di Latheron, nella parte meridionale, estesero i loro insediamenti fino a Berriedale. Diversi nomi di luoghi, e molti cognomi nella parte pianeggiante della contea sono di origine norrena.\nPer un lungo periodo la sovranit\u00e0 di Caithness fu contesa tra la Scozia e la Contea di Orkney, legata alla Norvegia. Nel 1196 circa, il conte Harald Maddadsson acconsent\u00ec a pagare un tributo monetario per Caithness a Guglielmo I di Scozia; la Norvegia riconosce Caithness come appartenente alla Scozia sin dal Trattato di Perth del 1266.\nL'origine della contea.\nCaithness in origine formava parte della contea di Inverness, ma gradualmente ottenne l'indipendenza: nel 1455, il Conte di Caithness ottenne la responsabilit\u00e0 della giustizia e dello sceriffato sull'area da parte dello Sceriffo di Inverness. Nel 1504 una legge del Parlamento di Scozia conferm\u00f2 la giurisdizione separata, e venne conferita a Dornoch e Wick la qualifica di \"burgh\", nelle quali lo sceriffo di Caithness stabil\u00ec i tribunali. L'area dello sceriffato venne dichiarata identica a quella della Diocesi di Caithness; lo Sceriffo di Inverness, comunque, detenne fino al 1641 poteri su importanti cause legali. In quell'anno il Parlamento dichiar\u00f2 Wick il burgh principale della contea di Caithness e il Conte di Caithness divenne lo sceriffo ereditario. A seguito dell'Atto di Unione del 1707, il termine \"contea\" inizi\u00f2 ad essere applicato, e il processo fu completato con l'abolizione delle giurisdizioni ereditarie nel 1747.\nGoverno locale.\nLa contea inizi\u00f2 ad essere utilizzata come unit\u00e0 di amministrazione locale, e nel 1890 ottenne un consiglio della contea eletto secondo la Legge sul Governo Locale scozzese del 1889. Anche se rimasero ufficialmente all'interno della contea, i burghs di Wich e Thurso mantennero il loro status di aree governative locali autonome. A quel tempo, le due citt\u00e0 di Wick e Thurso erano gi\u00e0 state istituite come borghi autonomi, con i loro consigli autonomi. Dieci consigli di parrocchia, che coprivano aree rurali, furono istituiti nel 1894.\nWick, borgo reale, funse la centro amministrativo della contea.\nNel 1930 i consigli parrocchiali furono aboliti con la Legge sul Governo Locale scozzese del 1929.\nCaithness, a livello di rappresentanza alla Camera dei Comuni del Regno Unito, si trova all'interno del collegio Caithness, Sutherland and Easter Ross.\n1975-1996.\nNel 1975 i consigli di governo locale e i consigli dei burghs vennero sostituiti con la Legge sul Governo Locale del 1973, con cui Caithness divenne uno degli otto distretti, ognuno con il suo \"consiglio di distretto\", all'interno della regione amministrativa a due livelli delle Highland. Quando fu creato, il distretto conteneva l'intera contea, oltre alle aree di Tongue e Farr nel vicino Sutherland. Il confine fu tuttavia presto cambiato, per corrispondere a quello tra le contee.\nLa regione delle Highland venne creata nel 1975, come una delle nove regioni della Scozia; ogni regione consisteva di alcuni distretti, e sia regioni che distretti avevano i propri consigli eletti. La creazione della regione Highland e di Caithness come distretto richiese l'abolizione dei due consigli di burgh a Caithness, Wick e Thurso, come anche del consiglio di contea di Caithness.\nWick, che era stato il centro amministrativo della contea, divenne il centro amministrativo del distretto.\nNel 1996 il governo locale scozzese fu ulteriormente riformato, con la legge del 1994, per creare 32 aree unitarie. La regione Highland divenne l'area del consiglio unitario delle Highland, e le funzioni del distretto vennero assorbite dal Consiglio delle Highland.\n1996-2007.\nNel 1996 Caithness e gli altri sette distretti della regione Highland furono uniti nell'area del consiglio unitario delle Highland, secondo la Legge sul Governo Locale della Scozia del 1994. Il nuovo Consiglio delle Highland adott\u00f2 i precedenti distretti come aree di gestione e cre\u00f2 un sistema di comitati di area per rappresentare le aree di gestione.\nFino al 1999 l'area di gestione di Caithness consisteva di 8 dei 72 ward che componevano il Consiglio delle Highland. Ogni ward eleggeva un consigliere con il sistema maggioritario a singolo turno.\nNel 1999, tuttavia, i confini dei ward furono riscritti, mentre non lo furono quelli delle aree di gestione. Di conseguenza, i comitati di area presero il nome e presero decisioni per conto di aree che non rappresentavano esattamente. La nuova area del comitato di Caithness, consistente di 10 degli 80 ward del Consiglio delle Highland, non comprendeva il villaggio di Reay, anche se il villaggio era nell'area di gestione di Caithness. Per la rappresentazione nei comitati, Raey era compreso nel comitato del Sutherland.\nNuovi ward furono creati per le elezioni del 2007 e, quando questi divennero operativi, furono riorganizzati anche le strutture dei comitati e della gestione del Consiglio delle Highland. L'area di gestione di Caithness e il comitato dell'area di Caithness furono pertanto aboliti.\nDal 2007.\nNel 2007 il Consiglio delle Highland, che \u00e8 ora l'autorit\u00e0 di governo locale, cre\u00f2 l'area di governo del ward di Caithness, che ha confini simili a quello dell'area governativa storica. Il ward \u00e8 stato diviso in tre nuovi ward che eleggono consiglieri con il sistema di voto singolo trasferibile, studiato per produrre una firma di rappresentativit\u00e0 proporzionale. Un ward elegge quattro consiglieri, mentre gli altri due eleggono tre consiglieri ciascuno. Inoltre, le otto aree di gestione del Consiglio sono state eliminate in favore di tre nuove aree di governo, con Caithness che \u00e8 divenuta un'area di gestione nella nuova area operativa di gestione di Caithness, Sutherland e Eastern Ross, che copre sette dei 22 nuovi ward del Consiglio. I confini dell'area di governo del ward di Caithness non sono esattamente come nel passato, ma include il villaggio di Reay.\nCitt\u00e0 e villaggi.\nNel 2001 Caithness aveva una popolazione residente di 23.866 persone, e i centri abitati erano quelli di:"}
{"id": "3378326", "revid": "2184720", "url": "https://it.wikipedia.org/wiki?curid=3378326", "title": "L'amore \u00e8 sempre amore (singolo)", "text": "L'amore \u00e8 sempre amore \u00e8 un singolo del cantante pop italiano Albano, pubblicato il 18 febbraio 2009 dall'etichetta discografica Al Bano Carrisi Production, distribuita dalla Warner.\nIl brano, che parla degli amori non corrisposti, \u00e8 stato scritto da Guido Morra e Maurizio Fabrizio ed \u00e8 stato presentato al Festival di Sanremo 2009, entrando nella rosa delle canzoni entrate in finale, dove si \u00e8 classificata 9\u00aa. Nella serata dei duetti, l'artista ha interpretato il brano insieme all'attore Michele Placido.\n\u00c8 stata inserita nell'omonimo album dell'artista pubblicato nello stesso periodo, \"L'amore \u00e8 sempre amore\"."}
{"id": "3378327", "revid": "599013", "url": "https://it.wikipedia.org/wiki?curid=3378327", "title": "Rune Bolseth", "text": "Biografia.\n\u00c8 il nipote di Magnus Bolseth, fondatore della Bolseth Glass.\nCarriera.\nClub.\nSogndal.\nBolseth ha iniziato la carriera professionistica con la maglia del Sogndal. Ha esordito nell'Eliteserien il 16 aprile 2001, giocando da titolare nella sconfitta per 3-0 in casa dell'Odd Grenland. Il 24 maggio ha segnato la prima rete nella massima divisione norvegese, nel successo per 1-2 in casa del Moss. \u00c8 rimasto in squadra fino al termine del campionato 2009.\nH\u00f8nefoss.\nIl 31 dicembre 2009, infatti, ha firmato per l'H\u00f8nefoss. Ha giocato il primo incontro per il nuovo club il 14 marzo 2010, venendo schierato titolare nella sconfitta per 2-0 in casa del Troms\u00f8. Al termine della stagione, la squadra \u00e8 retrocessa per\u00f2 in 1. divisjon. Bolseth \u00e8 rimasto in squadra e l'8 maggio 2011 ha siglato il primo gol con questa casacca, nel pareggio per 2-2 in casa del Ranheim. Ha contribuito, con 7 reti in 29 presenze, alla vittoria finale in campionato dello H\u00f8nefoss e al suo conseguente ritorno nell'Eliteserien.\nRitorno al Sogndal.\nIl 17 luglio 2012 \u00e8 stato annunciato il suo ritorno al Sogndal, a partire dal 1\u00ba gennaio successivo. Il 3 luglio 2014, ha rinnovato il contratto che lo legava al club un altro anno e mezzo. Il 7 agosto 2015 ha rinnovato ulteriormente il suo contratto, fino al 2017. Il 18 ottobre 2015, il Sogndal si \u00e8 aggiudicato la promozione con tre giornate d'anticipo sulla fine del campionato, grazie alla vittoria per 2-5 sul campo dell'H\u00f8nefoss. A fine campionato, la squadra ha chiuso al 1\u00ba posto finale.\nNazionale.\nBolseth conta 15 presenze per la . Ha debuttato il 22 febbraio 2000, subentrando a Svein Tore Brandshaug nel successo per 0-1 sulla .\nStatistiche.\nPresenze e reti nei club.\n\"Statistiche aggiornate al 20 dicembre 2016.\""}
{"id": "3378330", "revid": "287204", "url": "https://it.wikipedia.org/wiki?curid=3378330", "title": "I bastardi (film)", "text": ""}
{"id": "3378331", "revid": "122496687", "url": "https://it.wikipedia.org/wiki?curid=3378331", "title": "Universit\u00e0 di Strasburgo", "text": "L'Universit\u00e0 di Strasburgo (\"Universit\u00e9 de Strasbourg\"), nell'omonima citt\u00e0, \u00e8 la seconda pi\u00f9 grande universit\u00e0 di Francia dopo l'Universit\u00e0 di Aix-Marseille, contando circa studenti e oltre ricercatori.\nStoria.\nL'attuale universit\u00e0 francese risale in realt\u00e0 alla tedesca \"Universit\u00e4t Stra\u00dfburg\", fondata nel 1631.\nL'Universit\u00e0 possiede una biblioteca, che, con i suoi tre milioni unit\u00e0 mediatiche, \u00e8 la seconda biblioteca per dimensioni della Francia, dopo la Biblioth\u00e8que nationale de France di Parigi.\nNegli anni settanta fu suddivisa in tre diverse istituzioni:\nDal 1\u00ba gennaio 2009, la fusione di queste tre universit\u00e0 ricompose l'unitaria Universit\u00e0 di Strasburgo, annoverata nella rinomata League of European Research Universities."}
{"id": "3378334", "revid": "436907", "url": "https://it.wikipedia.org/wiki?curid=3378334", "title": "Marcel Bezen\u00e7on Awards", "text": "I Premi Marcel Bezen\u00e7on (in inglese: Marcel Bezen\u00e7on Awards) sono un insieme di premi musicali consegnati ad alcuni artisti dell'Eurovision Song Contest a partire dal 2002. Tra il 2005 e il 2015 anche l'emittente svedese Sveriges Television ha premiato alcuni partecipanti al Melodifestival con dei Premi Marcel Bezen\u00e7on indipendenti.\nI premi prendono il nome dal direttore dell'Unione europea di radiodiffusione e fondatore dell'Eurovision Song Contest Marcel Bezen\u00e7on.\nI premi sono suddivisi in 3 categorie:\nVincitori.\nPremio artistico.\nPremio attribuito dal 2002 al 2009 dai vincitori delle precedenti edizioni del Festival. Dal 2010 la giuria di artisti \u00e8 stata sostituita da una composta dai presentatori/commentatori dello show.\nFan Award.\nIl premio Fan Award \u00e8 stato assegnato nel 2002 e nel 2003, e votato dai membri del OGAE, per poi essere sostituito dal premio per il miglior componimento musicale. \nSi era reintrodotto a Belgrado nel 2008 per poi non essere pi\u00f9 assegnato nel corso degli anni."}
{"id": "3378335", "revid": "647919", "url": "https://it.wikipedia.org/wiki?curid=3378335", "title": "Eberhard&amp;Co", "text": ""}
{"id": "3378337", "revid": "306856", "url": "https://it.wikipedia.org/wiki?curid=3378337", "title": "Robert James (medico)", "text": "Biografia.\nJames nacque il 23 agosto 1703 a Kinvaston nel Staffordshire, da Edward James, un maggiore dell'esercito inglese, e da Frances Clarke, una sorella di Sir Robert Clarke. La sua prima educazione avvenne alla King Edward VI School (Lichfield), dove conobbe Samuel Johnson, suo compagno di studi. Frequent\u00f2 poi il St. John's College di Oxford, dal quale il 5 luglio 1726 ricevette il baccellierato. Nel maggio 1728 si laure\u00f2 in medicina presso l'universit\u00e0 di Cambridge. Pratic\u00f2 a Sheffield, a Lichfield e a Birmingham prima di trasferirsi a Londra, dove fu ammesso il 25 giugno al Royal College. Mor\u00ec il 23 marzo 1776 all'et\u00e0 di 73 anni.\nLa pi\u00f9 importante pubblicazione di James fu il suo \"Medicinal Dictionary\" (1743\u20131745), per il quale il suo amico Samuel Johnson scrisse le \"proposte\", la dedica, indirizzata al dottor Richard Mead, ed anche diversi articoli (soprattutto su famosi medici e scienziati antichi e moderni), come Actuarius, Alessandro, Arcagato, Areteo, Asclepiade, Boerhaave, Aegineta, Esculapio, Aezio, Ruysch e Tournefort. Quest'opera venne immediatamente tradotta in francese con il titolo \"Dictionnaire universel de m\u00e9decine\" (1746\u20131748) da un gruppo di traduttori, composto da Denis Diderot, Fran\u00e7ois-Vincent Toussaint e Marc-Antoine Eidous."}
{"id": "3378339", "revid": "767487", "url": "https://it.wikipedia.org/wiki?curid=3378339", "title": "A Night in Tuscany", "text": "A Night in Tuscany \u00e8 il primo \"DVD\" pubblicato dal cantante Andrea Bocelli, relativo ad un concerto, tenuto nella sua Toscana, del 1997, nel quale vi \u00e8 una miscela di romanze d'opera, musica pop e canzoni tradizionali italiane. Il concerto ebbe luogo in Piazza dei Cavalieri a Pisa. Bocelli cant\u00f2 due duetti d'opera con il soprano Nuccia Focile, \"Miserere\" con la rock star Zucchero, suo scopritore e \"Time To Say Goodbye\" con il soprano Sarah Brightman.\nIl concerto fu anche il primo PBS Special di Bocelli, destinato a promuovere l'album \"Romanza\"."}
{"id": "3378341", "revid": "287204", "url": "https://it.wikipedia.org/wiki?curid=3378341", "title": "Euro (cacciatorpediniere)", "text": ""}
{"id": "3378342", "revid": "1305772", "url": "https://it.wikipedia.org/wiki?curid=3378342", "title": "Charles Manners, VI duca di Rutland", "text": "Biografia.\nInfanzia e studi.\nCharles Manners VI duca di Rutland era l'ottavo figlio di John Manners, V duca di Rutland, e di Elizabeth Howard, figlia di Frederick Howard, V conte di Carlisle; apparteneva ad una delle pi\u00f9 antiche famiglie nobili britanniche, venuta in Inghilterra con i normanni; per parte di madre discendeva da un ramo cadetto dei Duchi di Norfolk, la prima famiglia della nobilt\u00e0 britannica e da Thomas Howard, IV duca di Norfolk, che aveva ordito una congiura cattolica con Maria Stuarda contro Elisabetta I; fu marchese di Gramby dal 1815 al 1857.\nFu educato all'Eton College e al Trinity College di Cambridge prendendo il diploma di Master of Arts nel 1835; entr\u00f2 in Parlamento come deputato di Stamford senza dimostrare particolare talento per la politica ma forti tendenze filoprotezioniste e fu Lord of the Bedchamber per il principe Alberto dal 1843 al 1846.\nCarriera politica.\nQuando Lord George Bentick, leader del partito conservatore, si ritir\u00f2 dalla carriera politica, sorse la polemica su chi dovesse succedergli come leader tory in Parlamento: i contendenti erano il duca di Rutland e Benjamin Disraeli, che sarebbe divenuto poi celebre come fautore dell'imperialismo britannico. Bentick e gran parte dei conservatori propendevano per Rutland, di antica nobilt\u00e0 britannica. Il Primo Ministro Edward Geoffrey Smith Stanley, XIV conte di Derby accett\u00f2 la candidatura di Rutland che divenne capo del partito conservatore, anche se si dimostr\u00f2 subito inadeguato per quel ruolo. Si scelse quindi un triumvirato formato da Rutland, Disraeli e John Charles Herries. Durante il Primo Ministero Derby fu allontanato dalla sua carica (che pass\u00f2 a Disraeli) e divenne Lord Intendente del Lincolnshire.\nAlla morte di suo padre divenne duca di Rutland; nel 1867 divenne cavaliere dell'Ordine della Giarrettiera; fu poi Lord Intendente del nativo Leicesterhire; ebbe una breve passione amorosa per Mary Anne Ricketts (poi Lady Forester) ma non si spos\u00f2 mai. Come duca gli succedette il fratello John."}
{"id": "3378344", "revid": "486946", "url": "https://it.wikipedia.org/wiki?curid=3378344", "title": "MTV+", "text": ""}
{"id": "3378345", "revid": "253269", "url": "https://it.wikipedia.org/wiki?curid=3378345", "title": "Dee Wallace", "text": "Carriera.\n\u00c8 nota soprattutto per aver interpretato la madre di Elliot nel film \"E.T. l'extra-terrestre\" (1982) di Steven Spielberg. Ha recitato inoltre anche in \"Le colline hanno gli occhi\" (1977), \"L'ululato\" (1981) ed \u00e8 apparsa in \"La fabbrica delle mogli\" (1975) e in \"10\" (1979). Ha preso parte complessivamente a pi\u00f9 di 85 film."}
{"id": "3378347", "revid": "124808", "url": "https://it.wikipedia.org/wiki?curid=3378347", "title": "Deanna Bowers", "text": ""}
{"id": "3378348", "revid": "124808", "url": "https://it.wikipedia.org/wiki?curid=3378348", "title": "Dee Wallace-Stone", "text": ""}
{"id": "3378351", "revid": "767487", "url": "https://it.wikipedia.org/wiki?curid=3378351", "title": "Thomas Solvoll", "text": "Carriera.\nClub.\nSolvoll inizi\u00f2 la carriera professionistica con la maglia dello Str\u00f8msgodset. Debutt\u00f2 nella 1. divisjon il 10 settembre 2000, sostituendo Glenn Arne Hansen nella vittoria per dieci a due sul By\u00e5sen. In seguito alla promozione del \"Godset\" nella Tippeligaen, il 24 maggio 2001 pot\u00e9 esordire nella massima divisione norvegese: difese infatti i pali della sua squadra nel successo per uno a zero sul campo del Troms\u00f8.\nNel 2004, si trasfer\u00ec allo H\u00f8nefoss. Gioc\u00f2 il primo incontro per il nuovo club il 12 aprile, nella sconfitta per uno a zero contro la sua ex squadra dello Str\u00f8msgodset. Nel 2009, contribu\u00ec alla promozione dello H\u00f8nefoss nella Tippeligaen, ma il campionato 2010 si concluse con la retrocessione.\nIl 28 novembre 2011 fu reso noto il suo passaggio al Birkebeineren, a partire dal 1\u00ba gennaio successivo."}
{"id": "3378361", "revid": "88740", "url": "https://it.wikipedia.org/wiki?curid=3378361", "title": "Salomon Bibo", "text": "Biografia.\nSalomon Bibo nacque in Vestfalia, che dal 1815 era divenuta una regione della Prussia. \nEra il sesto degli undici figli di Isak e Bl\u00fcmchen Bibo; suo padre era \"hazzan\" \"cantore\", presso la locale sinagoga.\nNel 1869 emigr\u00f2 nel Nuovo Messico, come due suoi fratelli prima di lui. Inizi\u00f2 a lavorare presso un'altra famiglia ebrea emigrata in precedenza. Poi i tre fratelli Bibo iniziarono un fiorente commercio con gli indiani Navajos, facendo da intermediari tra quegli indiani e l'esercito statunitense.\nI fratelli Bibo fondarono negozi in varie localit\u00e0 del Nuovo Messico: Laguna, Fort Wingate, Cebolleta, Bernalillo, e Grants. I fratelli da veri poliglotti, parlavano numerose lingue dei nativi americani, oltre al tedesco, all'yiddish e all'inglese.\nA partire dal 1876, Salomon Bibo si trov\u00f2 particolarmente coinvolto in una controversia tra il popolo Acoma e il Dipartimento degli Interni. La controversia aveva prodotto un trattato che aveva concesso a quella popolazione 94.000 acri (380\u00a0km\u00b2) di terra, molto meno di quanto gli Acoma ritenevano di aver diritto. Per aiutare il popolo Acoma, Solomon impar\u00f2 la loro lingua, il \"Keresan\", e lui e suo fratello Simon scrissero lettere al Dipartimento degli Interni che portarono nel 1881 alla revisione del trattato. Gli ispettori del governo, Walter e Robert Marmon, erano missionari presbiteriani e commercianti e parteggiavano per gli abitanti di Laguna. Forse per questo il governo condann\u00f2 gli Acoma e concesse la maggior parte della terra contesa a Laguna.\nIl 12 dicembre 1882 Salomon si stabil\u00ec (sempre come commerciante) presso gli Acomas. Divent\u00f2 emissario del Governo presso quegli indiani e conquist\u00f2 la loro fiducia. Per evitare di essere ulteriormente espropriati delle loro terre, gli Acoma le affidarono a Solomon Bibo, con un regolare contratto, sottoscritto il 7 aprile 1884.\nTale contratto, di durata trentennale, prevedeva un affitto annuo di 12.000 dollari, una tassa di 10 centesimi ogni tonnellata di carbone estratta dalle ricche miniere e il diritto di pascolo per le greggi.\nL'agente indiano di Santa Fe, Pedro Sanchez, tent\u00f2 di far annullare quel contratto; dopo una lunga controversia il Commissario per gli Affari Indiani, Hiram Price, decise salomonicamente: annull\u00f2 il contratto di locazione, e contemporaneamente rimosse Sanchez. Allora Salomon spos\u00f2, nel 1885, la nipote del capo degli Acoma, Juana Valle (che si converte all'ebraismo), e venne proclamato capo della trib\u00f9.\n\"Don Solomono\", come era conosciuto dalla trib\u00f9, fu \"governatore\" (capo trib\u00f9) quattro volte. \nGli Acoma chiesero agli Stati Uniti di riconoscere Bibo come loro leader e, nel 1888, fu riconosciuto come tale da un agente del Bureau of Indian Affairs.\nCome governatore, promosse l'introduzione di un moderno sistema di formazione e l'arrivo della prima insegnante di scuola elementare ad Acoma; permise che la sua casa fosse utilizzata come scuola per il primo anno di scuola, prima che il governo edificasse un edificio di sua propriet\u00e0, alcuni studenti furono inviati al Carlisle Indian Industrial School in Pennsylvania.\nNel 1898 il capo, a causa delle crescenti tensioni che circondarono questi cambiamenti, lasci\u00f2 la riserva con la moglie e i figli, anche per permettere a questi ultimi di ricevere un'educazione moderna e una formazione nella religione ebraica; si trasfer\u00ec a San Francisco. Qui divenne socio (fino al 1906) di un negozio di alimentari ma continu\u00f2 a viaggiare avanti e indietro tra il Nuovo Messico e la California per gestire i suoi affari l\u00ec; vendette la sua quota del suo vecchio negozio presso gli Acoma al fratello Emil nel 1904, e apr\u00ec un nuovo negozio a San Rafael, nel Nuovo Messico nel 1906. Fece anche notevoli investimenti immobiliari a San Francisco.\nLa Grande Depressione rovin\u00f2 molti dei negozi dei fratelli Bibo e gli investimenti nel Nuovo Messico durante i primi anni trenta. Anche gli investimenti azionari di Salomon Bibo furono colpiti duramente, lasciandogli soprattutto le sue propriet\u00e0 immobiliari a San Francisco.\nSolomon Bibo mor\u00ec il 4 maggio 1934; sua moglie nel marzo 1941. Fu cremato e sepolto nel cimitero ebraico del Tempio Emanu-El a Colma, in California. Alcuni dei loro sei figli, quattro femmine e due maschi, tornarono pi\u00f9 tardi nel Nuovo Messico e molti dei discendenti di Salomone Bibo e dei suoi fratelli risiedono ancora nel Nuovo Messico, e comprendono ebrei, ispanici e nativi americani."}
{"id": "3378366", "revid": "108375373", "url": "https://it.wikipedia.org/wiki?curid=3378366", "title": "Pi\u00f9 sole", "text": "Pi\u00f9 sole \u00e8 un singolo della cantante Nicky Nicolai, in collaborazione con il marito Stefano di Battista, pubblicato il 18 febbraio 2009 dall'etichetta discografica Emarcy/Universal Music. \nIl brano \u00e8 stato scritto da Jovanotti e Stefano Di Battista ed \u00e8 stato presentato al pubblico in occasione del Festival di Sanremo 2009, senza tuttavia essere ammesso alla serata finale. \u00c8 stato inserito nell'omonimo album, \"Pi\u00f9 sole\" accreditato ad entrambi gli artisti e pubblicato nello stesso periodo."}
{"id": "3378371", "revid": "767487", "url": "https://it.wikipedia.org/wiki?curid=3378371", "title": "St. Elmo (film 1910 Thanhouser)", "text": "St. Elmo \u00e8 un cortometraggio muto del 1910 diretto da Lloyd B. Carleton e da Barry O'Neil. I due interpreti principali, Frank Hall Crane e Anna Rosemond, erano due noti attori teatrali qui alla loro seconda esperienza cinematografica. Gertrude Thanhouser era la moglie del produttore Edwin Thanhouser e una dei tre fondatori della casa di produzione omonima.\nProduzione.\nFu il secondo film prodotto dalla compagnia di produzione Thanhouser Film Corporation.\nDistribuzione.\nDistribuito dalla Thanhouser Film Corporation, il film - un cortometraggio in una bobina - usc\u00ec nelle sale statunitensi il 22 marzo 1910."}
{"id": "3378376", "revid": "599013", "url": "https://it.wikipedia.org/wiki?curid=3378376", "title": "Chiesa di Sant'Ambrogio (Orero)", "text": "La chiesa di Sant'Ambrogio \u00e8 un luogo di culto cattolico situato nel comune di Orero, in via Ventarola, nella citt\u00e0 metropolitana di Genova. La chiesa \u00e8 sede della parrocchia omonima del vicariato della Val Fontanabuona della diocesi di Chiavari.\nStoria e descrizione.\nLa prima citazione della chiesa \u00e8 risalente in un documento del 1238. L'attuale struttura \u00e8 riferita ad un ampliamento compiuto tra il 1604 e il 1610, mentre la decorazione degli interni \u00e8 stata eseguita nel corso del XIX secolo.\nGli altari laterali in marmo sono stati realizzati nella seconda met\u00e0 del XVIII secolo da maestranze locali. All'interno, nel presbiterio, \u00e8 conservato il dipinto \"La cacciata di Teodosio I dal tempio\" e un affresco del XVI secolo della scuola pittorica di Luca Cambiaso.\nIl vicino campanile \u00e8 del Settecento."}
{"id": "3378378", "revid": "339392", "url": "https://it.wikipedia.org/wiki?curid=3378378", "title": "L'Arlesienne", "text": ""}
{"id": "3378394", "revid": "287204", "url": "https://it.wikipedia.org/wiki?curid=3378394", "title": "Almazbek Atambayev", "text": "Designato il 17 dicembre 2010 primo ministro, aveva gi\u00e0 svolto questo ruolo nel 2007. Il 1\u00ba dicembre 2011 venne eletto alla massima carica, succedendo a Roza Otunbayeva; \u00e8 rimasto in carica fino al 2017.\nIl 23 giugno 2020 \u00e8 stato condannato da una corte kirghiza ad 11 anni e due mesi di prigione per le responsabilit\u00e0 nel rilascio del noto criminale Aziz Batukaev, avvenuto nel 2013. Atambaev \u00e8 il primo presidente nella storia del paese ad essere giudicato presso un tribunale. La notte del 6 ottobre viene liberato dalla struttura carceraria presso la quale era detenuto a seguito di massicce proteste di piazza, successive alle elezioni parlamentari tenutesi due giorni prima."}
{"id": "3378403", "revid": "110157", "url": "https://it.wikipedia.org/wiki?curid=3378403", "title": "Arcidiocesi di Cranganore", "text": "L'arcidiocesi di Cranganore (in latino: \"Archidioecesis Cranganorensis seu Angamalensis\") \u00e8 una sede soppressa della Chiesa cattolica.\nTerritorio.\nL'arcidiocesi comprendeva parte degli stati indiani del Malabar e del Kerala ed aveva giurisdizione sui cristiani di San Tommaso (di rito caldeo) e sui cattolici di rito latino.\nSede arcivescovile era la citt\u00e0 di Cranganore, dove si trovava la cattedrale di San Giovanni Battista.\nStoria.\nL'arcidiocesi di Angamale sorse in epoca remota come sede vescovile della Chiesa d'Oriente. Da tempo immemorabile era usanza che, a inviare i vescovi alle sedi in India, fossero i patriarchi di questa chiesa, nella quale si \u00e8 verificata a met\u00e0 del XVI secolo una scissione fra quelli entrati in comunione con Roma e gli altri. L'ultimo vescovo di Angamale di cui si conosce il nome \u00e8 Mar Abraham, nominato a tale sede dal papa Pio IV e inviato da Abdisho IV Maron (1562-1570), secondo patriarca della Chiesa cattolica caldea. Un vescovo rivale inviato dal patriarca nestoriano Eliyya VII (1576-1591) fu escluso dai portoghesi. Questi guardavano con sospetto anche Mar Abraham e alcuni scrittori di tale nazionalit\u00e0 dichiararono che mor\u00ec eretico \"di un grado senza paragone\", mentre altri studiosi dicono che mor\u00ec in unione con Roma. La sua morte avvenne agli inizi del 1597.\nAlla fine del XV secolo i portoghesi approdarono sulle coste del Malabar ed entrarono in contatto con i cristiani di san Tommaso. I primi contatti furono molto positivi, tanto pi\u00f9 che gli europei erano visti come i liberatori dagli arabi e dalle loro vessazioni; inoltre non mancarono affermazioni di fede cattolica da parte dei cristiani autoctoni. Ma ben presto, dopo l'erezione della diocesi di Goa (1537), i rapporti si incrinarono, soprattutto quando Goa inizi\u00f2 ad attuare una politica di sottomissione dei cristiani malabarici al patronato portoghese e di latinizzazione dei riti ed usanze locali.\nTale attivit\u00e0 fu promossa in particolare dall'arcivescovo di Goa Aleixo de Menezes nel sinodo di Diamper, celebrato nel mese di giugno 1599, due anni dopo la morte di Mar Abraham.\nIl 20 dicembre 1599 l'arcidiocesi di Angamale fu ridotta, con breve di Clemente VIII, a semplice diocesi suffraganea di Goa, e l'anno successivo, il 4 agosto 1600, essa fu sottomessa, con il breve \"In supremo militantis\" del medesimo papa, al patronato regio portoghese; in cambio Lisbona doveva garantire all'arcivescovo di Angamale una rendita annua di 500 \"cruzados\".\nIl 22 dicembre 1608 con la bolla \"Romanus Pontifex\" di papa Paolo V la diocesi fu elevata nuovamente al rango di arcidiocesi. Il 22 dicembre 1610 il medesimo papa ratific\u00f2 il trasferimento della sede arcivescovile da Angamale, situata nel montagnoso entroterra, a Cranganore, sulle rive dell'oceano Indiano; in questa occasione il possedimento portoghese di Cranganore fu distaccato dalla diocesi di Cochin ed annesso a quello di Angamale. Da questo momento l'arcidiocesi assunse il nome di \"Cranganore o Angamale\".\nAlla morte di Mar Abraham, l'arcivescovo di Goa Alejxo de Menezes aveva nominato il gesuita Francisco Roz amministratore dell'arcidiocesi: questi, per dodici anni, era stato consigliere di Mar Abraham e superiore del seminario di Vaipicota. Lo stesso de Menezes insistette affinch\u00e9 sulla sede di Angamale venisse nominato un latino. Cos\u00ec, nel concistoro del 20 dicembre 1599, la Santa Sede accolse le istanze del de Menezes a condizione che l'arcidiocesi fosse ridotta a diocesi; nel medesimo concistoro Francisco Roz fu nominato vescovo di Angamale. Ricevette la consacrazione episcopale a Goa il 25 gennaio 1601.\nNella seconda met\u00e0 del XVII secolo la fortezza di Cranganore fu conquistata dagli olandesi. D'ora in avanti l'arcidiocesi non sar\u00e0 pi\u00f9 sotto il diretto controllo politico-militare portoghese; tuttavia Lisbona far\u00e0 sempre valere il suo diritto di patronato fino all'Ottocento. All'inizio del Settecento nella citt\u00e0 di Cranganore erano rimasti pochi cattolici e tutte le chiese erano andate distrutte, compresa la cattedrale.\nIl 24 aprile 1838, dopo diversi anni di sede vacante, l'arcidiocesi di Cranganore o Angamale fu soppressa con il breve \"Multa praeclare\" di papa Gregorio XVI ed i suoi territori annessi a quelli del vicariato apostolico di Verapoly (oggi arcidiocesi).\nIl concordato del 21 febbraio 1857, fra la Santa Sede e il Portogallo, prevedeva il ristabilimento di Cranganore come semplice diocesi, suffraganea di Goa. Ma questo concordato, molto favorevole al Portogallo, non fu mai, di fatto, applicato, soprattutto perch\u00e9 Roma stessa lo denunci\u00f2 per prima.\nCon il nuovo concordato stabilito il 23 giugno 1886, all'epoca di papa Leone XIII, la Santa Sede ha rinunciato definitivamente al ristabilimento della sede di Cranganore; oggi resta il titolo, dapprima appannaggio dei vescovi di Dam\u00e3o, e poi, dal 1928, degli arcivescovi di Goa e Dam\u00e3o."}
{"id": "3378404", "revid": "599013", "url": "https://it.wikipedia.org/wiki?curid=3378404", "title": "Guido Hinterseer", "text": "Biografia.\nHinterseer \u00e8 membro di una famiglia di atleti di alto livello: suo padre Ernst vinse la medaglia d'oro nello slalom speciale agli VIII Giochi olimpici invernali di e in seguito fu allenatore della Nazionale, suo fratello Hansi fu un forte gigantista e slalomista negli anni 1970 e suo figlio Lukas \u00e8 un calciatore convocato anche dalla Nazionale.\nSciatore polivalente, Hinterseer ottenne i primi risultati di rilievo nel Circo bianco agli Europei juniores di Madonna di Campiglio 1980 vincendo la medaglia d'argento nello slalom gigante. Nell'edizione successiva di \u0160kofja Loka 1981 della stessa manifestazione continentale conquist\u00f2 due ori, nello slalom gigante e nella combinata; l'anno seguente ai Mondiali juniores di Auron riusc\u00ec ad aggiudicarsi una medaglia in ognuna delle gare in programma: l'oro nella combinata, l'argento nello slalom gigante e il bronzo nella discesa libera e nello slalom speciale.\nConquist\u00f2 i primi punti in Coppa del Mondo il 24 marzo 1982 sulle nevi di San Sicario, classificandosi 11\u00ba in slalom gigante; nelle stagioni seguenti consegu\u00ec diversi piazzamenti, il migliore dei quali fu il 4\u00ba posto ottenuto in combinata nella sua citt\u00e0 natale il 22 gennaio 1984, senza per\u00f2 riuscire a salire sul podio. Abbandon\u00f2 l'attivit\u00e0 agonistica nel 1988 e il suo ultimo piazzamento in carriera fu l'8\u00ba posto nello slalom gigante di Coppa del Mondo disputato il 25 marzo di quell'anno a Saalbach-Hinterglemm."}
{"id": "3378405", "revid": "2184720", "url": "https://it.wikipedia.org/wiki?curid=3378405", "title": "Una piccola parte di te", "text": "Una piccola parte di te \u00e8 un singolo del cantante pop italiano Fausto Leali, pubblicato il 18 febbraio 2011 dalle etichette discografiche Halidon e Steamroller.\nLa canzone \u00e8 stata scritta da Franco Fasano e Fabrizio Berlincioni ed \u00e8 stata presentata dal cantante al Festival di Sanremo 2009, giungendo alla serata finale pur non aggiudicandosi il podio; si classifica 5\u00ba. Nella serata dei duetti, l'artista ha interpretato il brano insieme a Fabrizio Moro.\nIl brano \u00e8 stato inserito nell'omonima raccolta dell'artista, pubblicata nello stesso periodo, \"Una piccola parte di te\"."}
{"id": "3378407", "revid": "830939", "url": "https://it.wikipedia.org/wiki?curid=3378407", "title": "Tony Aless", "text": "Biografia.\nAnthony \"Tony\" Aless era di origini italiane (vero nome Anthony Alessandrini). La sua carriera di pianista jazz inizio quando ancora diciassettenne, grazie all'interessamento del grande trombettista Bunny Berigan, ottenne il suo primo ingaggio. Successivamente suon\u00f2 per altri grandi del jazz, Teddy Powell e Charlie Spivak tra gli altri. Nel 1946 sostitu\u00ec il pianista Ralph Burns nell'orchestra di Woody Herman, che lasci\u00f2 nel 1949.\nIn seguito si dedic\u00f2 all'attivit\u00e0 didattica al conservatorio di New York, per poi ritornare sulla scena jazzistica suonando in trasmissioni radio o come sideman negli studi di registrazione."}
{"id": "3378408", "revid": "767487", "url": "https://it.wikipedia.org/wiki?curid=3378408", "title": "G\u00f8ran van den Burgt", "text": "Biografia.\nSuo padre \u00e8 olandese.\nCarriera.\nClub.\nLa carriera professionistica di van den Burgt inizi\u00f2 nel B\u00e6rum e si trasfer\u00ec poi nel Lyn Oslo. Con questa squadra, debutt\u00f2 nella Tippeligaen il 22 marzo 2009, nel pareggio per uno a uno in casa dello Start: subentr\u00f2 a Erling Knudtzon nel corso del secondo tempo. Il 4 ottobre dello stesso anno segn\u00f2 la prima rete nella massima divisione norvegese, nella sconfitta per due a uno in casa del Lillestr\u00f8m. Al termine della stagione, per\u00f2, il Lyn Oslo retrocesse in Adeccoligaen e, nel corso del 2010, dichiar\u00f2 bancarotta: i suoi incontri stagionali furono annullati e van den Burgt si ritrov\u00f2 senza contratto.\nIl 16 agosto 2010, cos\u00ec, firm\u00f2 a parametro zero per lo Str\u00f8mmen. Debutt\u00f2 per la nuova squadra il 22 agosto, giocando da titolare nel successo per due a zero sul Sandnes Ulf. Il 19 settembre dello stesso anno, segn\u00f2 la prima rete per lo Str\u00f8mmen: fu lui infatti a fissare il punteggio sul definitivo tre a zero, nel successo in casa del Sarpsborg 08. Il 17 gennaio 2013, firm\u00f2 per il Lyn.\nIn vista del campionato 2015, firm\u00f2 per il Ready, formazione militante nella 3. divisjon."}
{"id": "3378421", "revid": "1543377", "url": "https://it.wikipedia.org/wiki?curid=3378421", "title": "Miss Mondo 2010", "text": "Miss Mondo 2010, la sessantesima edizione di Miss Mondo si \u00e8 tenuta il 30 ottobre 2010, presso il Crown of Beauty Theatre a Sanya in Cina, dopo che il Vietnam non ha rinnovato il contratto per ospitare il concorso. Il concorso \u00e8 stato trasmesso da E! in mondovisione, ed \u00e8 stato presentato da Angela Chow e Steve Douglas. Ospiti della serata sono stati Shayne Ward, vincitore di \"X Factor\", il sassofonista Dave Koz ed il cantante portoricano Carlos Aponte. Alexandria Mills, rappresentante degli Stati Uniti \u00e8 stata incoronata Miss Mondo 2010, dalla detentrice del titolo uscente, Kaiane Aldorino.\nRisultato.\nEventi preliminari.\n\"Beach Beauty\".\nMiss World Beach Beauty si \u00e8 tenuto presso il Mandarin Oriental, a Sanya il 19 ottobre 2010.\n\"Sports\".\nMiss World Sports si \u00e8 tenuto presso lo Sheraton Sanya Resort il 22 ottobre 2010.\n\"Top Model\".\nMiss World Top Model si \u00e8 tenuto presso il Crowne Plaza Sanya il 23 ottobre 2010.\n\"Talent\".\nMiss World Talent si \u00e8 tenuto presso il Crowne Plaza Sanya il 26 ottobre 2010.\n\"Beauty with a Purpose\".\nBeauty with a Purpose si \u00e8 tenuto il 30 ottobre 2010.\nRiconoscimenti speciali.\n\"Best World Dress Designer\".\nMiss World Dress Designer si \u00e8 svolto il 23 ottobre 2010. L'evento si \u00e8 tenuto insieme alla finale di Miss Top Model.\nGiudici.\nLa seguente \u00e8 la composizione della giuria di Miss Mondo 2010:\nTrasmissioni internazionali.\nLa seguente lista elenca i canali televisivi in tutto il mondo che hanno trasmesso l'evento in diretta o in differita, nel rispettivo territorio."}
{"id": "3378422", "revid": "830939", "url": "https://it.wikipedia.org/wiki?curid=3378422", "title": "Nuccia Focile", "text": "Biografia.\nNata in Sicilia, studi\u00f2 canto a Torino con Elio Battaglia e debutt\u00f2 nel 1982 come prima conversa in Suor Angelica diretta da Bruno Bartoletti con Maria Chiara seguita dalla prima contadina ne Le nozze di Figaro diretta da Peter Maag con Wladimiro Ganzarolli al Teatro Regio di Torino dove nel 1984 \u00e8 il primo eco nella prima assoluta di \"Gargantua\" di Azio Corghi diretta da Donato Renzetti seguita da Mim\u00ec ne \"La boh\u00e8me\" diretta da Massimo de Bernart con Fiamma Izzo.\nNel 1985 \u00e8 il Grillo parlante nella prima assoluta di \"Pinocchio\" di Marco Tutino diretta da Claudio Abbado con Oslavio Di Credico a Genova.\nNel 1986 \u00e8 Oscar in \"Un ballo in maschera\" di Verdi diretta da Renzetti con Ottavio Garaventa e Lucio Gallo a Torino.\nDebutta nel ruolo di Oscar ne \"Un ballo in maschera\" diretta da Gianandrea Gavazzeni con Maria Guleghina e Fiorenza Cossotto al Teatro alla Scala di Milano nel 1987. Nello stesso anno vinse il concorso International Pavarotti Competition a Filadelfia e cant\u00f2 poi in diversi concerti con il famoso tenore.\nNel 1995 debutt\u00f2 al Metropolitan Opera House nel ruolo di Mim\u00ec ne \"La boh\u00e8me\" di Giacomo Puccini.\nSuccessivamente cant\u00f2 il ruolo di Elisabetta in \"Don Carlo\" di Verdi alla Welsh National Opera, Despina in \"Cos\u00ec fan tutte\" di Mozart al Metropolitan Opera House e alla \"Lyric Opera\" di Chicago, Adina in \"L'elisir d'amore\" di Donizetti all'Op\u00e9ra de Monte-Carlo, Mim\u00ec al Teatro Comunale di Bologna e alla Seattle Opera e Musetta (\"La boh\u00e8me\") alla Royal Opera House di Londra.\nElla dona una \"quasi insopportabile amarezza\" a Mim\u00ec, il suo ruolo pi\u00f9 riuscito. Fra gli altri ruoli da lei interpretati: Donna Elvira in \"Don Giovanni\", Ifigenia in \"Ifigenia in Tauride\" di Gluck, Nedda in \"Pagliacci\" di Leoncavallo, Alice Ford in \"Falstaff\" di Verdi, la contessa ne \"Le nozze di Figaro\" di Mozart, la protagonista in \"Maria Golovin\" di Gian Carlo Menotti, Desdemona in \"Otello\" di Verdi, Violetta ne \"La traviata\" di Verdi, Tatiana in \"Eugenio Onegin\" di \u010cajkovskij e molti altri ancora.\nHa realizzato diverse registrazioni con Philips, Opera Rara e Telarc, comprese tre opere di Mozart dirette da Charles Mackerras.\nVive vicino a Dinas Powys, Galles, con suo marito, il tenore inglese Paul Charles Clarke e la loro figlia Antonia."}
{"id": "3378424", "revid": "287204", "url": "https://it.wikipedia.org/wiki?curid=3378424", "title": "Euro (cacciatorpediniere 1901)", "text": "L\u2019Euro \u00e8 stato un cacciatorpediniere della Regia Marina.\nStoria.\nLa nave partecip\u00f2 attivamente alla guerra italo-turca.\nAll'inizio della prima guerra mondiale l'unit\u00e0, capoclasse della VI Squadriglia Cacciatorpediniere (\"Dardo\", \"Ostro\", \"Strale\", \"Lampo\") ed al comando del capitano di fregata F. Gambardella, aveva base a Tobruk, insieme al gemello \"Strale\". Essendo ormai un'unit\u00e0 anziana ed antiquata, ebbe impiego piuttosto scarso, come del resto le navi gemelle.\nNel 1915-1918 fu modificato ed imbarc\u00f2 attrezzature per posare 12 mine, per lanciare bombe di profondit\u00e0 e per rimorchiare torpedini antisommergibile.\nIl 9 dicembre 1915 scort\u00f2 da Taranto e Valona, insieme al cacciatorpediniere \"Indomito\", la nave ausiliaria \"Sterope\".\nLa sua presenza a Durazzo insieme al gemello \"Ostro\", il 29 dicembre 1916, motiv\u00f2 un'incursione di navi austroungariche nelle acque di tale base: i due cacciatorpediniere erano frattanto ripartiti e quindi ne uscirono indenni, mentre furono affondati il piroscafo greco \"Mikael\" e due velieri (uniche navi che si trovavano nella rada del porto albanese).\nL'11 marzo 1917, mentre si trovava in navigazione al largo di Messina insieme alla torpediniera \"Airone\", avvist\u00f2 i sommergibili \"F 9\" ed \"F 10\", anch'essi italiani: \"Euro\" ed \"Airone\", scambiati i due sommergibili per U-Boote, aprirono il fuoco contro di essi, obbligandoli all'immersione (entrambe le unit\u00e0 subacquee scamparono indenni a questo attacco).\nNel luglio 1921 l'unit\u00e0 venne declassata a torpediniera. Fu impiegata come nave bersaglio dal 1921 al 1923.\nNel settembre 1924 l\u2019\"Euro\" fu ribattezzato \"Strale\". Radiato due mesi pi\u00f9 tardi, fu avviato alla demolizione."}
{"id": "3378427", "revid": "984922", "url": "https://it.wikipedia.org/wiki?curid=3378427", "title": "Vincenzo Demetz", "text": "Era padre dei fondisti Arnaldo e Ulrika e nonno della biatlete Ivonne e Michela Ponza, tutti a loro volta sciatori nordici di alto livello.\nBiografia.\nVincenzo Demetz, soprannominato \"Zenz de Tita d'Odl\", ha ottenuto il primo risultato di rilievo ai Campionati italiani del 1933, quando vinse il bronzo nella staffetta; in seguito avrebbe vinto altre sei medaglie ai Campionati italiani, oltre a tre a quelli tedeschi del 1941: in quell'occasione fu ammesso ai Campionati tedeschi, pur senza avere nazionalit\u00e0 tedesca, poich\u00e9 era militare nella Wehrmacht, nella quale si era arruolato volontario.\nIn carriera prese parte a un'edizione dei Giochi olimpici invernali, (13\u00b0 nella 18\u00a0km, 16\u00b0 nella 50\u00a0km, 4\u00b0 nella staffetta) e a tre dei Campionati mondiali, Chamonix 1937 (3\u00b0 nella 50\u00a0km, 3\u00b0 nella staffetta assieme ai compagni di squadra Giulio Gerardi, Aristide Compagnoni e Silvio Confortola: si tratt\u00f2 delle prime medaglie vinte dalla nazionale italiana ai Mondiali di sci nordico), Lahti 1938 (34\u00b0 nella 18\u00a0km, 6\u00b0 nella staffetta) e Zakopane 1939 (12\u00b0 nella 18\u00a0km, 12\u00b0 nella 50\u00a0km, non selezionato per la squadra di staffetta, poi vincitrice della medaglia di bronzo).\nTermin\u00f2 la carriera agonistica con l'ultima medaglia vinta ai Campionati italiani, nel 1951. Mor\u00ec a Santa Cristina Valgardena il 23 novembre 1990."}
{"id": "3378431", "revid": "599013", "url": "https://it.wikipedia.org/wiki?curid=3378431", "title": "U.S. Open (scacchi)", "text": "Lo United States Open Chess Championship, noto comunemente come U.S. Open, \u00e8 un campionato di scacchi \"open\" (aperto a tutti, anche agli stranieri) che si svolge annualmente negli Stati Uniti a partire dal 1900. Il campionato nazionale degli USA \u00e8 invece il Campionato statunitense di scacchi (\"closed U.S. Championship\"), riservato ai giocatori statunitensi e al quale si accede solo tramite inviti.\nStoria.\nFino al 1934 venne organizzato dalla \"Western Chess Association\", poi fino al 1938 dalla \"American Chess Federation\", e si chiamava \"Western Open\". Dal 1939 si chiama \"U.S. Open\" ed \u00e8 organizzato dalla United States Chess Federation.\nNei primi anni il torneo si svolgeva col sistema del girone all'italiana (\"round-robin\"), con una fase preliminare seguita dalle semifinali e dalle finali. Dal 1947 si svolge col sistema svizzero. Fino al 1965 si svolse su 12 o 13 turni e durava anche due settimane. In seguito si pass\u00f2 a 9 turni giocati in 9 giorni. Lo \"U.S. Open\" del 1963 a Chicago ebbe 266 giocatori, un record di partecipazione per gli Stati Uniti fino a quel momento. Nel 2005 e 2006 vi furono oltre 500 partecipanti.\nI premi in denaro sono sempre stati piuttosto alti, ci\u00f2 che ha contribuito alla popolarit\u00e0 di questo campionato. Il montepremi dell'edizione del 2006 era di 40.000 USD, dei quali 8.000 andarono al vincitore."}
{"id": "3378432", "revid": "152991", "url": "https://it.wikipedia.org/wiki?curid=3378432", "title": "Temper Trap", "text": ""}
{"id": "3378433", "revid": "767487", "url": "https://it.wikipedia.org/wiki?curid=3378433", "title": "Billy Arnold", "text": "Billy Arnold, assieme al fratello Henry, anche lui musicista (sassofonista), fu tra i primi a diffondere la musica jazz in Europa, in particolare in Francia, tra il 1919 e il 1932.\nDopo il 1932 rientr\u00f2 negli Stati Uniti (dove peraltro non era molto conosciuto) e dopo qualche tempo abbandon\u00f2 definitivamente la musica. \nLe poche registrazioni disponibili di Arnold risalgono agli anni venti."}
{"id": "3378437", "revid": "124308412", "url": "https://it.wikipedia.org/wiki?curid=3378437", "title": "Aleko Konstantinov", "text": "Figlio di un commerciante, si laure\u00f2 in giurisprudenza presso l'universit\u00e0 di Odessa nel 1885. Prima di iniziare a scrivere, fece l'avvocato a Sofia. La sua prima novella \"Baj Gan'o\" (Zio Gan'o) racconta le avventure di un commerciante ambulante di tappeti ed essenza alle rose in Europa occidentale che \u00e8 divenuto uno dei personaggi pi\u00f9 celebri della letteratura in lingua bulgara.\nKonstantinov fu un viaggiatore cosmopolita, \u00e8 stato il primo in Bulgaria a narrare i suoi viaggi in Europa e America. Visit\u00f2 l'Esposizione universale del 1889 a Parigi, quella di Praga nel 1891 e la World Columbian Exposition di Chicago nel 1893 come rappresentante della nuova nazione bulgara, dopo 500 anni di occupazione ottomana.\n\"To Chicago and Back\", i suoi appunti di viaggio sulla sua esperienza americana, suscitarono un vasto interesse a Chicago, che ospita oggi la maggiore comunit\u00e0 bulgara negli Stati Uniti.\nVenne assassinato nel 1897 nei pressi di Radilovo mentre era in viaggio verso Pe\u0161tera, pi\u00f9 probabilmente per errore, laddove il vero obiettivo sarebbe stato l'amico che viaggiava con lui (un politico locale) e col quale aveva scambiato il posto in carrozza poco prima. Esiste anche l'ipotesi che i suoi saggi, di denuncia delle trame intessute dai governanti la Bulgaria dell'epoca, furono la vera causa del suo assassinio.\nKonstantinov \u00e8 ritratto sulla banconota da 100 lev bulgari stampata a partire dal 2003."}
{"id": "3378444", "revid": "119742868", "url": "https://it.wikipedia.org/wiki?curid=3378444", "title": "Distretti del Ruanda", "text": "I distretti del Ruanda (kinyarwanda: \"uturere\", sing. \"akarere\") sono la suddivisione di secondo livello del Paese, al di sotto delle province, e sono pari a 30. Ciascuno di essi si suddivide ulteriormente in settori.\nI distretti sono elencati per provincia."}
{"id": "3378445", "revid": "203463", "url": "https://it.wikipedia.org/wiki?curid=3378445", "title": "Campionato statunitense open di scacchi", "text": ""}
{"id": "3378448", "revid": "73843", "url": "https://it.wikipedia.org/wiki?curid=3378448", "title": "Anthony Aless", "text": ""}
{"id": "3378452", "revid": "106971038", "url": "https://it.wikipedia.org/wiki?curid=3378452", "title": "Kapelle (Zelanda)", "text": "Kapelle \u00e8 un centro abitato del Zuid-Beveland nella provincia olandese della Zelanda. Presso Kapelle ha sede il municipio del comune di Kapelle. Al 1\u00ba gennaio 2010 risulta una popolazione di 7.077 abitanti."}
{"id": "3378453", "revid": "767487", "url": "https://it.wikipedia.org/wiki?curid=3378453", "title": "\u00d8rjan R\u00f8yrane", "text": "Biografia.\n\u00c8 il fratello di Jon Andr\u00e9 R\u00f8yrane, anch'egli calciatore.\nCarriera.\nClub.\nNorheimsund e Sandefjord.\nR\u00f8yrane inizi\u00f2 la carriera nel Norheimsund, prima di trasferirsi al Sandefjord. Ha esordito in prima squadra il 10 maggio 2006, in un match valido per l'edizione stagionale del Norgesmesterskapet: \u00e8 stato infatti titolare nella vittoria per 0-4 in casa del Larvik Turn. Il 13 agosto ha debuttato nell'Eliteserien: \u00e8 subentrato infatti a Kari Arkivuo nella sconfitta casalinga per 1-3 contro l'Odd Grenland. Al termine del campionato successivo, la sua squadra \u00e8 retrocessa nella 1. divisjon.\nIl 16 maggio 2008 sigl\u00f2 la prima rete in campionato per il Sandefjord: ha contribuito infatti al successo per 2-1 sull'Alta. Ha contribuito all'immediato ritorno nella massima divisione locale del suo Sandefjord con 17 presenze e 3 reti nel campionato 2008.\nIl 4 luglio 2009 \u00e8 arrivato il primo gol nella massima divisione norvegese: \u00e8 stato infatti autore del gol del Sandefjord nella sconfitta per 1-2 contro l'Odd Grenland. Ha giocato per due stagioni nell'Eliteserien, totalizzando 42 presenze e 4 reti; il Sandefjord \u00e8 retrocesso al termine del campionato 2010.\nNella stagione 2011, ha segnato 6 reti in 20 partite nel corso della 1. divisjon. Non ha invece totalizzato alcuna presenza nell'annata successiva, a causa di un grave infortunio al ginocchio. \u00c8 tornato a disposizione in vista del campionato 2013.\nNel 2014, ha contribuito al ritorno in Eliteserien del Sandefjord, disputando 16 partite di campionato e mettendo a referto una marcatura. A stagione conclusa, il suo contratto \u00e8 giunto alla scadenza e si \u00e8 ritrovato svincolato.\nKongsvinger.\nIl 31 marzo 2015, ultimo giorno della finestra di trasferimento invernale, \u00e8 passato al Kongsvinger a parametro zero, formazione a cui si \u00e8 legato con un contratto annuale. Il 26 settembre 2015, con la vittoria per 4-0 sul Nardo, il suo Kongsvinger si \u00e8 assicurato la promozione in 1. divisjon con quattro giornate d'anticipo sulla fine del campionato. Il 10 novembre successivo, ha rinnovato il contratto che lo legava al club per altre due stagioni.\nNazionale.\nR\u00f8yrane ha rappresentato la Norvegia a livello giovanile con le selezioni Under-15, Under-16, Under-17, Under-18 e Under-19.\nStatistiche.\nPresenze e reti nei club.\n\"Statistiche aggiornate al 1\u00ba gennaio 2018.\""}
{"id": "3378458", "revid": "383434", "url": "https://it.wikipedia.org/wiki?curid=3378458", "title": "Brian Holland", "text": "Holland ebbe anche una carriera artistica autonoma, che ebbe alterni momenti di successo. Pubblic\u00f2 un disco personale nel 1958 con lo pseudonimo di \"Briant Holland\", e qualche anno pi\u00f9 tardi (1960-62) divenne membro del gruppo della Motown chiamato The Satintones, oltre a partecipare ai The Rayber Voices, un quartetto di supporto a molti artisti della Motown. Insieme a Lamont Dozier con il nome \"Holland-Dozier\", pubblic\u00f2 un singolo nel 1963 per la Motown, per poi rimanere fuori dall'attivit\u00e0 per diversi anni, fino alla met\u00e0 degli anni '70, quando pubblic\u00f2 diversi successi R&amp;B."}
{"id": "3378468", "revid": "599523", "url": "https://it.wikipedia.org/wiki?curid=3378468", "title": "Applicazioni a 16 bit", "text": ""}
{"id": "3378471", "revid": "599013", "url": "https://it.wikipedia.org/wiki?curid=3378471", "title": "Alberto Michielon", "text": "\u00c8 fratello gemello di Alessandro Michielon."}
{"id": "3378478", "revid": "1318658", "url": "https://it.wikipedia.org/wiki?curid=3378478", "title": "Nell'acqua", "text": "Nell'acqua \u00e8 un singolo del progetto musicale Rezophonic, scritto da Mario Riso e Caparezza.\nIl brano, che vede la partecipazione di Caparezza, Cristina Scabbia, Roy Paci, Mario Riso, Livio Magnini, Fabio Mittino, William Nicastro, \u00e8 stato pubblicato e trasmesso dalle radio a partire dal 25 settembre 2009.\nCon \"Nell'acqua\" Rezophonic ha sostenuto il progetto idrico di AMREF Italia che ha come scopo la realizzazione di pozzi d'acqua nel Kajiado, ai confini tra Kenya e Tanzania, infatti il brano affronta la tematica dello \"spreco\" d'acqua nelle societ\u00e0 occidentali e l'allarmante difficolt\u00e0 di reperimento della risorsa in Paesi in cui il problema idrico si trasforma in vera e propria emergenza umanitaria.\nIl brano riprende il concetto di arch\u00e8 del filosofo Talete, cio\u00e8 l'acqua come principio di vita. "}
{"id": "3378482", "revid": "125897455", "url": "https://it.wikipedia.org/wiki?curid=3378482", "title": "Leila Lopes", "text": "Biografia.\nNata in Angola, Lopes asserisce di essere una studentessa di \"business management\" in Gran Bretagna. Sempre in Gran Bretagna, l'8 ottobre 2010, \u00e8 stata incoronata Miss Angola/Regno Unito in circostanze poco chiare, diventando quindi la rappresentante ufficiale della comunit\u00e0 angolana nel Regno Unito in occasione del concorso di bellezza nazionale Miss Angola 2011.\nLeila Lopes ha gareggiato come una delle ventuno finaliste nel concorso nazionale Miss Angola, che si tiene a Luanda il 18 dicembre 2010, dove le viene riconosciuto il titolo di Miss Photogenic, ed in seguito \u00e8 diventata la vincitrice del concorso, ottenendo quindi il diritto di rappresentare l'Angola a Miss Universo 2011 il 12 settembre 2011 a San Paolo, Brasile. Alla fine dell'evento, la detentrice del titolo uscente, Ximena Navarrete, ha incoronato Leila Lopes Miss Universo 2011. La Lopes \u00e8 quindi diventata la quarta donna africana a vincere il titolo, a partire dalla vittoria della sudafricana Margaret Gardiner nel 1978."}
{"id": "3378484", "revid": "174925", "url": "https://it.wikipedia.org/wiki?curid=3378484", "title": "Lingua karachay-balkar", "text": ""}
{"id": "3378490", "revid": "228587", "url": "https://it.wikipedia.org/wiki?curid=3378490", "title": "Atelerix", "text": "Atelerix (Pomel, 1848) \u00e8 un genere di mammiferi della famiglia delle erinaceidae.\nTassonomia.\nIl genere comprende le seguenti specie:"}
{"id": "3378502", "revid": "154639", "url": "https://it.wikipedia.org/wiki?curid=3378502", "title": "Logica del senso", "text": "Logica del senso \u00e8 un'opera del filosofo francese Gilles Deleuze pubblicata da \u00c9ditions de Minuit nel 1969. Il saggio, Composto da 34 \u00abserie\u00bb di paradossi, cerca di sviluppare una filosofia dell'evento e del divenire partendo da una variazione su \"Le avventure di Alice nel Paese delle Meraviglie\" di Lewis Carroll, dallo stoicismo e dalla psicanalisi. Questa riflessione prosegue anche attraverso la letteratura, in particolare attraverso le opere di Pierre Klossowski, Michel Tournier, F. Scott Fitzgerald ed \u00c9mile Zola.\nIl libro \u00e8 stato tradotto da Mario de Stefanis per Feltrinelli (collana \"I fatti e le idee\" n. 285) nel 1975 con una nota dell'autore all'edizione italiana (datata 1974, pp. 293-95). Ristampata nella collana \"Campi del sapere\" nel 1984 e nell'UEF (n. 1866) nel 2005."}
{"id": "3378514", "revid": "123216067", "url": "https://it.wikipedia.org/wiki?curid=3378514", "title": "Isabella Alfonsa di Borbone-Due Sicilie", "text": "Famiglia.\nIsabella Alfonsa nacque al Palazzo Reale di Madrid, durante il regno di Alfonso XIII, suo zio; era la terzogenita del Principe Carlo Tancredi di Borbone-Due Sicilie e della sua prima moglie Mercedes, Principessa delle Asturie. Sua madre fu erede presunta al trono spagnolo dall'11 settembre 1880 al 17 ottobre 1904. I nonni materni di Isabella Alfonsa erano Alfonso XII di Spagna e Maria Cristina d'Austria. Attraverso suo padre Isabella Alfonsa era bis nipote di Ferdinando II delle Due Sicilie.\nDa quando suo padre rifiut\u00f2 i titoli italiani per sposare la Principessa delle Asturie, i suoi figli (sia Isabella Alfonsa come i suoi fratelli) non sono mai stati ufficialmente chiamati \"Principessa delle Due Sicilie\", siccome era scomparso dopo l'unit\u00e0 d'Italia nel 1861.\nSua madre mor\u00ec dopo che la dette alla luce, a causa delle complicazioni del parto. Un anno dopo, suo fratello Fernando mor\u00ec prematuramente a San Sebasti\u00e1n. Nel 1907 suo padre, l'Infante Carlos Tancredo, spos\u00f2 la principessa Luisa d'Orl\u00e9ans, figlia del Conte di Parigi. La coppia ha avuto un figlio e tre figlie, tra cui Maria de las Mercedes, la madre dell'attuale re di Spagna.\nMatrimonio e figli.\nIsabella Alfonsa spos\u00f2 il Conte Jan Kanty Zamoyski, settimogenito e terzo figlio maschio del Conte Andrzej Zamoyski e di sua moglie la Principessa Maria Carolina di Borbone-Due Sicilie, il 9 marzo 1929 a Madrid. Il matrimonio fu l'ultimo che venne celebrato in Spagna prima della proclamazione della Repubblica. Alle nozze parteciparono molti parenti della coppia.\nIsabella Alfonsa ed Jan ebbero quattro figli:\nIsabella Alfonsa e suo marito vissero inizialmente in Cecoslovacchia, ma nel 1945 si stabilirono nella citt\u00e0 di Siviglia in Valencina de la Concepci\u00f3n, dove si dedicarono alle aziende agricole. Rimasta vedova nel 1961, si ritir\u00f2 nella residenza religiosa Claune nel quartiere madrile\u00f1o di Pozuelo de Alarc\u00f3n.\nMorte.\nMor\u00ec per una complicazione cardiaca in ospedale Air, a Madrid, nel 1985 durante il regno di suo nipote, Juan Carlos I, e fu sepolta nella Cripta Reale del Monastero di El Escorial."}
{"id": "3378520", "revid": "1543377", "url": "https://it.wikipedia.org/wiki?curid=3378520", "title": "Gillain Berry", "text": "Biografia.\nPrima di partecipare a Miss Aruba, Gillain Berry aveva gi\u00e0 lavorato come modella professionista, ed era gi\u00e0 apparsa in pubblicit\u00e0 e riviste locali. Il 4 dicembre 2010 ha partecipato al concorso di bellezza Miss Aruba, tenuto a Oranjestad, dove \u00e8 stata incoronata vincitrice ed ha ottenuto il diritto di rappresentare Aruba all'edizione del 2011 di Miss Universo. A novembre dello stesso anno, Gillain Berry garegger\u00e0 anche a Miss Mondo 2011, che si terr\u00e0 a Londra."}
{"id": "3378522", "revid": "61749", "url": "https://it.wikipedia.org/wiki?curid=3378522", "title": "Domenico Trischitta", "text": "Teatro.\nNel 1995 \u00e8 aiuto regista di Franco Battiato nel \"Socrate Impazzito\" di Manlio Sgalambro andato in scena nell'Estate Catanese.\nEsordisce come autore teatrale nel 1999 al Teatro Quirino di Roma con il testo \"Sabbie Mobili\", interpretato da Guia Jelo ed Eugenio Marinelli, con la regia di Ennio Coltorti e prodotto da Rai International, \u00e8 andato in onda in America Latina e Australia.\nNel dicembre del 2001 \u00e8 andato in scena con il suo testo \"Autunno a Puteaux\" con la regia di Alessandro Di Robilant, prodotto dall'Azienda Provinciale Turismo di Catania, e interpretato da Donatella Finocchiaro, Giovanni Carta e Giovanni Moschella.\nNell'ottobre 2002 \u00e8 andato in scena al Teatro Greco di Roma il suo \"Bellini a Puteaux\" (pubblicato dalle \"EI\" edizioni di Roma) con la regia di Ennio Coltorti ed interpretato da Paolo Briguglia. Dal maggio del 2003 il monologo \u00e8 stato trasmesso dal canale televisivo Cult.\nNel maggio 2004 \u00e8 andato in scena a Catania (sala Magma) il suo monologo \"Notte a Catania\", interpretato da Alessandro Quasimodo (figlio del Premio Nobel Salvatore).\nNell'ottobre del 2005 \u00e8 andato in scena in prima assoluta, prodotto dal Teatro del Canovaccio di Catania, \"La Vendetta del Gattopardo\". E nel novembre dello stesso anno, nell'ambito della rassegna \"Percorsi\" di Catania, \u00e8 stato ripreso il suo \"Bellini a Puteaux\" con Donatella Finocchiaro protagonista e sempre diretto da Alessandro Di Robilant, nella cornice ottocentesca del Palazzo del Toscano.\nNel luglio 2007 \u00e8 stato uno degli autori inseriti nel recital \"Addio San Berillo\" per la rassegna di Etnafest e con la regia di Guglielmo Ferro.\nA novembre 2009 \u00e8 stato ripreso il suo \"Notte a Catania\" che ha debuttato al Teatro della Posta Vecchia di Agrigento, con la regia di Francesco Di Vincenzo.\nNel 2014 viene rappresentato il suo monologo \"Della pornostar\" ne \"La confessione\" del regista Walter Manfr\u00e8.\nNell'aprile del 2016 \u00e8 andato in scena il suo lavoro teatrale \"Sabbie mobili\", prodotto dal Teatro Stabile di Catania, con la regia di Massimiliano Perrotta e con Guia Jelo protagonista nei panni di Daniela Rocca, la sfortunata attrice catanese di \"Divorzio all'italiana\" di Pietro Germi.\nIn occasione della rappresentazione \u00e8 stato pubblicato il libretto del dramma \"Sabbie mobili\" (Algra editore), con la prefazione di Lorenzo Perrona e la postfazione di Giuseppe Manfridi.\nNel 2017 debutta lo spettacolo teatrale \"Glam\u00a0 city\" tratto dall'omonimo romanzo, con la regia di Nicola Alberto Orofino e l'interpretazione di Silvio Laviano, rappresentato anche al Nuovo teatro della Sanit\u00e0 di Napoli e al Teatro della Tosse di Genova. \nAttivit\u00e0 giornalistica.\nHa collaborato con la terza pagina del quotidiano \"Il Tempo\". Si occupa di critica teatrale sulle pagine di \"Repubblica\" Palermo, e di cultura e spettacolo ne \"La Sicilia\".\n\u00c8 autore di un'intervista esclusiva a Suso Cecchi D'Amico e andata in onda su Coming Soon dopo la morte della sceneggiatrice.\nCinema.\nNel 2011 ha partecipato al documentario \"Sicilia di sabbia\" di Massimiliano Perrotta, raccontando la Catania del vecchio quartiere San Berillo.\nTelevisione.\nNel 2020 il portale di Rai Cultura dedica uno speciale allo scrittore catanese, con interventi di Maria Attanasio, Silvio Laviano, Daniela Marcheschi, Silvio Perrella e Lorenzo Perrona."}
{"id": "3378532", "revid": "3115", "url": "https://it.wikipedia.org/wiki?curid=3378532", "title": "Dardo (cacciatorpediniere 1901)", "text": "Il Dardo \u00e8 stato un cacciatorpediniere della Regia Marina. \nStoria.\nInsieme alle unit\u00e0 gemelle, la nave form\u00f2 il primo gruppo di cacciatorpediniere costruiti per la Regia Marina: progettati dai cantieri Schicau, si rivelarono unit\u00e0 con buone caratteristiche marine, robuste, veloci ed affidabili, anche se afflitte da seri problemi di tenuta del mare. \nLa nave partecip\u00f2 attivamente alla guerra italo-turca. Il 13 novembre 1911 il \"Dardo\" venne inviato ad ispezionare la costa libica fino al confine con la Tunisia, non trovando contrabbandieri ma cannoneggiando e danneggiando il fortino turco di Forona, e quattro giorni dopo apr\u00ec il fuoco contro un gruppo di arabi nei pressi di Zuara, mettendoli in fuga. Il 22 novembre l'unit\u00e0 cattur\u00f2 al largo di Zanzur due barche cariche di provviste e munizioni, mentre il 27 cannoneggi\u00f2 e distrusse un posto di guardia ottomano a Falena (Libia).\nIl 29 gennaio 1913, in un momento di incerti politici tra Italia e Turchia, il \"Dardo\" scort\u00f2 da La Spezia ad Augusta le corazzate della I Divisione (\"Regina Elena\", \"Vittorio Emanuele\" e \"Roma\"). Il 1\u00ba febbraio le quattro navi si spostarono a Siracusa.\nNell'agosto del 1914, mentre l'Albania era scossa da rivolte e lotte interetniche, il \"Dardo\", al comando del capitano di corvetta Bernotti, venne inviato, insieme all'incrociatore torpediniere \"Agordat\", a Valona, dove \u201cmostr\u00f2 la bandiera\u201d (l'Italia mirava all'occupazione di alcuni punti strategici sulla costa albanese, proposito che avrebbe presto messo in atto) e contribu\u00ec a proteggere profughi albanesi da tumulti scoppiati nella citt\u00e0. Il 31 ottobre il cacciatorpediniere port\u00f2 a Saseno il contrammiraglio Patris, che prese possesso dell'isola albanese a nome dell'Italia.\nAll'inizio della prima guerra mondiale l'unit\u00e0 \u2013 inquadrata nella VI Squadriglia Cacciatorpediniere (\"Lampo\", \"Euro\", \"Ostro\", \"Strale\" \u2013 aveva base a Valona, al comando del capitano di corvetta Bernotti. Essendo ormai una nave anziana ed antiquata, ebbe impiego piuttosto scarso, come del resto le navi gemelle.\nTra il 1915 ed il 1918 il \"Dardo\" fu modificato ed imbarc\u00f2 le attrezzature per posare 12 mine, per lanciare bombe di profondit\u00e0 e per rimorchiare torpedini antisommergibile.\nA fine 1915 il cacciatorpediniere ebbe una collisione con il sommergibile \"Velella\", che stava rientrando a Brindisi da una missione e che riport\u00f2 gravi danni, che lo costrinsero ad un periodo di lavori.\nRadiato nel gennaio 1920, l'ormai vetusto \"Dardo\" venne avviato alla demolizione."}
{"id": "3378536", "revid": "115537733", "url": "https://it.wikipedia.org/wiki?curid=3378536", "title": "Mathilde Johansson", "text": "Biografia.\nIl padre, Peter, \u00e8 uno scrittore e pittore, di origini svedesi, mentre la madre, Christine, \u00e8 un'insegnante.\nCarriera.\nHa fatto il suo debutto in un torneo dello Slam al Roland Garros 2005, perdendo contro Svetlana Kuznecova al primo turno. Nel 2006 sempre all'Open di Francia ha raggiunto il secondo turno perdendo contro la giovane russa Marija Kirilenko in tre set.\nIl 20 febbraio 2011 viene sconfitta in finale a Bogot\u00e0 dalla spagnola Lourdes Dom\u00ednguez Lino con il punteggio di 6-2, 3-6, 2-6.\nIn carriera ha vinto 11 tornei ITF di singolare e 1 torneo ITF di doppio. Non \u00e8 invece mai riuscita ad aggiudicarsi un torneo WTA. Si \u00e8 ritirata nel 2016."}
{"id": "3378537", "revid": "125278037", "url": "https://it.wikipedia.org/wiki?curid=3378537", "title": "Connor Wickham", "text": "Carriera.\nClub.\nIpswich Town.\nAll'et\u00e0 di 9 anni inizia a giocare nelle giovanili del , dove rimane fino al 2006, anno in cui si trasferisce all'; dopo tre anni passati nella \"Youth Academy\" del club di Suffolk, fa il salto in prima squadra. L'11 aprile 2009 fa il suo esordio tra i professionisti, all'et\u00e0 di 16 anni e 11 giorni, in una partita di Football League Championship (seconda divisione inglese) persa per 1-3 contro il .\nNella stagione seguente segna la sua prima doppietta in carriera, che coincide con il primo gol da professionista, nel match di Football League Cup contro lo (3-3). Qualche settimana pi\u00f9 tardi, nella vittoria per 1-0 contro lo a Portman Road, realizza anche la sua prima rete in campionato. Termina la stagione con 29 presenze e sei gol tra campionato e coppe.\nLa stagione 2010-2011 vede Wickham grande protagonista: l'attaccante inglese realizza, tra l'altro, la sua prima tripletta in carriera, in un match vinto per 6-0 sul campo del . Chiude l'annata con 37 presenze e nove gol in campionato.\nSunderland.\nIl 29 giugno 2011 viene acquistato dal per circa dieci milioni di euro. Il 29 ottobre seguente segna il suo primo gol con la nuova maglia, nel pareggio per 2-2 contro l'. Nella stagione 2012-2013 scende in campo soltanto dodici volte in campionato, senza mai andare a segno.\nVari prestiti.\nDall'8 febbraio 2013 al 14 marzo 2013 gioca in prestito allo , realizzando un gol in sei presenze. Il 1\u00ba novembre 2013 ritorna allo Sheffield Wednesday, sempre con la formula del prestito.\nIl 26 febbraio 2014 passa in prestito al , con cui disputa cinque partite senza mai segnare.\nRitorno al Sunderland.\nIl 24 marzo 2014 viene richiamato dal , in seguito all'infortunio dell'attaccante scozzese Steven Fletcher. Il 16 aprile 2014 realizza la sua prima doppietta in Premier League, nel pareggio per 2-2 contro il all'Etihad Stadium, tornando cos\u00ec a segnare in massima serie dopo quasi due anni e mezzo. Si ripete poi qualche giorno pi\u00f9 tardi, realizzando una rete a Stamford Bridge contro il , nella vittoria per 2-1 dei \"Black Cats\"; queste prestazioni gli consentono di vincere il premio di \"Giocatore del mese \"della Premier League per la prima volta in carriera.\nNella stagione 2014-2015 collezione sei reti in 32 presenze tra campionato e coppe.\nCrystal Palace.\nIl 3 agosto 2015 viene acquistato per circa dieci milioni di euro dal , con cui firma un contratto di cinque anni. A causa di un infortunio al legamento crociato del ginocchio destro occorso in una partita di campionato contro lo , \u00e8 costretto a saltare met\u00e0 della stagione 2016-2017 e l'intera annata 2017-2018. Il 21 ottobre 2018 fa il suo ritorno dall'infortunio dopo quasi due anni, nella partita persa per 0-2 sul campo dell'. Il 21 maggio 2019 prolunga il suo contratto con il Palace per un'altra stagione.\nPrestito allo Sheffield Wednesday.\nIl 31 gennaio 2020 passa in prestito fino al termine della stagione allo Sheffield Wednesday.\nStatistiche.\nPresenze e reti nei club.\n\"Statistiche aggiornate al 25 giugno 2020.\""}
{"id": "3378538", "revid": "1442080", "url": "https://it.wikipedia.org/wiki?curid=3378538", "title": "Palazzo Marzocco", "text": "Palazzo Marzocco o Palazzo della Battaglia \u00e8 un edificio di Anghiari, situato in piazza Mameli.\nCaratteristiche generali.\nFatto edificare dalla famiglia Angelieri nel secolo XVI, il palazzo deve il suo nome alla statua che \u00e8 collocata in cantonata, ossia il Marzocco fiorentino, simbolo della sovranit\u00e0 popolare. Al suo interno \u00e8 ospitato il Museo della battaglia e di Anghiari, esso \u00e8 il museo storico della citt\u00e0. In esso sono esposte selezioni di alcune delle pi\u00f9 importanti collezioni del territorio; dalla Preistoria al 1700, dagli strumenti litici dell'Homo neanderthalensis fino alle armi da fuoco prodotte da abili e sapienti mani nel XVIII secolo. \u00c8 quindi la capacit\u00e0 dell'uomo di sfruttare risorse il filo conduttore dell'esposizione. Fra gli oggetti esposti vi \u00e8 una scultura di Et\u00e0 romana in cristallo di rocca raffigurante la testa della divinit\u00e0 Pan, databile attorno al II secolo d.C. Cardine del percorso espositivo \u00e8 la parte dedicata alla battaglia di Anghiari che narra l'incompiuta rappresentazione pittorica di Leonardo da Vinci e l'importanza storica del fatto d'armi."}
{"id": "3378539", "revid": "922736", "url": "https://it.wikipedia.org/wiki?curid=3378539", "title": "Peone (piede)", "text": "Il peone in metrica classica era un piede formato da quattro sillabe di cui tre brevi ed una lunga, a seconda dove quest'ultima veniva a trovarsi dava origine alle quattro varianti di questo piede:\nEsso veniva adoperato in componimenti religiosi in onore di Apollo e di Artemide chiamati peana e da essi deriva il nome."}
{"id": "3378545", "revid": "113865696", "url": "https://it.wikipedia.org/wiki?curid=3378545", "title": "Germana Calderini", "text": "Il doppiaggio.\nGiovanissima, intraprese la carriera di doppiatrice dalla met\u00e0 degli anni quaranta doppiando attrici bambine (talvolta anche alcuni attori) e adolescenti come Elizabeth Taylor nei film del suo primo decennio di carriera. Fu anche la voce della protagonista Zeila ne \"La rosa di Bagdad\" (1949). Doppi\u00f2 anche Anna Maria Pierangeli in una mezza dozzina di film americani degli anni cinquanta. In seguito lavor\u00f2 sporadicamente per poi ritrovarla un'ultima volta nel 1981 come voce di Chloe Salaman ne \"Il drago del lago di fuoco\"."}
{"id": "3378546", "revid": "54253", "url": "https://it.wikipedia.org/wiki?curid=3378546", "title": "Aloe emodina", "text": "L'aloe emodina \u00e8 un antrachinone presente nel parenchima delle foglie di alcune specie di Aloe.\nBench\u00e9 l'aloe emodina non risulti essere carcinogenica quando applicata sulla pelle, alcuni studi hanno evidenziato come possa invece aumentare l'effetto carcinogenico di alcuni tipi di radiazioni.\nHa un forte effetto lassativo. \nL'aloina \u00e8 il glicoside dell'aloe emodina."}
{"id": "3378547", "revid": "484362", "url": "https://it.wikipedia.org/wiki?curid=3378547", "title": "Francesco Vigan\u00f2 (economista)", "text": "Biografia.\nNato a Cicognola, frazione di Merate, nel 1807 da Modesto, oste di campagna titolare di una stazione di posta, e Angiola Cristina Formenti, comp\u00ec gli studi dapprima a Brivio presso il prevosto Enicanti, poi al collegio di Merate, quindi nel Seminario minore di Como in Sant'Agostino. Pass\u00f2 poi al Seminario teologico comasco, che comunque nel 1826 decise di lasciare, rientrando in famiglia e dedicandosi in Brianza all'apprendistato presso un amministratore, per poi esercitare il mestiere presso un paio di commercianti. \nInsoddisfatto, per sua esplicita ammissione, della propria situazione, alla fine del 1828 decideva di espatriare clandestinamente per tentare l'avventura all'estero. Procuratosi un passaporto svizzero, viaggi\u00f2 a in Europa, talora ricorrendo a soluzioni lavorative di fortuna, ma per lo pi\u00f9 mettendo a frutto l'esperienza contabile recentemente acquisita. Ebbe cos\u00ec occasione di entrare in contatto con le moderne concezioni in campo economico e sociale che avevano preso piede oltralpe e, probabilmente, fu in questo periodo che si iscrisse alla Massoneria: quando l'appartenervi, come ebbe a ricordare l'amico Carlo Romussi, marcava l'adesione a ideali che nulla avevano a che fare con la convenienza. A Parigi, dove meglio si ambient\u00f2 e che sempre poi rappresenter\u00e0 un suo riferimento fisso, ader\u00ec ai sansimoniani e, nelle sue peregrinazioni fra Francia e Belgio, si accost\u00f2 politicamente all'esulato italiano monarchico-costituzionale. Concluse la propria esperienza all'estero prendendo una qualche parte, nel periodo fra il 1830 e il 1831, al fallimento della prima e meno nota spedizione di Savoia: facente capo a quel gruppo lombardo-piemontese, costituito per lo pi\u00f9 da elementi di patriziato liberale e di ceto militare ex napoleonico, che confidava in un futuro costituzionalizzato Regno sardo e alla successiva ripresa di una politica di espansione verso l'Adriatico ed eventualmente su tutta la penisola. La particolare esperienza cospirativa di questo giovanile soggiorno all'estero legher\u00e0 indissolubilmente il Vigan\u00f2 alla soluzione monarchica del nostro problema unitario: non fu quindi mai mazziniano, malgrado la sua successiva indubbia stima nei riguardi di Mazzini, fondatore alla fine del 1831 della Giovine Italia entro e da lui sempre poi ammirato come patriota, nonch\u00e9 quale ispiratore di quel primo gradino della cooperazione, cara al Vigan\u00f2, rappresentato dalle societ\u00e0 di mutuo soccorso. Negli anni postunitari il Vigan\u00f2, sempre peraltro dichiaratamente grato alla monarchia sabauda per lo stato unitario, politicamente si orienter\u00e0 poi in modo graduale verso il liberalismo radicale, fino all'ultimo suo profetico opuscolo del 1891 titolato \"Il Ministero del lavoro. Una proposta\" e affidato all'iniziativa dell'amico deputato Antonio Maffi, ex tipografo. \nTornato in Italia neI primi mesi del 1831, fra la natia Brianza e Milano complet\u00f2 un breve un ciclo di studi finalizzato all'insegnamento che, negli ultimi mesi del 1831, gli fu utile per impiegarsi come precettore presso il Collegio di Cassano d'Adda, che lascer\u00e0 solo dopo un decennio di lavoro assiduo ma anche di intenso studio, nonch\u00e9 di ulteriori diplomi ottenuti fra Milano e Pavia. Grazie a tali titoli di specializzazione, nel novembre del 1841 prese possesso della cattedra di Scienza Commerciale e Ragioneria presso la nuova Imperiale Regia Scuola Tecnica al Cappuccio, di recente istituzione per la specifica formazione dei ragionieri. Prima s'era comunque concesso un lungo viaggio di due mesi attraverso l'Italia, da Milano a Palermo, insieme al \"fratello\" massone conte Paolo Marazzi: per il matrimonio del quale, l'anno successivo, pubblicher\u00e0 in parte il diario di quella comune avventura, completandone successivamente l'edizione in omaggio ad altra nobile stretta amicizia. Resse la cattedra presso la Scuola Tecnica al Cappuccio fino al giugno 1878, contribuendo a formare una classe di professionisti resisi ormai indispensabili per l'economia lombarda in evoluzione. Anche durante l'insegnamento continu\u00f2 a compiere viaggi in Europa, stringendo ancor pi\u00f9 i legami con Parigi, che lo condussero a collaborare con le riviste \"Nouvelle Revue\" e l'\"Association\" e, grazie anche alla sua buona conoscenza delle principali lingue europee, entrando in contatto e corrispondenza con varie personalit\u00e0 del nascente mondo cooperativo, fra cui il tedesco Franz Hermann Schulze-Delitzsch e gli inglesi Edward Wansittart-Neale e George Jacob Holyoake. Nel 1855 spos\u00f2 Laura Levy, figlia del mineralogista e matematico francese Armand Levy e dell'inglese Harriet Druvelt, legandosi ancor pi\u00f9 strettamente all'ambiente parigino.\nUn primo barlume di idea cooperativa il Vigan\u00f2 gi\u00e0 lo aveva espresso fin dal 1837 nella sua proposta di \"Restaurazione del teatro italiano\". Tuttavia, a parte le giovanili aspirazioni utopiche, manifestate soprattutto nel pi\u00f9 originale dei suoi numerosi romanzi ossia \"Battello sottomarino. Romanzo bizzarro\" del 1839 (di recente riedito in forma anastatica), fu soltanto con la seconda edizione accresciuta de \"L'operaio agricoltore, manifatturiere e merciajuolo che arriva alla cooperazione\", datato 1868 e in anni successivi tradotto anche in francese e in armeno, che il Vigan\u00f2 super\u00f2 definitivamente il tradizionale atteggiamento filantropico della proposta mutualistica, presente nella prima versione di questo libro edita del 1851, cominciando ad abbozzare il moderno progetto cooperativo, sulla scia della concreta esperienza inglese dei Probi pionieri di Rochdale di cui era venuto a conoscenza. Nel frattempo, aveva pubblicato nel 1863 anche un suo approfondito studio su \"Le Banche popolari\", gi\u00e0 peraltro presentato nel 1857e 1861 al duplice concorso dell'Istituto di Francia e che poi in francese avr\u00e0 una propria ampliata edizione. In un quadro successivo, per il Vigan\u00f2 queste banche saranno infine destinate a integrarsi in rete con la cooperazione di consumo tipo Rochdale: caratterizzata quest'ultima dall'acquisto dei prodotti di consumo, ma non per rivenderli all'incirca al prezzo di costo, come nei precedenti esercizi mutualistici di previdenza, bens\u00ec ad un equo prezzo di mercato che, detratti i puri costi di acquisto e di gestione, grazie al margine di guadagno avrebbe poi consentito di costituire quell'accumulazione primaria da depositarsi presso un'istituzione di credito popolare, creando cos\u00ec il fondo comune cui sarebbe stato possibile attingere al prestito per finanziare ulteriori iniziative di carattere cooperativo. Parte da qui l'originale elaborazione, da parte del Vigan\u00f2, della formula della cooperazione evolutiva integrale che, principiando dalla cooperazione di consumo tipo Rochdale e con l'ausilio del credito cooperativo, avrebbe dovuto estendere gradualmente la forma cooperativa a tutti i rapporti socio-economici, fino a giungere al municipio cooperativo. Teoria che verr\u00e0 espressa compiutamente ne \"La fratellanza umana ossia le Societ\u00e0 di mutuo ajuto, cooperazione e partecipazione ed i municipi cooperativi\" del 1873 e che nel 1880 avr\u00e0 a Parigi anche un'edizione francese, per i tipi della Libreria Guillaumin &amp; C., grazie all'interessamento diretto e alla traduzione della moglie del noto uomo politico Jules Favre: teoria che presenta una singolare corrispondenza con il programma di un cooperativismo destinato ad integrare tutta l'economia fino alla repubblica cooperativa, successivamente elaborato dal francese Charles Gide nei suoi \"Principes d'\u00e8conomie politique\" del 1883.\nTuttavia il Vigan\u00f2 non si limit\u00f2 a teorizzare in tema di cooperazione, bens\u00ec seppe attivarsi, per la verit\u00e0 con alterne fortune, per la realizzazione di questo suo sogno cooperativo.\nNel 1865, svolse un ruolo di pioniere nel movimento cooperativo italiano, promuovendo a Como, fra gli operai setaioli e a partire da una preesistente societ\u00e0 di previdenza, la costituzione della prima cooperativa di consumo tipo Rochdale e poi, nel corso degli anni, mai dismise di attivarsi dovunque per promozione di svariate tipologie di cooperative ed istituti di credito cooperativi, spesso anche sollecitato a intervenire dagli interessati. \nNel 1874 fu promotore della Banca Popolare Briantea di Merate che, nei suoi primi anni, grazie alla sua significativa attivit\u00e0 promozionale sul territorio, parve sintetizzare la praticabilit\u00e0 delle teorie precedentemente enunciate dal Vigan\u00f2, rappresentando in proposito, proprio nella sua terra d'origine, un caso esemplare. Gi\u00e0 nel 1873, in occasione di un soggiorno estivo a Meina, forse ospite dell'amico Correnti, egli aveva promosso anche a Intra la costituzione di una locale banca popolare. Negli ultimi mesi del 1875, ottenuto per motivi di salute un anno di aspettativa, trasferendosi con la famiglia a Cannes, trovava col\u00e0 modo di fondare la \"Banque Populaire de Cannes &amp; ses environse\" e poi nel 1878, a Parigi in occasione dell'Esposizione internazionale, grazie ad alcune conferenze riusciva, in Saint-Germain en Laye, a promuovere una sottoscrizione per la creazione di una banca popolare. Il Vigan\u00f2, oltre a partecipare a tutti i convegni internazionali cooperativi e a non lesinare interventi personali, provvedendo anche all'invio di proprie pubblicazioni a chi gli si rivolgesse con finalit\u00e0 pratiche, soprattutto, a partire dai primi anni '70, si impegn\u00f2 personalmente a creare in Italia una rete cooperativa, pubblicando e distribuendo, a proprie spese, sia pure con periodicit\u00e0 assai variabile, un opuscolo sullo stato annuale della cooperazione italiana e internazionale, nel contempo sollecitando aggiornamenti da parte dei municipi cui veniva capillarmente inviata tale corrispondenza. Un gravoso Impegno che peraltro gli fu ampiamente riconosciuto allorquando, in occasione del primo congresso dei cooperatori italiani per cui tanto egli s'era prodigato, nell'ottobre 1886, a Milano, fu infine costituita per acclamazione la auspicata Federazione delle Societ\u00e0 Cooperative Italiane, che diventer\u00e0 poi la Legacoop, del cui comitato fu eletto come primo presidente. \nCos\u00ec come, a naturale corollario dell'impegno cooperativo per una societ\u00e0 nazionale e sovranazionale pienamente solidale, nonch\u00e9 in coerenza con la sua proposta di trasformare l'organizzazione militare in esercito cooperativo da impegnarsi in progetti sociali, il Vigan\u00f2 fu anche eletto primo presidente dell'Unione Lombarda della Societ\u00e0 Internazionale per la Pace e l'Arbitrato. Presidenza che resse dal 1887, data di costituzione di quest'ente per cui pure s'era tanto prodigato, fino alla morte che gli sopraggiunse nel 1891, nella sua residenza di Milano, a seguito di un improvviso malore: lasciandogli l'unico espresso rammarico di astensionismo involontario, come ebbe a riferirne l'amico deputato avv. Angelo Mazzoleni, poich\u00e9 proprio allora cadevano le elezioni. Seguirono funerali imponenti e commossi necrologi sulla stampa italiana ed estera, di cui ebbe a riferire il giornale del radicalismo milanese Il Secolo. \nScrittore prolifico, si era cimentato anche nel campo del romanzo storico-sociale di soggetto lombardo (\"Il brigante di Marengo, o sia Mayno della Spinetta\", 1845 \"con successive ben tre riedizioni\"; \"Val d'Intelvi\" e Valsassina, 1852, \"Il contrabbandiere di Olginate\", 1861 e altri), nel filone filantropico-moralistico (\"L'operajo agricoltore, manifatturiere e merciajuolo\", 1851) e nel genere fantastico-avventuroso (\"Viaggio nell'universo\", 1838; \"Battello sotto marino\", 1839) divenendo uno dei precursori ottocenteschi della fantascienza italiana.\nLa citt\u00e0 di Milano e la citt\u00e0 di Como gli hanno dedicato una via, il comune nativo di Merate gli ha dedicato una via e un istituto scolastico superiore. Un busto-ritratto in marmo di Francesco Vigan\u00f2, realizzato dall'amico scultore Giovanni Spertini sulla base di un calco effettuato sul volto del defunto, per cura del Comitato della Societ\u00e0 della Pace fu nel 1893 collocato nel Cimitero Monumentale di Milano, Portici superiori, Pilastro 71 ponente. Una lapide commemorativa, con medaglione-ritratto in bronzo realizzato dallo scultore Giovanni Avogadri, in occasione delle \"solenni onoranze\" del giugno 1925 era stato posizionato a Milano in Via Montenapoleone al n.10, dove il Vigan\u00f2 aveva abitato dal 1841 fino alla morte: ma, in seguito alla demolizione del vecchio stabile, anzich\u00e9 essere riposizionata in loco, tale lapide fu spostata all'interno dell'Istituto C. Cattaneo, \"erede\" della Regia Scuola tecnica al Cappuccio."}
{"id": "3378549", "revid": "767487", "url": "https://it.wikipedia.org/wiki?curid=3378549", "title": "Lloyd Sam", "text": ""}
{"id": "3378555", "revid": "599013", "url": "https://it.wikipedia.org/wiki?curid=3378555", "title": "Jonathan Howson", "text": ""}
{"id": "3378565", "revid": "599013", "url": "https://it.wikipedia.org/wiki?curid=3378565", "title": "Leigh Bromby", "text": ""}
{"id": "3378573", "revid": "767487", "url": "https://it.wikipedia.org/wiki?curid=3378573", "title": "Nacional de Clubes 1998", "text": "Il Nacional de Clubes 1998, sesta edizione del campionato argentino per club di rugby 15, \u00e8 stato vinto per la prima volta a pari merito dal Club San Cirano e dal Club San Luis."}
{"id": "3378575", "revid": "928766", "url": "https://it.wikipedia.org/wiki?curid=3378575", "title": "Sam Lowes", "text": "Vincitore del campionato mondiale Supersport nel 2013. Anche suo fratello gemello, Alex Lowes, corre come pilota professionista.\nCarriera.\nDopo aver concluso in 20\u00aa posizione con 17 punti il campionato europeo Superstock 600 nel 2008 alla guida di una Honda CBR600RR, partecipa al mondiale Supersport nel 2009, correndo gli ultimi cinque Gran Premi sulla Honda CBR600RR del team Echo CRS Grand Prix, con compagno di squadra Michael Laverty, senza ottenere punti.\nNel 2010 corre il Gran Premio di Silverstone in qualit\u00e0 di wild card a bordo di una Honda CBR600RR, ottenendo 6 punti. Nel 2011 corre la Honda CBR600RR del team Parkalgar, con compagno di squadra Miguel Praia, ottenendo tre secondi posti (Aragona, Imola e Magny-Cours) e tre terzi posti a Phillip Island, Misano Adriatico e N\u00fcrburgring. Durante la gara di Assen \u00e8 protagonista di un terribile high side che gli causa un trauma cranico e la frattura di una clavicola.\nNel 2012 passa al team Bogdanka PTR Honda; il compagno di squadra \u00e8 Mathew Scholtz. Ottiene pole position e secondo posto a Imola e Monza e un'altra pole position ad Assen. Ottiene la sua prima vittoria a Donington, ripetendosi in Aragona. Ottiene un'altra pole position a Misano Adriatico. Giunge secondo a Silverstone e Magny-Cours. Finisce al 3\u00ba posto con 172 punti. Nel 2013 passa al team Yakhnich Motorsports equipaggiato da una Yamaha YZF R6. I risultati in campionato lo vedono vincitore in 6 gare, giungendo secondo nelle prove restanti, ad eccezione del GP di Aragon, unico ritiro stagionale di Lowes. Tale ruolino gli consente di vincere il titolo iridato con 250 punti.\nNel 2014 passa nella classe Moto2 del motomondiale, alla guida di una Speed Up SF14. Ottiene come miglior risultato un quinto posto in Australia e termina la stagione al 13\u00ba posto con 67 punti. Nel 2015 ottiene la sua prima vittoria nel motomondiale al Gran Premio delle Americhe, un secondo posto in Australia, tre terzi posti (Argentina, Olanda e Aragona) e tre pole position (Qatar, Italia e Gran Bretagna). Chiude la stagione al quarto posto in classifica con 186 punti.\nNel 2016 passa al team Federal Oil Gresini alla guida di una Kalex Moto2. Ottiene due secondi posti (Argentina e Americhe) e una pole position in Argentina. Con il secondo posto in Argentina diventa il leader del campionato con 47 punti. Rafforza la leadership a Jerez conquistando la pole e la vittoria. In Italia giunge terzo dopo essere partito dalla pole position. Giunge terzo in Repubblica Ceca. Ottiene la pole position in Gran Bretagna. In Aragona vince dopo essere partito dalla pole position. Conclude la stagione al 5\u00ba posto con 175 punti.\nNel 2017 passa in MotoGP guidando l'Aprilia RS-GP dell'Aprilia Racing Team Gresini; il compagno di squadra \u00e8 Aleix Espargar\u00f3. Ottiene come miglior risultato un tredicesimo posto in Giappone e termina la stagione al 25\u00ba posto con 5 punti. Nel 2018 corre in Moto2 sulla KTM del team Swiss Innovative Investors; il compagno di squadra \u00e8 Iker Lecuona. Ottiene come miglior risultato un quinto posto in Germania e termina la stagione al 16\u00ba posto con 49 punti. Nel 2019 torna a guidare la Kalex del team Gresini, come nella stagione 2016. Ottiene come miglior risultato due quinti posti (San Marino e Aragona) e chiude la stagione al 16\u00ba posto con 66 punti.\nNel 2020 corre sulla Kalex del team Marc VDS Racing, con compagno di squadra Augusto Fern\u00e1ndez. Ottiene tre vittorie (Francia, Aragona e Teruel), due secondi posti (Repubblica Ceca e Catalogna), un terzo posto nel Gran Premio dell'Emilia Romagna e tre pole position\u02d0 San Marino, dove per\u00f2 partir\u00e0 dai box per una penalit\u00e0 comminatagli a seguito di un incidente nel precedente GP di Stiria, Aragona e Teruel. Conclude la stagione al terzo posto con 196 punti. In questa stagione \u00e8 costretto a saltare il Gran Premio del Qatar a causa di un infortunio alla spalla destra rimediato in un test pre-stagionale.\nNel 2021 rimane nello stesso team. Ottiene tre vittorie (Qatar, Doha ed Emilia Romagna), due terzi posti (Spagna e Algarve) e sei pole position (Qatar, Doha, Portogallo, Austria, Aragona ed Emilia Romagna) e chiude la stagione al quarto posto con 190 punti."}
{"id": "3378581", "revid": "729019", "url": "https://it.wikipedia.org/wiki?curid=3378581", "title": "Verbum Domini", "text": "Verbum Domini (titolo in lingua italiana: La Parola del Signore.) \u00e8 la seconda esortazione apostolica di papa Benedetto XVI, promulgata il 30 settembre 2010, memoria di San Girolamo ed \u00e8 del tipo \"post-sinodale\".\nTale documento pontificio vuole proclamare le riflessioni maturate durante il sinodo dei Vescovi tenutosi nella Citt\u00e0 del Vaticano nel 2008. Sinodo che aveva come tema \"La parola di Dio nella vita e nella missione della Chiesa\". Attraverso tale documento pontificio, il Papa esorta ad una nuova riscoperta della parola di Dio nella missione della Chiesa.\nCollegamenti esterni.\nTesto integrale sul sito della Santa Sede."}
{"id": "3378583", "revid": "599013", "url": "https://it.wikipedia.org/wiki?curid=3378583", "title": "Matt Oakley", "text": "Statistiche.\nPresenze e reti nei club.\n\"Statistiche aggiornate al 14 marzo 2017.\""}
{"id": "3378590", "revid": "1632387", "url": "https://it.wikipedia.org/wiki?curid=3378590", "title": "Insision", "text": "Gli Insision sono una band brutal death metal svedese formatasi a Stoccolma nel 1997.\nStoria.\nGli Insision si formarono a Stoccolma nel 1997. Fin dai primi passi il loro suono si contraddistinse per una brutalit\u00e0 non tipica dei gruppi svedesi, ma con un estremismo sonoro e tecnico pi\u00f9 tipico delle band statunitensi. Il loro primo demo, intitolato \"Meant to Suffer\" stabili fin da subito la loro presa di distanza dalle forme pi\u00f9 popolari e melodiche del death metal tipiche della Svezia di quel periodo, generando interesse verso la Heathendoom Music, che produsse il loro primo EP dal titolo \"The Dead Live On\".\nDopo un radicale cambio di formazione avvenuto nel 2000, gli Insision attirarono l'attenzione della Earache Records. Il loro primo album venne pubblicato nel 2002 dalla svedese MNW Records group per il mercato nazionale e dalla Earache Records per quello estero. L'album, che si intitolava \"Beneath the Folds of Flesh\" ottenne un ottimo riscontro di critica, incassando anche il favore di band come Suffocation e The Haunted.\nIl loro secondo album usc\u00ec qualche anno dopo, nel 2005 con il titolo \"Revealed and Worshipped\", confermando l'attitudine al suono statunitense con contaminazioni thrash/death svedese e di grindcore in stile Nasum/Rotten Sound. Il tour che segu\u00ec li vide intraprendere alcune date in Tailandia, divenendo cos\u00ec la prima band di death metal occidentale a esibirsi in quel paese.\nNel 2007 gli \"Insision\" passano alla Dental Records per produrre il loro terzo album, \"Ikon\", sempre incentrato su tematiche anti-cirstiane e suonato con notevole capacit\u00e0 tecnica. Il disco per\u00f2, pur mantenendo il rapporto saldo con il pubblico di affezionati, delude la critica che lo considera spesso troppo standardizzato nelle sonorit\u00e0 e nella scrittura delle canzoni. Nell'agosto del 2008 si esibiscono al Party.San Metal Open Air.\nNel 2011 la band passa alla Sevared Records per la quale registrano e pubblicano gli album \"End of All\" (2011) e \"Terminal Reckoning\" (2015). Nel 2013 intraprendono una serie di concerti in Irlanda e Regno Unito."}
{"id": "3378591", "revid": "278015", "url": "https://it.wikipedia.org/wiki?curid=3378591", "title": "Palazzo Torlonia", "text": ""}
{"id": "3378592", "revid": "261173", "url": "https://it.wikipedia.org/wiki?curid=3378592", "title": "Giuseppe Vigoni", "text": "Biografia.\nNasce quartogenito dei cinque figli del nobile milanese Ignazio Vigoni e Luigia Vitali, gi\u00e0 moglie senza figli di Giulio Mylius, unico figlio del ricchissimo industriale serico, banchiere e filantropo Enrico Mylius, prematuramente morto trentenne nel 1830. \u00c8 fratello minore del politico Giulio Vigoni.\nDopo essersi laureato in Ingegneria presso l\u2019Universit\u00e0 di Bologna, si dedica all'attivit\u00e0 di esploratore e diviene esperto di questioni coloniali. Compie numerosi viaggi in Asia ed America ma riserva il suo maggiore interesse all'Africa. Si unisce a diverse esplorazioni, la pi\u00f9 importante delle quali in Abissinia, da Massaua al Lago Tana, di cui pubblicher\u00e0 un resoconto nel 1881 col titolo \"\".\nPresidente della Societ\u00e0 di Esplorazioni Commerciali di Milano, ricopre ruoli politici di primo piano: dopo essere stato consigliere e assessore all\u2019edilizia, nel settembre 1892 diviene sindaco di Milano, carica da cui si dimetter\u00e0 due anni dopo ma che riassumer\u00e0 dal 1895 al 1899. Nel 1900 \u00e8 nominato senatore del regno.\nDei suoi viaggi raccoglie numerosi appunti e una collezione di cimeli, purtroppo in gran parte distrutti durante la seconda guerra mondiale.\nSposa nel 1904 Catulla Mylius (1875-1973), discendente da Johann Jacob Mylius, fratello maggiore e socio dell'imprenditore serico Enrico Mylius. Le famiglie Mylius e Vigoni erano gi\u00e0 proprietarie di Villa Mylius, poi Villa Vigoni, a Loveno, frazione di Menaggio, sopra il Lago di Como. \nPippo Vigoni e la moglie, cos\u00ec come il figlio unico Ignazio (1905-1983), rimasto senza eredi, riposano nel cimitero locale."}
{"id": "3378594", "revid": "307923", "url": "https://it.wikipedia.org/wiki?curid=3378594", "title": "Episodi di Incinta per caso", "text": "La prima ed unica stagione di \"Incinta per caso\" \u00e8 stata trasmessa negli Stati Uniti d'America sul canale CBS dal 21 settembre 2009 al 21 aprile 2010.\nIn Italia viene trasmessa dal 9 marzo al 6 luglio 2011 su Fox Life e in chiaro su Rai 2 dal 21 agosto 2012."}
{"id": "3378597", "revid": "1543377", "url": "https://it.wikipedia.org/wiki?curid=3378597", "title": "Elio Battaglia", "text": "Biografia.\nBattaglia studi\u00f2 con Iris Adami Corradetti ed Erik Werba, prima di diplomarsi in canto al Conservatorio Benedetto Marcello di Venezia. Ottenne poi un dottorato in Lieder e Oratorio alla Universit\u00e4t f\u00fcr Musik und darstellende Kunst Wien di Vienna.\n\u00c8 stato il primo cantante italiano a dedicarsi con regolarit\u00e0 e a livello internazionale al concertismo liederistico, con Liederabend in tutto il mondo e molte registrazioni radiofoniche. \u00c8 stato il primo cantante italiano a incidere LP di Lieder: \"Il Lied tedesco da Bach a Strauss\" e \"Lieder di Ferruccio Busoni\" con Erik Werba al pianoforte (Fonit Cetra). Il suo repertorio comprende \"Ode to Napoleon\" e \"A survivor from Warsaw\" di Arnold Schoenberg. \nBattaglia \u00e8 famoso come insegnante di canto, opera, oratorio e Lied, primo cantante italiano specializzato in questo genere di canto prettamente tedesco. Nel 2004 ha tenuto master class alla Music Academy of the West a Santa Barbara, ospite di Marilyn Horne. Per lungo tempo ha tenuto corsi di perfezionamento in Europa presso l\"'Accademia Musicale Pescarese\" dal 1984 ed il Mozarteum si Salisburgo dal 1993. Dal 1967 al 1997 ha insegnato canto al Conservatorio di Torino.\nHa tenuto corsi in diverse universit\u00e0, conservatori e scuole di musica in tutto il mondo, compresi gli Stati Uniti, l'ex URSS, la Cina, il Giappone, la Corea e in molti paesi europei. In Italia ha insegnato, oltre che a Torino per trent'anni, a Siena all'Accademia Chigiana, al Teatro Regio di Parma, all'Universit\u00e0 La Sapienza di Roma, a Tolentino, a Napoli, a Catania, a Milano, ecc. Viene spesso invitato, come giudice, in concorsi internazionali di canto come l\"'Hugo Wolf International Lied Competition\" di Vienna e in altri concorsi in Austria e a Stoccarda in Germania. Nel 2005 \u00e8 stato presidente di giuria al concorso di canto \"Renata Tebaldi\" di San Marino.\nHa scritto numerosi articoli sulla tecnica vocale, su Maria Callas, sul Lied tedesco. Ha curato una nuova edizione del trattato di canto di Nicola Vaccai, tradotto anche in tedesco, inglese e coreano. Ha curato anche un'Antologia di Lieder tedeschi e l'edizione critica delle Canzoni di Vincenzo Bellini. \u00c8 del 2011 la pubblicazione de \"L'arte del vocalizzo\". Ha inoltre effettuato in Italia e Germania diverse serie di trasmissioni radiofoniche dedicate a Maria Callas e al baritono tedesco Dietrich Fischer-Dieskau.\nBattaglia \u00e8 considerato uno dei principali insegnanti di canto a livello mondiale. Il giornalista e critico musicale Massimo Mila (firma di punta de La Stampa e l'Unit\u00e0) scrisse del M\u00b0 Battaglia: \u201c\u2026quella scuola di canto di Elio Battaglia che con il suo insegnamento appassionato e nutrito di assidua frequentazione in loco, ha quasi trasformato il Conservatorio di Torino in una succursale di quello di Vienna\u201d.\nA seguito della fama di cui gode la scuola di Battaglia, nel 1991-1992 l'apertura della stagione lirica del Teatro Regio di Torino, venne affidata ad una compagnia di canto costituita da allievi di Battaglia per la messa in scena dell'opera \u201cHansel e Gretel\u201d di Engelbert Humperdinck.. \nNel 1987 venne premiato con la \"Hugo Wolf Medail\" dalla \"International Hugo Wolf Society\" di Vienna per i suoi meriti artistici.\nHa fondato la Scuola Superiore per cantanti e pianisti \"Hugo Wolf\", con sede prima a Mantova e poi ad Acquasparta, che ha presieduto annualmente dal 1973 al 2005, trasferendola poi a Torino dal 2007 al 2008."}
{"id": "3378598", "revid": "729019", "url": "https://it.wikipedia.org/wiki?curid=3378598", "title": "Tour della Nazionale di rugby a 15 dell'Argentina 1997", "text": "Nel 1997 la nazionale argentina di rugby si rec\u00f2 in tour in Nuova Zelanda.\nUn tour disastroso con una sconfitta record per 8-93 contro gli All Blacks.\nRisultati.\nI \"Pumas\" vengono letteralmente sommersi dagli All Blacks con 14 mete e 93 punti al passivo, un record negativo."}
{"id": "3378599", "revid": "1705737", "url": "https://it.wikipedia.org/wiki?curid=3378599", "title": "Monti dei Giganti", "text": "I Monti dei Giganti (in ceco \"Krkono\u0161e\", in polacco \"Karkonosze\", in tedesco \"Riesengebirge\") sono le pi\u00f9 alte montagne della Repubblica Ceca, cos\u00ec come della Slesia. Si estendono lungo il confine tra la Polonia e la Repubblica Ceca. La cima pi\u00f9 alta \u00e8 la \"Sn\u011b\u017eka\" (in polacco \"\u015anie\u017cka\"), che raggiunge i 1.602 m s.l.m. Fanno parte del gruppo montuoso dei Sudeti Occidentali, che sono la porzione occidentale della catena dei Sudeti.\nDescrizione.\nI monti hanno caratteristiche subalpine: ci sono circhi glaciali, laghi di montagna e i rilievi rocciosi sono ripidi e scoscesi. Vicino alla cresta, circa 7,5\u00a0km a nord-ovest rispetto al centro abitato di \u0160pindler\u016fv Ml\u00fdn, si trova, a quasi 1400\u00a0m d'altitudine, la sorgente dell'Elba. Nel 1959, la catena montuosa divenne un parco nazionale in Polonia e nel 1963 in Repubblica Ceca. \nUn'area estesa della catena montuosa \u00e8 oggi considerata Riserva della biosfera ed \u00e8 dunque tutelata dall'UNESCO. Sono molto noti i racconti e le leggende sullo spirito montano \"Krakono\u0161\" (in polacco \"Liczyrzepa\" o \"Duch G\u00f3r\"), che, secondo la tradizione, vivrebbe proprio su quelle montagne.\nEtimologia.\nIl nome tedesco \"Riesengebirge\" (Monti dei Giganti) fu diffuso per la prima volta alla fine dell'Ottocento dall'associazione omonima. Nelle fonti pi\u00f9 antiche la catena montuosa \u00e8 designata semplicemente come \"Monti\", \"Montagne nevose\" o \"Montagne Boeme\". Tuttavia esistono testimonianze ancora pi\u00f9 antiche. Sulla cartina della Slesia (1571) di Martin Hellweg, la cima pi\u00f9 elevata \u00e8 chiamata \"Montagna Gigante\". Lo stesso nome \u00e8 utilizzato nella \"Trautenauer Chronik\" di Simon H\u00fcttel (1549). Secondo Ernst von Seydlitz-Kurzbach, il nome deriverebbe dalla parola tedesca \"Riese\", che non significa soltanto \"gigante\", ma indica anche un particolare tipo di canale artificiale realizzato in legno. \nIl nome polacco \"Karkonosze\" \u00e8 un adattamento dal nome ceco \"Krkono\u0161e\", il cui significato \u00e8 ignoto.\nGeologia.\nI Monti dei Giganti si distinguono per una complessa struttura geologica. Vi si trovano infatti numerosi tipi di rocce (granito, scisto e ortogneiss) e minerali, come ad esempio il quarzo. I laghi glaciali che si trovano nella parte settentrionale della catena montuosa sono resti dell'era glaciale.\nIl granito costituisce la roccia pi\u00f9 diffusa nella catena montuosa. La sua presenza in forma ellissoidale (un tipico plutone) raggiunge, nella direzione est-ovest, una lunghezza di 66\u00a0km, e misura, nel suo punto pi\u00f9 largo, 20\u00a0km. Nel nucleo di questa massa di granito si trova il \"granito centrale\", coperto da antichi gneiss e strati di mica. Il granito \u00e8 inserito in questi strati a partire dalla tarda era carbonifera."}
{"id": "3378600", "revid": "38888009", "url": "https://it.wikipedia.org/wiki?curid=3378600", "title": "Circhi glaciali", "text": ""}
{"id": "3378606", "revid": "547034", "url": "https://it.wikipedia.org/wiki?curid=3378606", "title": "Uberto Visconti di Modrone", "text": "Biografia.\nInfanzia.\nUberto \u00e8 figlio primogenito del Duca Guido Visconti di Modrone, senatore del Regno e capo famiglia dei Visconti di Modrone e di Ida Renzi. \nMatrimonio.\nL'8 febbraio 1893, sposa a Genova, Marianna dei Marchesi Gropallo dalla quale avr\u00e0 cinque figli.\nCarriera.\nFu sindaco di Macherio, consigliere comunale di Milano e senatore del Regno dal 24 novembre 1913.\nNell'ambito di gestione degli stabilimenti di famiglia fu tra i primi industriali in Italia gi\u00e0 all'inizio del Novecento ad intraprendere solidi rapporti commerciali con il Giappone.\nMorte.\nMor\u00ec a Sanremo nel 1923. La sua tomba si trova nel mausoleo Visconti di Modrone a Cassago Brianza."}
{"id": "3378616", "revid": "125088975", "url": "https://it.wikipedia.org/wiki?curid=3378616", "title": "Fanny Hill. Memorie di una donna di piacere", "text": "Memorie di una donna di piacere (meglio conosciuto col titolo Fanny Hill) \u00e8 un romanzo erotico di John Cleland, pubblicato per la prima volta in Inghilterra nel 1748. Scritto mentre l'autore era incarcerato a Londra per un debito non saldato, viene considerato \"la prima pornografia inglese originale in prosa, e la prima pornografia a ricorrere in forma di romanzo.\" Noto come uno dei libri pi\u00f9 tormentati e banditi della letteratura, \u00e8 divenuto un sinonimo di oscenit\u00e0.\nStoria.\nIl romanzo fu pubblicato in due parti, il 21 novembre 1748 e nel febbraio 1749, rispettivamente da \"G. Fenton\", alias Fenton Griffiths, e suo fratello Ralph. In un primo momento nessuna autorit\u00e0 governativa si oppose al romanzo, e fu solo nel novembre 1749, un anno dopo l'uscita della prima parte, che Cleland e Ralph Griffiths furono arrestati con l'accusa di \"corrompere i sudditi del re\". In tribunale, Cleland rinneg\u00f2 il romanzo e la sua pubblicazione fu ufficialmente ritirata. L'opera suscit\u00f2 comunque l'attenzione del pubblico e iniziarono a circolare edizioni abusive. In particolare, sembra che l'episodio che descrive un rapporto omosessuale maschile, e che la protagonista Fanny scorge attraverso la fessura di un muro, sia stata aggiunta proprio in queste edizioni. Cleland pubblic\u00f2 un'edizione depurata del libro nel marzo 1750, ma non riusc\u00ec a portarla a termine. Alcuni studiosi, tra cui John H. Plumb, hanno ipotizzato che il ritiro del romanzo sia stato dettato in realt\u00e0 dall'edizione pirata che conteneva la scena di sodomia.\nNell'Ottocento, alcune copie del libro continuarono a essere vendute nei mercati illegali. \nNel 1963, dopo che il processo del 1960 contro l'uscita de \"L'amante di Lady Chatterley\" era fallito, Mayflower Books, con Gareth Powell e il Managing Director, pubblica finalmente una versione integrale di \"Fanny Hill\".\nLe forze dell'ordine appresero il soggetto del romanzo alcuni giorni prima della pubblicazione, dopo aver visto un affisso alla finestra del Magic Shop di Ralph Gold, a Tottenham Court Road di Londra. Un sergente si rec\u00f2 nel negozio, ne acquist\u00f2 una copia e la consegn\u00f2 al magistrato di Bow Street, Sir Robert Blundell, che ingiunse un mandato di perquisizione. Allo stesso tempo, due ufficiali della buoncostume si recarono al Mayflower Books di Vauxhall Bridge Road per controllare quante copie vi fossero in giacenza. Interrogarono l'editore, Gareth Powell, e confiscarono le uniche cinque copie trovate. La polizia fece poi ritorno nel Magic Shop e sequestr\u00f2 171 copie del libro, e nel dicembre di quell'anno Ralph Gold fu citato in giudizio nella sezione 3 della legge contro l'oscenit\u00e0. Fino a quel momento, Mayflower aveva gi\u00e0 distribuito 82.000 copie del libro, ma fu poi processato Gold al posto di Mayflower, anche se fu poi Mayflower a coprire i costi legali. Il processo ebbe luogo nel febbraio 1964. La difesa sostenne che \"Fanny Hill\" contenesse importanti cenni storici e fosse una gioiosa celebrazione del sesso non pervertito - piccante e non pornografico. L'accusa ribatt\u00e9 citando la scena della flagellazione, e cos\u00ec vinse. Mayflower non ricorse in appello. Il caso Mayflower sottoline\u00f2 la crescente divergenza tra le leggi contro l'oscenit\u00e0 e la realt\u00e0 sociale dell'Inghilterra di fine anni sessanta, e fu strumentale all'edizione censurata del libro che fu nuovamente pubblicata nel Paese negli anni settanta.\nIl libro fu pubblicato anche negli Stati Uniti, dove nel 1821 fu bandito dalla corte del Massachusetts in quello che fu il primo caso di Oscenit\u00e0 della nazione. Nel 1963, Putnam pubblic\u00f2 il romanzo col nuovo titolo \"Memorie di una donna di piacere\", che fu ugualmente proibito per offesa alla morale pubblica. L'editore fece ricorso contro il divieto. Nel 1966, la Corte Suprema degli Stati Uniti d'America stabil\u00ec nel provvedimento \"Memoirs v. Massachusetts\" che il romanzo non incontrava i canoni dello \"Standard Roth\" e che quindi non poteva essere bollato come scritto osceno.\nNel 1973, entr\u00f2 in vigore il Miller Test (criterio legale per distinguere i testi osceni da quelli leciti) e fu revocato il divieto del romanzo, dal momento che l'opera presa nella sua interezza non manca di valore letterario o artistico. Lo storico d'arte Johann Joachim Winckelmann in una lettera ne consigli\u00f2 la lettura per \"la sua raffinata sensibilit\u00e0 e le sue nobili idee\" espresse in \"un elevato stile pindarico\".\nTrama.\nIl libro si sviluppa in forma di lettere di Fanny Hill ad una donna ignota, cui Fanny giustifica le sue scelte di vita. Frances Hill, detta Fanny, \u00e8 una giovane ragazza non molto istruita che vive in un piccolo villaggio nei pressi di Liverpool. I suoi genitori muoiono poco dopo il suo quindicesimo compleanno. Esther Davis, una ragazza della sua stessa cittadina da poco trasferitasi a Londra, convince Fanny a seguirla in citt\u00e0, ma, una volta arrivate, Esther inspiegabilmente l'abbandona. Fanny spera di trovare lavoro come domestica e viene assunta dalla signora Brown, che le appare come una ricca signora. La signora Brown \u00e8 in realt\u00e0 la tenutaria di un bordello, che intende impiegare Fanny come prostituta. Un'altra ragazza che lavora al bordello, Phoebe Ayres, una notte la induce ad avere un rapporto lesbico e si accorge che Fanny \u00e8 vergine.\nLa signora Brown pianifica di vendere la verginit\u00e0 di Fanny a un uomo brutto e anziano, ma Fanny, disgustatata, respinge disperatamente le avances dell'uomo e viene salvata dall'intervento della domestica della signora Brown. A seguito di questo episodio Fanny si ammala per diversi giorni. La signora Brown decide di riprovare a vendere la verginit\u00e0 di Fanny al ricchissimo Signor B, atteso in citt\u00e0 entro qualche settimana.\nFanny spia la signora Brown mentre consuma un rapporto sessuale con un muscoloso, facoltoso, bel giovane. Mentre li spia si masturba, ma allo stesso tempo \u00e8 spaventata dalle notevoli dimensioni del pene dell'uomo. In quella stessa notte, Phoebe istruisce Fanny sul sesso, la gravidanza, il rapporto anale, e altre pratiche sessuali. Il giorno seguente, Fanny e Phoebe spiano un'altra fanciulla, Polly Phillips, mentre copula con un giovane mercante genovese muscoloso, bello e ben dotato. Subito dopo, le due ragazze si praticano una reciproca masturbazione, e Fanny si scopre a desiderare la sua prima esperienza sessuale.\nSei giorni dopo, Fanny incontra un benestante nobiluomo di diciannove anni, Charles, e i due si innamorano immediatamente. Charles aiuta la ragazza a fuggire dalla casa di piacere il giorno successivo. I due raggiungono una locanda fuori Londra, dove consumano rapporti sessuali per diversi giorni. Charles conduce poi Fanny nel suo appartamento a St. James's e la presenta alla sua padrona di casa, la signora Jones. Per molti mesi, Charles visita la fanciulla quasi quotidianamente per avere rapporti con lei. Fanny s'impegna per migliorare la propria istruzione e per diventare pi\u00f9 raffinata. Dopo otto mesi si scopre incinta, ma tre mesi dopo la notizia Charles scompare misteriosamente. La signora Jones apprende che il padre di Charles ha sequestrato il figlio e l'ha mandato nel sud dell'Oceano Pacifico a cercar fortuna. Sconvolta dalla notizia che Charles non sarebbe tornato prima di tre anni, Fanny abortisce, si ammala e viene assistita dalla signora Jones, piombando in una profonda depressione.\nLa signora Jones impone all'ormai sedicenne Fanny di lavorare per lei come prostituta e la presenta al signor H., un uomo ricco, alto, muscoloso e dal petto villoso. La fanciulla involontariamente assume un afrodisiaco e va a letto con lui. Fanny apprende cos\u00ec che il sesso pu\u00f2 anche essere fatto per piacere e non solo per amore. Il signor H. alloggia Fanny in un nuovo appartamento e inizia regalarle gioielli, vestiti e opere d'arte. Sette mesi dopo, Fanny scopre che il signor H. ha rapporti sessuali anche con la sua domestica. Sceglie cos\u00ec di sedurre Will, il servo diciannovenne dell'uomo. Will ha un pene estremamente grande: \"... non il giocattolo di un ragazzo, non l'arma di un uomo, ma un vero palo, di uno standard talmente grande che, osservandone bene le proporzioni, doveva essere quello di un giovane gigante... Insomma, s'innalzava un oggetto di terrore e delizia\". Il mese dopo, il signor H. sorprende Fanny a letto con Will e smette di mantenerla.\nFanny viene accolta dalla signora Cole, l'amante di uno degli amici del signor H., che gestisce un bordello nel quartiere di Covent Garden a Londra. Fanny incontra altre tre prostitute che vivono in quella casa:\nPoco tempo dopo, Fanny partecipa a un'orgia con le tre ragazze e quattro nobiluomini. Fanny e uno di essi iniziano a frequentarsi, ma la storia finisce con la partenza del ragazzo per l'Irlanda. La signora Cole presenta dunque a Fanny il signor Norbert, un uomo impotente, alcolizzato e dipendente dalle droghe, le cui fantasie vertono sullo stupro. Inappagata dall'impotenza del signor Norbert, Fanny ha un rapporto sessuale con un marinaio della Marina militare britannica. Ben presto il signor Norbert muore. La signora Cole presenta allora Fanny al signor Barville, un ricco e giovane masochista che ha bisogno di frustate per godere del sesso. Dopo poco tempo, Fanny ha poi una relazione con un anziano cliente che raggiunge l'eccitazione sessuale accarezzandole i capelli e sfilandole i guanti con i denti. Una volta soddisfatto l'uomo, Fanny attraversa una fase di astinenza.\nEmily e Louisa partecipano a un ballo in maschera, dove Emily incontra un giovane bisessuale che la crede un uomo. La verit\u00e0 viene a galla, e l'uomo copula con la fanciulla nella sua carrozza. Fanny \u00e8 confusa dal suo primo incontro con l'omosessualit\u00e0 maschile. Poco dopo l'accaduto, Fanny decide di intraprendere un viaggio attraverso il paese, ma \u00e8 costretta a fermarsi in una locanda e prendere in affitto una stanza perch\u00e9 la sua carrozza si rompe. Si ritrova cos\u00ec a spiare due giovani omosessuali che stanno praticando sesso anale nella camera accanto alla sua. Sconvolta, cade dallo sgabello e sviene. Sebbene i due uomini se ne siano gi\u00e0 andati, Fanny incita gli abitanti del paese a dare loro la caccia per punirli.\nAlcune settimane dopo, Fanny osserva Emily che seduce un ragazzo adolescente figlio di una donna del luogo. Il suo pene eretto, crede, \u00e8 anche pi\u00f9 grande di quello di Will. Il ragazzo, chiaramente vergine, d\u00e0 sfogo a rapporti sessuali alquanto brutali con Louisa. Louisa poi abbandona il bordello della signora Cole dopo essersi innamorata di un altro ragazzo. Emily e Fanny sono invitate da due gentiluomini in una tenuta in campagna. Insieme nuotano in un fiume e hanno rapporti per alcune ore. I genitori di Emily ritrovano la ragazza e (ignari della sua carriera di prostituta) la riaccolgono in casa.\nLa signora Cole decide di chiudere il suo bordello, e Fanny \u00e8 costretta a sopravvivere con ci\u00f2 che le rimane. Un giorno incontra un uomo di 60 anni che ne dimostra per\u00f2 quarantacinque, che si innamora di lei e la tratta come se fosse sua figlia. Muore e le lascia una piccola fortuna. Ormai diciottenne, la ragazza utilizza la sua nuova dote per rintracciare Charles. Scopre che \u00e8 scomparso da due anni e mezzo, dopo aver raggiunto l'Oceano Pacifico. Alcuni mesi dopo, Fanny, ormai avvilita, intraprende un viaggio per visitare la signora Cole (che si \u00e8 ritirata nelle vicinanze di Liverpool). Una tempesta costringe la ragazza a fermarsi in una locanda lungo la strada, dove s'imbatte per caso in Charles: \u00e8 tornato in Inghilterra ma ha fatto naufragio sulle coste irlandesi. Fanny e Charles prendono una stanza insieme e fanno pi\u00f9 volte l'amore. Fanny gli racconta la sua vita di sfrenata libidine, ma lui la perdona e le chiede di sposarla."}
{"id": "3378620", "revid": "406204", "url": "https://it.wikipedia.org/wiki?curid=3378620", "title": "Livia Giuggioli", "text": "Biografia.\nLivia Giuggioli ha studiato all'Universit\u00e0 degli Studi di Roma \"La Sapienza\", dove ha anche conseguito il dottorato di ricerca con la produzione di un documentario, \"Giuseppe Tornatore: A Dream Dreamt in Sicily\", diretto da Marc Evans.\nHa lavorato come assistente di produzione del produttore Fernando Ghia dal 1990 fino al 1995 quando, durante la lavorazione del film per la TV \"Nostromo\" in Colombia, conobbe Firth e si fidanz\u00f2 con lui.\nNel 2006 ha fondato una societ\u00e0 di produzione con l'allora marito, Colin Firth, la \"Nana Productions\", con cui ha girato il suo primo film, \"In Prison My Whole Life\", l'anno successivo. Il film indaga sulla correttezza del processo a carico dell'attivista politico Mumia Abu-Jamal poi condannato a morte per aver ucciso, nel 1981, Daniel Faulkner, poliziotto di Philadelphia.\nInsieme all'ex marito sostiene Survival International, il movimento mondiale per i diritti dei popoli indigeni e ha partecipato alla campagna lanciata nel 2012 in difesa degli Aw\u00e1, la \"trib\u00f9 pi\u00f9 minacciata del mondo\u201d.\n\u00c8 inoltre la direttrice creativa di \"Eco Age\", il primo negozio ecologico ed etico a Londra, fondato con il fratello Nicola. Per la sua attivit\u00e0 ha ricevuto il Green Award in occasione del Harper's Bazaar Women of the Year Awards 2013.\nVita privata.\nSi \u00e8 sposata nel giugno 1997 con l'attore inglese Colin Firth; la coppia ha avuto due figli: Luca, nato il 29 marzo 2001, e Matteo, nato il 9 luglio 2003. I due nel dicembre 2019 hanno annunciato la separazione."}
{"id": "3378621", "revid": "1442080", "url": "https://it.wikipedia.org/wiki?curid=3378621", "title": "Stowe Open 1979 - Singolare", "text": "Il singolare del torneo di tennis Stowe Open 1979, facente parte della categoria Grand Prix, ha avuto come vincitore Jimmy Connors che ha battuto in finale Mike Cahill 6-0, 6-1."}
{"id": "3378629", "revid": "729019", "url": "https://it.wikipedia.org/wiki?curid=3378629", "title": "Linea Sassh\u014d", "text": "La \u00e8 una linea ferroviaria nella prefettura di Hokkaid\u014d, gestita da JR Hokkaid\u014d.\nEssa attualmente collega la stazione di S\u014den, nel centro del capoluogo prefetturale Sapporo, con la stazione di Shintotsukawa, nell'omonimo borgo; fino al 1972 la ferrovia proseguiva fino ad Ishikari-Numata, sulla linea principale Rumoi.\nProprio dai nomi delle due citt\u00e0 che una volta questa linea collegava, e sono stati presi i kanji che ne compongono il nome.\nTracciato.\nLa linea si sviluppa in direzione nord-sud e, tralasciando la linea principale Hakodate da cui si origina a S\u014den, non ha interscambi diretti con nessun'altra linea ferroviaria; la stazione di Shin-Kotoni \u00e8 per\u00f2 una fermata anche della metropolitana di Sapporo.\nVi \u00e8 una grande differenza fra la parte sud e la parte nord della linea; mentre la prima attraversa la parte settentrionale della citt\u00e0 di Sapporo ed ha un carattere fortemente urbano, la parte nord \u00e8 invece una tranquilla linea di campagna che attraversa una zona senza grandi centri urbani e sulla quale, pertanto, vi \u00e8 meno traffico.\nTreni.\nSu questa linea viene effettuato soltanto servizio locale. Nella parte urbana della linea, elettrificata nel marzo 2012, il servizio \u00e8 piuttosto frequente, mentre la frazione rurale \u00e8 percorsa da pochi treni al giorno.\nStazioni.\nLe stazioni da Ishikari-Kanazawa a Shintotsukawa non sono numerate."}
{"id": "3378630", "revid": "767487", "url": "https://it.wikipedia.org/wiki?curid=3378630", "title": "Edipeon", "text": "Edipeon \u00e8 un film del 1970, diretto da Lorenzo Artale.\nTrama.\nGianni, afflitto dal complesso di Edipo, fatica ad avere una normale vita sentimentale e sessuale. Poi finalmente si innamora e decide di sposarsi, anche se la prescelta lavora in una casa d'appuntamenti. Ma la mogliettina non tarda a riprendere la sua esistenza dissoluta; Gianni, sconvolto, compie una strage, e si suicida.\nProduzione.\nIl film \u00e8 stato prodotto dalla Arse.\nDistribuzione.\nLa pellicola in Italia \u00e8 stata distribuita dalla Italcid, dove \u00e8 stata censurata ai minori di 18 anni con il n\u00b0 56026 il 25 maggio 1970."}
{"id": "3378631", "revid": "114370480", "url": "https://it.wikipedia.org/wiki?curid=3378631", "title": "La favolosa avventura di Sharpay", "text": "La favolosa avventura di Sharpay \"(Sharpay's Fabulous Adventure)\" \u00e8 un film per la televisione spin-off di \"High School Musical\". Il film vede protagonista Sharpay Evans, interpretata da Ashley Tisdale che parte per uno show a Broadway. In Italia \u00e8 stato inizialmente distribuito con il titolo originale, salvo poi assumere l'attuale denominazione a seguito del rilascio del film sulla piattaforma Disney+.\nTrama.\nSharpay Evans (Ashley Tisdale) esegue un numero di ballo al Lava Springs Country Club (\"Gonna Shine\"). Qui incontra un famoso produttore Jerry Taylor (Pat Mastroianni), che offre al suo cane Boi la possibilit\u00e0 di diventare una star nel suo ultimo spettacolo a Broadway. Sharpay convince pi\u00f9 tardi il padre a farla trasferire a New York City per conto suo. Egli accetta titubante, ma ad una condizione: se il piano le si ritorce contro, Sharpay sar\u00e0 costretta a tornare dai suoi genitori.\nA New York, Sharpay viene cacciata fuori dal suo attico, perch\u00e9 non accettano cani. Mentre \u00e8 in cerca di una soluzione, incontra Peyton (Austin Butler) che le offre un monolocale. Sharpay accetta anche se disgustata. Sharpay, Peyton e Boi vanno a fare shopping per dare al suo appartamento una nuova veste.\nMentre Peyton vede Sharpay in difficolt\u00e0, lui la porta in scena al Radio City Music Hall, che la fa sentire molto meglio. Qui incontra Neal Roberts e Samms Gill, i produttori dello show di Jerry. Quando scopre che vogliono solo Boi, lei si candida, ma solo per essere presi con un pareggio molto competitivo con Roger Elliston (Bradley Steven Perry). Minuti pi\u00f9 tardi, Sharpay incontra Amber Lee Adams, la star dello show. Lasciando il teatro, Sharpay viene minacciata da Roger che se lei non se ne va, ci saranno gravi conseguenze.\nPi\u00f9 avanti nel film, Boi e la Contessa (cucciolo femminile di Roger) fuggono insieme. Sharpay e il team di Roger sono pronti a tutto per cercarli. Fortunatamente, Peyton li trova scavando attraverso un cestino.\nInconsapevolmente, Sharpay \u00e8 una cameriera di Amber Lee e d\u00e0 risposte a ogni suo bisogno. Sharpay scopre pi\u00f9 tardi che Amber Lee non \u00e8 tutto ci\u00f2 che lei finge di essere. Quindi lei e Roger inventano un piano per farla licenziare dallo show. Per colpa dei suoi piani Sharpay e Amber Lee vengono cacciati dal teatro, ma Roger, che nel frattempo \u00e8 diventato amico di Sharpay, le dice che se lei andava via, doveva portarsi anche lui, ma lei risponde che non pu\u00f2 e che ha vinto, e allora il ragazzino l'abbraccia e la guarda andare via con aria triste. Peyton mostra alcuni filmati ai produttori per far capire che Sharpay pu\u00f2 essere la ragazza nello spettacolo. Prendendolo in parola, Sharpay ottiene il ruolo principale in \"A Girl's Best Friend\".\nSharpay accetta l'offerta solo se Boi e la Contessa dividono il ruolo di Shelby. Sharpay e Peyton si fidanzano e lei realizza finalmente il sogno di esibirsi a Broadway (\"The Rest Of My Life\").\nColonna sonora.\nIl 22 maggio 2010, Tisdale ha confermato che era in programma la registrazione delle canzoni per il film, riportando anche quattro brani originali presenti nel film. La colonna sonora \u00e8 stata poi pubblicata con il titolo omonimo \"Sharpay's Fabulous Adventure\". La scrittrice musicale scrittore Amy Powers ha dichiarato sul suo sito ufficiale che Tisdale aveva registrato le canzoni \"My Boy and Me\" (Matteo Tishler/Amy Powers) e \"The rest of my life\" (Matteo Tishler/Amy Powers) per il film. In un comunicato stampa di Disney Channel, \"I'm Gonna Shine\" (Randy Petersen/Kevin Quinn) e \"New York Best Kept Secret\" (David Lawrence/Faye Greenberg) vengono confermati come gli altri due brani originali nel film.\nProduzione.\nAshley Tisdale \u00e8 la produttrice esecutiva del film, insieme a Bill Borden e Barry Rosenbush che avevano gi\u00e0 prodotto i primi tre film di High School Musical. Nel fare l'annuncio, Gary Marsh, presidente di Disney Channels Worldwide, ha dichiarato: Con \"Sharpay\"', Ashley Tisdale ha portato ad uno dei pi\u00f9 memorabili personaggi comici che abbiamo visto in questi anni. Questo film cattura il capitolo assolutamente perfetto successivo. L'ex attrice di \"High School Musical\", Vanessa Hudgens ha espresso il suo interesse a comparire in un cameo nel film. Il 21 maggio 2010, tuttavia, Ashley ha rivelato a MTV che la Hudgens non sarebbe apparsa nel film perch\u00e9 \u00e8 \"troppo occupata a promuovere i film e roba del genere\", ma ha annunciato che ci sarebbe stato un ospite speciale.\nL'8 giugno, \u00e8 stato annunciato il coinvolgimento di Austin Butler nelle riprese, cos\u00ec come quello di Bradley Steven Perry.\nLe riprese sono iniziate il 25 maggio 2010, a Toronto, in Canada, e finite il 6 luglio.\nIl trailer \u00e8 stato pubblicato nel novembre 2010, e da allora \u00e8 stato mostrato su Disney Channel. A marzo del 2014 il film ha un box office totale di pi\u00f9 di 90 milioni di dollari.\nDistribuzione.\nIl film \u00e8 uscito negli Stati Uniti il 19 aprile 2011, direttamente in home video, mentre in Italia il 28 settembre 2011. \nIl film negli Stati Uniti ha venduto nella prima settimana di uscita 234.000 copie incassando 4,1 milioni di dollari, dopo quattro settimane pi\u00f9 di 400.000 copie vendute cos\u00ec incassando pi\u00f9 di 7 milioni di dollari.\u00c8 stato trasmesso negli Stati Uniti su Disney Channel il 22 maggio 2011, mentre in Italia su Disney Channel il 24 settembre 2011 alle ore 14:00."}
{"id": "3378638", "revid": "1442080", "url": "https://it.wikipedia.org/wiki?curid=3378638", "title": "Lafayette Open 1979 - Singolare", "text": "Il singolare del torneo di tennis Lafayette Open 1979, facente parte della categoria Grand Prix, ha avuto come vincitore Marty Riessen che ha battuto in finale Pat Du Pr\u00e9 6-4, 5-7, 6-2."}
{"id": "3378639", "revid": "767487", "url": "https://it.wikipedia.org/wiki?curid=3378639", "title": "La guerra sul fronte Est", "text": "La guerra sul fronte Est \u00e8 un film del 1970, diretto da Tanio Boccia.\nTrama.\nDue soldati, in viaggio per una licenza, si salvano miracolosamente da un attacco del nemico (siamo sul fronte greco) e si uniscono ad un gruppo di bersaglieri allo sbando. Decimati da un'ulteriore azione bellica, i pochi superstiti si rifugiano in una miniera. A causa della malattia di un compagno, uno di loro si offre di raggiungere il pi\u00f9 vicino paese per procurargli le medicine. La ragazza greca che lo aiuta nell'impresa \u00e8 uccisa dai soldati greci. Il giovane torna tra i suoi e tutti si avviano verso le linee italiane ma moriranno in un'imboscata"}
{"id": "3378643", "revid": "125342606", "url": "https://it.wikipedia.org/wiki?curid=3378643", "title": "Aldo Colombo", "text": "Carriera.\nAldo Colombo fu un giocatore della . Milit\u00f2 nella squadra riserve del club \"bianconero\" dal 1902 al 1908, vincendo la Seconda Categoria nel 1905.\nEsord\u00ec in prima squadra il 10 gennaio 1909 contro il , partita persa per 1-0, mentre il suo ultimo incontro fu -Juventus del 19 novembre 1911 terminato con la vittoria \"bianconera\" per 4-1. Nelle sue quattro stagioni alla \"Juve\" collezion\u00f2 13 presenze senza segnare."}
{"id": "3378644", "revid": "729019", "url": "https://it.wikipedia.org/wiki?curid=3378644", "title": "BMW Malaysian Open 2011", "text": "Il BMW Malaysian Open 2011 \u00e8 stato un torneo femminile di tennis giocato sul cemento outdoor. \u00c8 stata la 2\u00aa edizione del torneo, che fa parte della categoria International nell'ambito del WTA Tour 2011. Si \u00e8 giocato al Bukit Kiara Equestrian &amp; Country Resort di Kuala Lumpur in Malaysia, dal 28 febbraio al 6 marzo 2011.\nPartecipanti.\nAltre partecipanti.\nLe seguenti giocatrici hanno ricevuto una wild-card per il tabellone principale:\nLe seguenti giocatrici sono entrati nel tabellone principale passando dalle qualificazioni:\nCampionesse.\nSingolare.\n Jelena Doki\u0107 ha sconfitto Lucie \u0160af\u00e1\u0159ov\u00e1, 2\u20136, 7\u20136(9), 6\u20134.\nDoppio.\n Dinara Safina / Galina Voskoboeva hanno battuto in finale Noppawan Lertcheewakarn / Jessica Moore, 7\u20135, 2\u20136, [10\u20135]."}
{"id": "3378645", "revid": "363629", "url": "https://it.wikipedia.org/wiki?curid=3378645", "title": "Strale (cacciatorpediniere 1901)", "text": "Lo Strale \u00e8 stato un cacciatorpediniere della Regia Marina.\nStoria.\nInsieme alle unit\u00e0 gemelle, lo \"Strale\" form\u00f2 il primo gruppo di cacciatorpediniere costruiti per la Regia Marina: progettati dai cantieri Schicau, si rivelarono unit\u00e0 con buone caratteristiche marine, robuste, veloci ed affidabili, anche se afflitte da seri problemi di tenuta del mare.\nLa nave partecip\u00f2 alla guerra italo-turca, nella quale non prese parte ad azioni di rilievo.\nAll'inizio della prima guerra mondiale l'unit\u00e0, inquadrata nella VI Squadriglia Cacciatorpediniere (\"Euro\", \"Dardo\", \"Lampo\", \"Ostro\"), aveva base a Tobruk, insieme al gemello \"Euro\". Comandante della nave era il capitano di corvetta Marsilia. Essendo ormai un'unit\u00e0 anziana ed obsoleta, ebbe impiego piuttosto scarso, come del resto le navi gemelle: il suo principale utilizzo fu il servizio di scorta.\nTra il 1915 ed il 1918 lo \"Strale\" venne modificato ed imbarc\u00f2 attrezzature per posare 12 mine, per lanciare bombe di profondit\u00e0 e per rimorchiare torpedini antisommergibile. La nave sub\u00ec inoltre la sopraelevazione della plancia.\nL'11 luglio 1915 lo \"Strale\" scort\u00f2, insieme alle torpediniere \"Clio\", \"Cassiopea\", \"Calliope\", \"Airone\", \"Astore\" ed \"Arpia\", l'incrociatore ausiliario \"Citt\u00e0 di Palermo\", destinato a sbarcare un reparto incaricato dell'occupazione dell'isola di Pelagosa, nonch\u00e9 il relativo materiale. Prima dello sbarco lo \"Strale\" e le torpediniere provvidero anche a dragare da eventuali mine le acque dell'ancoraggio di Zadlo (Pelagosa). All'operazione presero parte anche i cacciatorpediniere \"Animoso\", \"Audace\", \"Ardente\" ed \"Ardito\" e gli esploratori \"Quarto\" e \"Marsala\".\nAlle 4 del mattino del 17 luglio dello stesso anno la nave, insieme agli incrociatori corazzati \"Garibaldi\", \"Varese\" e \"Vettor Pisani\", ai cacciatorpediniere \"Ardente\" ed \"Ardito\" ed alle torpediniere \"Airone\", \"Astore\", \"Arpia\", \"Alcione\", \"Clio\", \"Calliope\", \"Centauro\" e \"Cigno\", prese parte al bombardamento della ferrovia Ragusa-Cattaro. La missione fu interrotta in seguito all'avvistamento \u2013 da parte del \"Vettor Pisani\", alle 4.25 \u2013 di un sommergibile nemico, ma alle 4.40, mentre rientrava a Brindisi, la formazione fu ugualmente attaccata dal sommergibile \"U 4\" che silur\u00f2 ed affond\u00f2 il \"Garibaldi\".\nSuccessivamente lo \"Strale\" non ebbe ruoli di rilievo in altre operazioni della guerra.\nRadiato nel gennaio 1924, il vetusto cacciatorpediniere venne avviato alla demolizione."}
{"id": "3378650", "revid": "1782831", "url": "https://it.wikipedia.org/wiki?curid=3378650", "title": "Atlanta Open 1979 - Singolare", "text": "Il singolare del torneo di tennis Atlanta Open 1979, facente parte della categoria Grand Prix, ha avuto come vincitore Eliot Teltscher che ha battuto in finale John Alexander 6-3, 4-6, 6-2."}
{"id": "3378657", "revid": "928766", "url": "https://it.wikipedia.org/wiki?curid=3378657", "title": "David Salom", "text": "Vincitore del trofeo Superbike EVO nel 2014.\nAnche suo cugino, Luis Salom, \u00e8 stato pilota motociclistico professionista.\nCarriera.\nNel 2006 vince il campionato spagnolo nella categoria Supersport.\nEsordisce nel mondiale Supersport nel 2007, ingaggiato dal team Yamaha Spain, che gli affida una Yamaha YZF-R6; il compagno di squadra \u00e8 David Forner. Ottiene come miglior risultato un quinto posto ad Assen e termina la stagione al 21\u00ba posto con 34 punti. Nel 2008 resta nello stesso team, questa volta con compagno di squadra Josep Pedro, ottenendo come miglior risultato un ottavo posto a Losail e terminando la stagione al 29\u00ba posto con 9 punti.\nNel 2009 passa a correre nel mondiale Superbike, alla guida della Kawasaki ZX-10R del Team Pedercini; il compagno di squadra \u00e8 Luca Scassa. Ottiene come miglior risultato un tredicesimo posto in gara 1 a Portim\u00e3o e termina la stagione al 36\u00ba posto con 5 punti. Nel 2010 torna a correre nel mondiale Supersport, alla guida della Triumph Daytona 675 del team ParkinGO BE1; il compagno di squadra \u00e8 Jason Di Salvo. Ottiene come miglior risultato due quarti posti (Phillip Island e Valencia) e termina la stagione al 6\u00ba posto con 99 punti.\nNel 2011 passa alla guida della Kawasaki ZX-6R del team Kawasaki Motocard.com, con compagno di squadra Broc Parkes. Ottiene un secondo posto a Silverstone, un terzo posto in Aragona e tre pole position (Phillip Island, Silverstone e Portimao). Chiude la stagione come vice-campione della Supersport. Nel 2012 torna a correre nel mondiale Superbike, sempre con il team Pedercini; il compagno di squadra \u00e8 Leandro Mercado, chiude ventunesimo con 22 punti.\nA partire dal GP di San Marino 2012 sostituisce Iv\u00e1n Silva in MotoGP nel team Avintia Blusens con motocicletta con specifiche CRT, per poi ricedere il posto a Silva dopo il Gran Premio d'Aragona. Nel 2013 inizia la stagione nel mondiale Supersport ma fa anche due GP (quattro gare) nel mondiale Superbike sempre con Kawasaki. Nel 2014 partecipa in pianta stabile al campionato mondiale Superbike in sella ad una moto del team Kawasaki Racing ma in configurazione EVO. Chiude la stagione dodicesimo in classifica generale, ma primo tra le moto in configurazione EVO con 103 punti. Nel 2015 passa al Team Pedercini pur guidando sempre una Kawasaki. Chiude la stagione al quattordicesimo posto con 83 punti conquistati.\nDurante la carriera come pilota, fonda una propria squadra, il DS Racing. Con questo team partecipa ai campionati Supersport e Supersport 300, proprio in quest'ultima ottiene il titolo piloti nel 2018 con Ana Carrasco."}
{"id": "3378659", "revid": "228587", "url": "https://it.wikipedia.org/wiki?curid=3378659", "title": "Raffaele Faccioli", "text": "Biografia.\nFiglio di Francesco e Agata Collina, studi\u00f2 pittura con il purista Antonio Puccinelli all'Accademia di belle arti di Bologna e con il realista Luigi Busi al Collegio Venturoli, dove \u00e8 ammesso nel 1849. Qui vinse nel 1867 la pensione \"Angiolini\" e si trasfer\u00ec a Firenze per studiare con Saverio Altamura, e poi a Roma. Quell'anno il suo dipinto \"Abbandono preveduto\" fu acquistato dal ministero della Pubblica Istruzione, e \"Il giorno dei morti\" fu acquistato da Vittorio Emanuele II.\nDel 1870 \u00e8 il \"Belisario e sua figlia Giovannina\" che presenta tutti i tratti caratteristici della sua arte: abilit\u00e0 tecnica, cura dei particolari, moralismo sentimentale. Incontr\u00f2 il gusto del pubblico e l'apprezzamento della critica con \"Il congedo dalla nonna\", premiato all'Esposizione di Parma nel 1870, \"Le ore due nella piazza S. Marco\", premiato all'Esposizione universale di Vienna nel 1873 (dove viaggi\u00f2 insieme agli amici Mario de Maria, Luigi Serra e Giovanni Bedini), \"Nessun maggior dolore che ricordarsi del tempo felice nella disgrazia\", premiato a Bologna nel 1875.\nIl \"Viaggio triste\", del 1882, fu acquistato dalla Galleria nazionale d'arte moderna di Roma, mentre il \"Ritratto di Olindo Guerrini\" ottenne una menzione all'Esposizione universale di Parigi nel 1900. Nel 1898 partecip\u00f2 alla Esposizione generale italiana di Torino. Si avvicin\u00f2 al nuovo clima simbolista con \"Falciatori\", alla Pinacoteca nazionale di Bologna, \"Appennino\", esposto a Saint Louis nel 1904 e all'Esposizione del Sempione di Milano nel 1906, \"Dramma rusticano\", presentato alla Biennale di Venezia del 1905 e in altri paesaggi del suo ultimo periodo.\nNel 1879 era stato chiamato all'Accademia di Belle Arti di Bologna, e ne fu presidente dal 1905 alla morte, avvenuta nel 1916. Raffaele Faccioli, nell'ultima parte della sua vita fu anche amministratore del Collegio artistico Venturoli.\n\u00c8 sepolto nella tomba di famiglia nel Chiostro V del Cimitero monumentale della Certosa di Bologna."}
{"id": "3378663", "revid": "1442080", "url": "https://it.wikipedia.org/wiki?curid=3378663", "title": "Campionati Internazionali di Sicilia 1979 - Singolare", "text": "Il singolare del torneo di tennis Campionati Internazionali di Sicilia 1979, facente parte della categoria Grand Prix, ha avuto come vincitore Bj\u00f6rn Borg che ha battuto in finale Corrado Barazzutti 6-4, 6-0, 6-4."}
{"id": "3378667", "revid": "751106", "url": "https://it.wikipedia.org/wiki?curid=3378667", "title": "Master class", "text": "Una masterclass, o master class, \u00e8 una lezione (\"class\") impartita da un esperto, da qui l'attributo \"master\", rivolta a studenti di una particolare disciplina. Le master class vengono generalmente tenute da professionisti di alto livello, come musicisti, cantanti, danzatori, fotografi e pittori, in un ambito in cui le tecniche vengono trasmesse personalmente da un individuo ad un altro.\nIn alcuni casi il termine master class viene impropriamente usato dagli organizzatori per eventi che sono in realt\u00e0 strutturati come clinic (dove \u00e8 possibile porre soltanto delle domande all'esperto) al solo fine di attrarre un maggior numero di partecipanti. Per questo motivo le master class hanno tendenzialmente un valore didattico maggiore rispetto ai pi\u00f9 comuni clinic, dove al pubblico \u00e8 concesso soltanto porre delle domande all'esperto.\nCi\u00f2 che contraddistingue una master class rispetto ad una clinic \u00e8 la possibilit\u00e0 per i partecipanti di interagire con l'esperto; per esempio, nell'ambito musicale, di suonare uno per volta insieme a lui, ricevendo consigli e dimostrazioni riguardo alle tecniche impiegate, e cos\u00ec via.\nVista la sua natura interattiva, di solito la masterclass \u00e8 aperta ad un numero limitato di allievi (per dare a ciascuno il tempo necessario all'esecuzione) i quali possono essere suddivisi in classi in base al loro livello di apprendimento pi\u00f9 o meno avanzato.\nLe master class tenute da artisti molto popolari possono essere aperte anche ai non musicisti per motivi commerciali: al giorno d'oggi il concetto di master class si \u00e8 esteso anche a esperienze di insegnamento riguardanti la scrittura, la cucina, l'artigianato, la fotografia e a una variet\u00e0 di altre discipline."}
{"id": "3378669", "revid": "1568601", "url": "https://it.wikipedia.org/wiki?curid=3378669", "title": "Elbsandsteingebirge", "text": "Gli Elbsandsteingebirge (dal tedesco: \"Monti di arenaria dell'Elba\") (in ceco \"Labsk\u00e9 p\u00edskovce\") sono un massiccio montuoso al confine tra Germania e Repubblica Ceca, sulle rive del fiume Elba, da cui prendono il nome. I monti sono formati da arenaria e presentano una grande variet\u00e0 di fauna e flora. La zona montuosa \u00e8 conosciuta per la parte tedesca come Svizzera sassone, mentre per la parte ceca come Svizzera boema."}
{"id": "3378671", "revid": "287204", "url": "https://it.wikipedia.org/wiki?curid=3378671", "title": "ATP Bordeaux 1979 - Singolare", "text": "Il singolare del torneo di tennis ATP Bordeaux 1979, facente parte della categoria Grand Prix, ha avuto come vincitore Yannick Noah che ha battuto in finale Harold Solomon 6\u20130, 6\u20137, 6\u20131, 1\u20136, 6\u20134."}
{"id": "3378672", "revid": "729019", "url": "https://it.wikipedia.org/wiki?curid=3378672", "title": "Tour della Nazionale di rugby a 15 degli Stati Uniti d'America 1997", "text": "Nel gennaio. 1997, la nazionale di rugby a 15 degli Stati Uniti si reca in Galles, per una serie di match.\nUn tour disturbato dal maltempo (un primo match con il \"Galles \"A\", il giorno di capodanno viene annullato).\nIl bilancio \u00e8 di tre partite di cui una vinta e due perse, compreso il test match con il Galles.\nIl primo match viene dunque disputato contro Neath, che s'impone agevolmente sul terreno del cardiff Arms Park dove il match era stato spostato per immpraticabilit\u00e0 del campo di Neath.\n Nel secondo match, invece, le \"Eagles\" conquistano una bella vittoria contro Pontypridd\n Nulla da fare nel test contro il Galles "}
{"id": "3378673", "revid": "767487", "url": "https://it.wikipedia.org/wiki?curid=3378673", "title": "Kenny Hickey", "text": "Biografia.\nQuando nel 1991 Peter Steele (basso/voce) e Josh Silver (tastiere) si rincontrarono dopo diversi anni dallo scioglimento dei Fallout per tornare a fare musica assieme, decisero di formare un gruppo che inizialmente chiamarono \u201cSub-Zero\u201d. Chiamarono Sal Abruscato alla batteria e Marc Piovanetti alla chitarra, ma quest'ultimo, che aveva appena terminato l'avventura nei Carnivore, rifiut\u00f2. Decisero allora di chiedere ad un vecchio amico d'infanzia, uno cresciuto con loro nello stesso quartiere se avesse intenzione di partecipare a questo nuovo progetto. \nFu cos\u00ec che Kenny Hickey inizi\u00f2 a fare musica con Peter, Josh e Sal, i Sub Zero, che poi cambiarono nome, per via di problemi legati al copyright, in Type O Negative.\nCon loro Kenny suona sino al 2010, quando improvvisamente, il 14 aprile, Peter Steele muore per arresto cardiaco, ponendo fine alla lunga avventura del gruppo.\nDopo la morte di Peter Steele Kenny ha continuato a fare musica con i Seventh Void, gruppo fondato da lui e Johnny Kelly (collega nei Type O Negative) nel 2003, assieme Matt Brown alla chitarra e Hank Hell al basso e con i Danzig di Glen Danzig (anche qui assieme a Johnny Kelly) per i quali ha fatto il turnista negli spettacoli dal vivo.\nCon i Seventh Void, dove suona e canta, ha pubblicato un album nel 2009 (Heaven Is Gone) e fatto concerti in tutto il mondo sino al 2017 quando il gruppo \u00e8 stato sciolto. Non passa per\u00f2 molto tempo e Kenny ritorna sulle scene annunciando la nascita di un nuovo gruppo, i Silvertomb, del quale fanno parte, oltre a Johnny Kelly alla batteria, il chitarrista Joseph James degli Agnostic Front, il bassista Hank Hell (anche lui nella precedente avventura con i Seventh Void) e il tastierista Aaron Joos degli Empyreon.\nStrumentazione.\nInizialmente Hickey suonava una Gibson Flying V, come visibile nel video di Christian Woman, per poi passare a una Gibson SG, a cui aggiunse diversi accessori verdi. Dal 1996 decise di passare a Fernandes con i modelli Raven Elite Sustainer e Revolver Sustainer, mantenendo i tasti e pickup verdi usati in precedenza. In particolare Kenny us\u00f2 la Raven in tutti i live. Nel 2007 inizi\u00f2 a usare chitarre Schecter, dotate di corpo interamente verde e accordate in B standard.\nNel 2013 la Schecter ha deciso di produrre un modello signature lui dedicato, con specifiche simili alla sua chitarra personale.\nL'amplificazione di Hickey, prima di World Coming Down, consisteva in un preamplificatore ADA MP-1 con un Alesis Quadraverb collegate a un Mosvalve 500, il tutto amplificato da casse Marshall 4x12. Durante le registrazione dell'album sopracitato pass\u00f2 al modello Dual Rectifier della Mesa Boogie."}
{"id": "3378677", "revid": "214753", "url": "https://it.wikipedia.org/wiki?curid=3378677", "title": "Enzo Vicario", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1971 (edizione tenutasi a Cervinia, Italia) insieme al connazionale Corrado Dal Fabbro. Nell'edizione l'oro and\u00f2 all'altra italiana, il bronzo all'Austria."}
{"id": "3378678", "revid": "47767", "url": "https://it.wikipedia.org/wiki?curid=3378678", "title": "Santa Priscilla", "text": ""}
{"id": "3378679", "revid": "172343", "url": "https://it.wikipedia.org/wiki?curid=3378679", "title": "Tour della nazionale di rugby a 15 degli Stati Uniti d'America 1997-1999", "text": ""}
{"id": "3378680", "revid": "6923", "url": "https://it.wikipedia.org/wiki?curid=3378680", "title": "Foresta dell'Alto Palatinato", "text": "La foresta dell'Alto Palatinato (in tedesco Oberpf\u00e4lzer Wald, in ceco \u010cesk\u00fd les) \u00e8 un massiccio montuoso al confine tra Germania e Repubblica Ceca. Si trova tra la foresta bavarese e la Selva Boema."}
{"id": "3378684", "revid": "767487", "url": "https://it.wikipedia.org/wiki?curid=3378684", "title": "Hazmburk", "text": "Hazmburk (in tedesco \"Hasenburg\") \u00e8 una montagna della Repubblica Ceca alta 418 metri sul livello del mare, su cui si trovano le rovine del castello omonimo."}
{"id": "3378689", "revid": "161273", "url": "https://it.wikipedia.org/wiki?curid=3378689", "title": "Johann Schr\u00f6ter", "text": ""}
{"id": "3378698", "revid": "767487", "url": "https://it.wikipedia.org/wiki?curid=3378698", "title": "The Man from Nowhere", "text": "The Man from Nowhere () \u00e8 un film del 2010, prodotto in Corea del Sud, diretto da \"Lee Jeong-beom\", con protagonista l'attore Won Bin. La pellicola ebbe nel 2010 un grande successo, con il pi\u00f9 alto numero di incassi in tutta la Corea. Il film \u00e8 uscito anche nelle sale degli Stati Uniti e del Canada il 1\u00ba ottobre 2010. In Italia \u00e8 stato distribuito in DVD e successivamente venne trasmesso su Rai 4 con il titolo L'uomo che veniva dal nulla.\nTrama.\nCha Tae-sik gestisce un banco dei pegni in un piccolo quartiere. Conduce una vita tranquilla e isolata; l'unica persona con cui parla ogni tanto e che lo lega al resto della societ\u00e0 \u00e8 una bambina, la vicina di casa So-mee. Quest'ultima \u00e8 orfana, affidata a Hyo-jeong, una drogata di eroina, perci\u00f2 la bambina si vede costretta a rubare. La storia ha inizio quando Hyo-jeong sottrae dell'eroina a dei trafficanti di droga e la nasconde al banco dei pegni, all'interno di una fotocamera.\nIgnaro del contenuto dell'oggetto, Cha Tae-sik l'accetta. Quando la malfamata organizzazione la scopre, Hyo-jeong e sua figlia vengono sequestrate. Cha Tae-sik, senza farsi intimidire, restituisce la droga, in cambio del rilascio delle due vicine di casa. Ma Man-sik e Jong-sik, leader dell'organizzazione, incuriositi dal carattere di Cha Tae-sik, iniziano un gioco crudele, dove faranno emergere la disperazione e la speranza di Cha Tae-sik nel trovare sia la piccola So-mee nonch\u00e9 i ricordi di una vita ormai finita, la sua.\nDistribuzione.\nEdizione italiana.\nLa direzione del doppiaggio di \"The Man from Nowhere\" \u00e8 a cura di Nicola Marcucci, assistita da Valeria Vidali; quest'ultima si \u00e8 occupata, insieme al marito Alessandro Budroni, anche dei dialoghi italiani della pellicola. La sonorizzazione \u00e8 avvenuta a Roma presso la CTA, mentre il fonico di missaggio \u00e8 Mauro Lopez."}
{"id": "3378701", "revid": "300067", "url": "https://it.wikipedia.org/wiki?curid=3378701", "title": "Libertas Pallacanestro Forl\u00ec", "text": "La Libertas Pallacanestro Forl\u00ec \u00e8 stata la principale squadra di pallacanestro della citt\u00e0 di Forl\u00ec dal 1946 fino allo scioglimento del maggio 1999. Ha partecipato per 25 anni consecutivi a 10 stagioni in A1 e 15 in A2.\nStoria.\nFondazione.\nFondata nel 1946 con il nome \"Unione Sportiva Juventus Pallacanestro\" prese poi successivamente il nome \"Libertas\".\nLa stagione 1950-51 fu l'ultima con il nome Juventus.\nNegli anni 50, vede la compagine forlivese disputare i campionati di serie C, perdendo lo spareggio promozione in B nella stagione 52/53.\nDurante la stagione 56/57 la squadra ricopre un ruolo importante e lotta per la promozione con la Zandonai Pesaro, ma la sconfitta a Macerata nella penultima giornata di campionato spegne i sogni promozione.\nLa stagione successiva la formazione forlivese fa richiesta per partecipare al campionato di serie B, (la terza serie dietro la \"prima serie\" e la \"serie A\") ma non viene accolta con la motivazione \" la squadra difficilmente potrebbe essere preparata sul piano tecnico\".\nIn serie C la Libertas potr\u00e0 contare su elementi nuovi molto giovani e di indiscusso valore, con un bagaglio tecnico molto elevato per aver partecipato a diversi campionati juniores.\n1959: finalmente la Serie B.\nLa struttura della squadra nel campionato 1958/59 ricalca quella dell'anno precedente, ma c'\u00e8 una stagione d'esperienza in pi\u00f9 e un Guerrieri al timone dalla prima giornata e a fine campionato la Libertas fu promossa in serie B per la prima volta nella sua breve storia.\nC'\u00e8 il timore che la formazione non sia sufficientemente competitiva per conquistare la permanenza nella nuova serie, e per il campionato 1959/60 si tenta di riportare a Forl\u00ec gli ex fulgorini Benzoni e De fanti.\nArriver\u00e0 solo Benzoni e la formazione era la seguente: Benzoni, Antoniazzi, Bonaguri, Gardelli, Guerrieri, Landi, Raggi, Ruffilli, Ugolini.\nQuel campionato che si pensava all'inizio fosse duro e di lottare per non retrocedere, vede per gran parte della stagione la Libertas in testa alla classifica ma i sogni di gloria svanirono a fine torneo con la vittoria della Virtus Imola.\nGli anni successivi permisero alla formazione romagnola di fare dei discreti campionati fino a quando nella stagione 66/67 targata \"Becchi Forl\u00ec\" vinsero il campionato e furono promossi in Sere A.\nQuesta la formazione vincitrice cos\u00ec come la presenta \"I Giganti\" nell'aprile del 1967: Zagnoli 1946, 190; Berlati 1940, 189; Plotegher 1943, 194; D'Amico 1948, 202; Nardi 1938, 193; Capelli 1948, 188; Tesoro 1945, 180; De Fanti 1940, 178.\nSerie A toccata e fuga (1967).\nL'allenatore \u00e8 Ranuzzi, arrivano l'ala Francesco Ovi e i pivot Rossi e Pinasco, mentre lo straniero \u00e8 la guardia italo-americana Tony Gennari gi\u00e0 in forza alla Ignis Varese.\nConfermati Conti, Tesoro, De Fanti, Marisi, Nardi e Zagnoli. \"sar\u00e0 difficile salvarsi - dichiara Ranuzzi - ma puntiamo al decimo posto\".\n\u00c8 vero, non sar\u00e0 uno squadrone, ma tutti i ruoli sono coperti e qualche buon risultato sembra possibile da ottenere.\nIl debutto in serie A \u00e8 traumatizzante e al \"Villa Romiti\" l'avversaria \u00e8 una certa Simmenthal Milano e il risultato finale \u00e8 56-100.\nNelle due gare successive i giocatori forlivesi segnano 56 e 54 punti, una vera miseria. La squadra si muove male e i risultati non arrivano Ranuzzi si dimette, a due giornate dal termine si decide chi accompagner\u00e0 la Fargas Livorno in B.\nForl\u00ec perde di pochi punti a Napoli contro la fortissima Ignis Sud, dopo aver visto nell'anticipo televisivo la rivale Fortitudo Eldorado battere incredibilmente la ben pi\u00f9 quotata Virtus Candy nel derby bolognese, decretando la matematica retrocessione della squadra romagnola in B.\nI successivi campionati di B, vedono la compagine forlivese ai nastri di partenza sempre pronta per raggiungere la promozione ma ogni campionato diventa sempre amaro fino a quando nella stagione 1973/74 l'allora \"Brina\" seconda nella stagione regolare viene ripescata nell'estate del '74 grazie alla nascita della serie A2 con l'allargamento dei campionati professionistici.\nLa Jollycolombani.\nDopo sei anni si torna a respirare aria di serie A, anche se per il momento ci si deve accontentare della A2.\nArriva lo sponsor quel \"jollycolombani\" che legher\u00e0 per tanti anni il proprio marchio alle pi\u00f9 belle emozioni del basket forlivese.\nPoi il nodo dell'americano, alla fine arriva sotto San Mercuriale Steve Mitchell, torre riccioluta di 208\u00a0cm anche su consiglio di Dan Peterson.\nRenzo Paganelli confermato in panchina mentre ci sono molte richieste per il \"cecchino\" Marisi e il giovane Fabris, ma per tutti e due c'\u00e8 il coraggioso veto societario dell'incedibilit\u00e0.\nA rinforzare la rosa arrivano Zonta e il nazionale militare Morettuzzo.\nL'A2 \u00e8 un'incognita e i dirigenti non si sbilanciano \"partiamo per salvarci\" dichiarano scaramanticamente.\nAlla fine della stagione saranno superate in classifica Torino, Roma, Chieti, Pesaro e Brescia che \"i Giganti del basket\" avevano indicato come le squadre pi\u00f9 quotate assieme a Forl\u00ec.\nLa Jolly che \u00e8 l'immagine della compattezza, domina la A2 e molla, ma solo un poco, a promozione gi\u00e0 acquisita: 14 vittorie e 4 sconfitte. Marisi \u00e8 il giocatore principe 35 punti contro Brindisi e 37 contro Roma, Mitchell il miglior rimbalzista con 16 di media. la festa promozione fu un carosello in Piazza Saffi.\nLa stagione successiva vede la Libertas per la prima volta nella massima serie italiana ovvero l'allora serie A1 la formazione di quella stagione era di tutto rispetto: Albonico, Bariviera, Celli, Dal Seno, Fabris, Lasi, Marisi, Mitchell, Morettuzzo, Rosetti, Zonta. L'allenatore per quella stagione era il giovanissimo Denis Ozer di soli 28 anni, affiancato da Paganelli in qualit\u00e0 di direttore tecnico. Il campionato termin\u00f2 con un sontuoso 7 posto e la poule scudetto salt\u00f2 per un solo canestro ma Forl\u00ec mantenne la permanenza in A1.\nIl campionato 76/77 sanc\u00ec la retrocessione in A2 della formazione forlivese che dopo una sciagurata stagione regolare con solo 6 vittorie all'attivo e un girone di salvezza di basso livello arrivando al quinto posto.\nDopo un campionato anonimo nel 77/78, la stagione successiva Forl\u00ec lotta al vertice arrivando al secondo posto dietro Mestre ed \u00e8 nuovamente promossa in A1. In quella stagione facevano parte della rosa giocatori del calibro di Rod Griffin, Alvin Carlson, Maurizio Lasi e Silvano Dal Seno.\nIl secondo campionato di A1 del 79/80 vede una rivoluzione nella squadra rimangono in squadra solo quattro elementi della promozione, Cordella, Solfrizzi, Zonta e Dal Seno. Arrivano nel capoluogo romagnolo Franceschini, Dolfi, Hackett e il ritorno di Kim Anderson, sono del gruppo anche Mattiacci, Abbondanza e Gherardini. In quella stagione la \"Jolly\" entra nei play off grazie all'ottavo posto conseguito in campionato, viene poi successivamente eliminata dalla Billy Milano per 2 gare a una.\nGli anni '80.\nLa terza stagione di serie A1 vede il ritorno di Griffin che l'anno prima era fuggito per tentare la carriera in NBA. Forl\u00ec arriva ottava in campionato mantenendo la catergoria per il terzo anno consecutivo.\nIl campionato 81/82 vede l'innesto dell'americano Marc Iavaroni, l'inizio di campionato \u00e8 fulminante, dopo 8 giornate Forl\u00ec capeggia la classifica con 14 punti e neanche una sconfitta interna. Il Villa Romiti fatica a contenere la massa di sportivi accorsi al richiamo dell'esaltante fenomeno. La stampa nazionale si sbilancia indicando addirittura Forl\u00ec come la \"nuova capitale del basket\". Da quel momento l'allora \"Recoaro\" inizia ad inanellare una serie impressionante di sconfitte che la fanno scivolare in fondo alla classifica. Il terzultimo posto consente ancora di disputare gli spareggi per la permanenza in A1 ma la sconfitta di un punto in casa (80-81) e quella pi\u00f9 pesante a Trieste (74-68) sentenziano l'amaro verdetto: A2.\nL'annata successiva in A2 Forl\u00ec chiude al quarto posto con 40 punti ed \u00e8 ancora promozione in A1 per poi perdere i play off scudetto contro la Sinudyne Bologna, ma che importa l'importante era tornare subito nell'\u00e9lite del basket.\nLa stagione dell'ennesimo ritorno in A1 la Libertas targata \"Latini\" raggiunge appena il 14 posto con solo 9 vittorie e retrocede nuovamente in A2.\nLa stagione 84/85 vede l'arrivo tra le proprie fila del \"Toro\" Mark Landsberger la squadra disputa un discreto campionato classificandosi al sesto posto.\nL'annata 85/86 ritorna sulle maglie forlivesi lo storico sponsor \"jollycolombani\" viene allestita una squadra da promozione ma alla fine fu una stagione disastrosa con 12 vittorie e ben 18 sconfitte, Forl\u00ec si salv\u00f2 dalla retrocessione per il rotto della cuffia.\nIl campionato 86/87 Forl\u00ec saluta Rod Griffin e al suo posto arriva Kevin Restani la squadra arriva ancora all'ottavo posto.\nIn quella stagione c'\u00e8 l'inaugurazione ed il trasferimento per le partite interne al nuovo palazzo dello sport PalaGalassi il 29 marzo 1987 la Gazzetta dello Sport cita: \"un complesso architettonico raro nell'intero paese ed unico, per le sue caratteristiche\".\nLa stagione 87/88 \u00e8 quella della grande rivoluzione partono: Lardo, Lamperti, Ferro, Malcangi e Restani, arrivano oltre a coach Cesare Pancotto, Boselli, Fumagalli, Singleton, Sala e Ceccarelli ma il campionato \u00e8 dominato dalla Fortitudo Bologna e Reggio Emilia e alle altre resta solo che guardare. La Libertas comunque chiude al quinto posto.\nUn'altra stagione amara nel campionato 88/89 dove la formazione allenata da Pancotto chiude la stagione regolare al dodicesimo posto.\nJolly in A1 si va.\nDopo le ultime due deludenti stagioni a Forl\u00ec approda Virginio Bernardi come allenatore, confermato John Fox gli viene affiancato il centrone canadese di 212\u00a0cm Mike Smrek ex NBA, arrivano alla corte di Bernardi anche Marco Bonamico, Luigi Mentasti, Giarletti e Pezzin. La formazione rispetto all'anno precedente appare decisamente pi\u00f9 esperta e la panchina qualitativamente pi\u00f9 \"lunga\". I Presupposti per il salto in A1 ci sono tutti anche se le squadre accreditate sono numerose.\nLa stagione regolare \u00e8 altalenante dove Forl\u00ec chiude solamente al nono posto ma nei playout promozione la Jolly diventa un rullo, batte in casa Bologna, poi Pistoia, Fabriano e Livorno, in trasferta perde a Firenze e Livorno ma vince di nuovo contro Bologna e Pistoia guadagnando la cima della classifica.\nNella penultima giornata del girone \"giallo\" c'\u00e8 la trasferta a Fabriano e da Forl\u00ec \"emigra\" un seguito di 1000 tifosi indiavolati. Quei mille avranno la fortuna di essere presenti all'evento atteso ben sei anni. L'ultima bomba di Ceccarelli (6 su 6 quella sera) inchioda il risultato finale sul 79-92 per Forl\u00ec. Tutti i giocatori corrono ai piedi della tribuna biancorossa per unirsi ai tifosi in delirio. \u00c8 A1.\nGli anni '90.\nA Forl\u00ec dopo la promozione arriva Bob McAdoo ex stella NBA, e il nuovo sponsor \"Filanto\", la stagione del ritorno in A1 per la squadra romagnola \u00e8 sinonimo di salvezza e la stagione regolare si chiude al tredicesimo posto per poi arrivare al secondo posto nei playout salvezza con la permanenza in A1. La stagione 91/92, dopo un discreto inizio di campionato con 3 vittorie nelle prime 5 partite, la vede poi crollare con sette sconfitte consecutive all'ultimo posto e da l\u00ec non riesce pi\u00f9 a schiodarsi fino alla retrocessione finale.\nIl campionato 92/93 vede la rivoluzione societaria e l'ingresso di Giorgio Corbelli alla presidenza con il suo sponsor Telemarket.\nLa panchina viene nuovamente affindata al coach forlimpopolese Piero Pasini, gli americani sono Rob Lock e Darryl Dawkins, la squadra sembra in grado di lottare per i primi posti ma alla fine chiude solamente settima e nei playout promozione non riesce ad imporsi arrivando solamente quarta e mantenendo solamente la categoria.\nL'annata successiva \u00e8 sulla stessa lunghezza di quella precedente, Dawkins viene confermato e al suo fianco viene ingaggiato Johnny Rogers, ma la squadra veleggia a met\u00e0 classifica, viene esonerato anche Pasini ma la stagione si chiude nuovamente con una delusione. Dopo aver raggiunto il sesto posto in stagione i playout promozione si chiudono al terzo posto e si rimane ancora in A2.\nOlitalia Forl\u00ec: l'ultima gioia.\nL'ennesimo terremoto cestistico forlivese avviene nell'estate del 1994 quando Angelo Rovati patron della Virtus Roma e Corbelli si scambiano le societ\u00e0.\n\"tre anni per andare in A1 e restarci\" queste le parole di Rovati alla presentazione della nuova societ\u00e0.\nGli unici superstiti della passata stagione sono Massimiliano Di Santo e Francesco Berlati, lo scambio porta a Forl\u00ec giocatori interessanti quali Antinori, Casprini, Cavallari, Focardi, Moltedo, Monti, e le stelle Attruia e Niccolai.\nLo straniero, l'unico permesso in A2 da quella stagione \u00e8 A.J. English seconda scelta di Washington.\nIl precampionato inizia senza Niccolai, messo fuori squadra da Rovati per contrasti nati, a quanto sembra, da una sfumata cessione in A1 del giocatore, per certi contatti falliti con i Sacramento Kings e qualche dichiarazione poco apprezzata dal presidente. Ma successivamente le cose si mettono a posto e la forte guardia si aggrega al gruppo.\nLa partenza, con Attruia a letto con l'epatite, \u00e8 traumatizzante: 97-96 a Padova e 78-79 al PalaGalassi con Cant\u00f9. Poi il ritorno del play, qualche vittoria e il derby perso a Rimini 74-67. Ancora un paio di vittorie e poi una incredibile sconfitta a Pavia con l'ultima in classifica ancora a quota zero. English vola in NBA e dopo svariati nomi approda a Forl\u00ec Kenny Williams accompagnato da due personaggi di colore: uno magrissimo alto 2 metri e uno basso e grasso che viene spacciato come suo preparatore atletico personale. Molte voci dicono che Williams si \"dimentichi\" di pagare Taxi e negozi, che ami giocare al casin\u00f2 e che frequenti con assiduit\u00e0 e fino a tarda notte le discoteche della riviera. Ma in campo...\nAl 31 dicembre 1994 la classifica presenta 4 squadre a pari punti a quota 22 con Forl\u00ec insieme a Caserta, Aresium Milano e Rimini, poi una serie di sconfitte e il secondo derby con Rimini perso. Niccolai viene nuovamente messo fuori squadra.\nAd inizio febbraio si dimette l'allenatore Stefano Michelini. A quel punto sembra che la stagione stia per andare nel peggiore dei modi, il sostituto dopo tanti nomi fatti \u00e8 di promuovere il vice Phil Melillo a primo coach, anche se ufficialmente non avendo la tessera da allenatore, il primo coach \u00e8 Mario Santarelli. L'Olitalia incomincia a macinare vittorie e chiude il ruolino delle ultime 12 partite con un bottino di 10 vinte e solo 2 perse.\nChiudendo al 4\u00ba posto in campionato Forl\u00ec accede di diritto alle semifinali dove incontrer\u00e0 una delle formazioni pi\u00f9 quotate cio\u00e8 Caserta. Il primo match di semifinale contro Caserta \u00e8 vittorioso per (83-81) nella seconda sfida Caserta affonda i biancorossi per (84-66) la paura inizia a farsi sentire ma la terza sfida al PalaGalassi vede la vittoria dei padroni di casa con un perentorio (92-74), si va al quarto match che pu\u00f2 chiudere la serie in favore dei romagnoli ancora a Caserta dove i forlivesi vincono ancora nettamente per (76-89).\nForl\u00ec \u00e8 in finale contro la Teamsystem Rimini di Carlton Myers che in stagione regolare l'aveva gi\u00e0 battuta 2 volte.\nI pronostici sono tutti in favore dei \"granchi\" ma il primo match al Flaminio si chiude in favore della Libertas dopo un supplementare per (85-89).\nIl secondo match si gioca in un PalaGalassi strapieno e la squadra di casa vince il match per (72-60), si va a gara 3 con Forl\u00ec in vantaggio per 2-0, Rimini non ci sta e gioca la partita col coltello tra i denti, il match viaggia punto a punto, Myers si annulla da solo, dall'altra sponda ci pensa Niccolai a portare la Libertas in paradiso, a 10 secondi dal termine con la propria squadra sotto di 2 punti, riceve la rimessa, passa la met\u00e0 campo e marcato dall'uomo spara la bomba da 7 metri che entra e fa esplodere la gioia di un mare di forlivesi. La Libertas dopo 3 anni torna nuovamente in A1 e al primo anno di gestione Rovati.\nOlitalia 1995/96.\nPer l'inizio della nuova A1 nella stagione sportiva 95/96 il presidente Rovati mantiene la politica di credere nei giocatori coi quali ha raggiunto la promozione. Lo sforzo economico maggiore viene fatto per non cedere Niccolai, mentre per coprire la partenza del \"milite\" Antinori viene acquistato Giacomo Zatti e il giovanissimo Paolo Berdini. Casprini e Cavallari fanno le valigie, Williams fugge e ad affiancare il nuovo americano Brent Scott arriva un altro pivot James Bryson.\nL'inizio di campionato non \u00e8 male, sconfitta onorevole contro la Stefanel Milano alla prima e vittoria in casa contro la Benetton Treviso per 96-76, dopo otto giornate la Libertas si trova penultima con solo 2 vittorie e si cerca di cambiare qualcosa tagliando Bryson che ha deluso le attese e a met\u00e0 novembre c'\u00e8 il ritorno di Williams osannato dal pubblico.\nAl termine del girone di andata Forl\u00ec \u00e8 dodicesima con 4 punti di vantaggio sulla zona retrocessione ma con sole 4 vittorie. Ma nel girone di ritorno cambia la musica, dopo aver perso ancora in casa contro Milano, arriva un filotto di 4 vittorie consecutive vincendo in trasferta a Treviso e Reggio Calabria e in casa contro Siena e Pistoia. A sole 2 giornate dal termine alla Libertas basta una vittoria per accedere ai playoff scudetto ma accade l'impensabile. Gi\u00e0 orfana di Niccolai infortunatosi a fine febbraio si va a Roma e si lotta fino alla fine ma a vincere saranno i laziali, poco male basta vincere in casa l'ultima contro la gi\u00e0 retrocessa Trieste e si spalancano le porte per i playoff. Dopo il primo tempo sembra che la partita sia in pieno controllo per i romagnoli sopra nel punteggio 40-32 ma qualcosa si blocca e Trieste sgambetta l'Olitalia all'ultimo tiro vincendo per 85-86 con l'incredulo pubblico del PalaGalassi che non capisce cosa sia successo. Si chiude la stagione comunque positiva all'undicesimo posto con la permanenza in A1 per l'anno successivo che vedr\u00e0 cambiare drasticamente tutti gli sport a causa della sentenza Bosman.\nIl nuovo declino.\nTerminata una buona stagione, nell'estate del 1996 i tifosi forlivesi pensano di poter assistere a un netto miglioramento della squadra e di tenersi stretta le sue stelle, ma l'inimmaginabile succede nuovamente.\nPartono nell'ordine, Niccolai a Treviso, Attruia all'AEK Atene, Moltedo all'Iraklis, Scott agli Indiana Pacers, Williams non viene confermato, Zatti termina la carriera, la squadra \u00e8 nuovamente smantellata.\nRestano in squadra Monti, Focardi, Di Santo, il giovane Berdini e rientra dall'annata militare Antinori, la squadra viene costruita con giocatori in prestito quali Franco Ferroni dalla Fortitudo Bologna, Renzo Semprini da Rimini, a completare la squadra arriva lo svincolato Maurizio Ragazzi, i nuovi americani saranno ad inizio campionato la guardia Gerrod Abram che si infortuner\u00e0 quasi subito e dara il via a tantissimi cambi in corsa quali gli arrivi di Greg Grant, Dwayne Whitfield e il terzo ritorno di Williams, mentre il secondo americano era l'ex stella NBA Manute Bol che misurava ben 232\u00a0cm, ma fu tagliato dopo solo 2 partite. Viste le nuove regole della sentenza Bosman arrivano anche 2 greci tali Maslarinos e Dreliozis a completare la squadra.\nI tifosi increduli da questo ennesimo smantellamento sono sfiduciati fin dal principio e infatti la squadra parte malissimo perdendo subito nettamente in trasferta a Milano e in casa con Verona, la prima vittoria arriva contro Trieste alla terza giornata ma \u00e8 un fuoco di paglia, si infortuna Abram e arrivano una serie incredibile di sconfitte 9 di fila che relegano l'allora Carne Montana all'ultimo posto. A cavallo dell'ultima di andata fino alla terza di ritorno una sfuriata fa vincere 3 partite su 4 alla Libertas per poi ripiombare in altre 9 sconfitte consecutive, solamente all'ultima giornata torna la vittoria ma contro quella Trieste che anch'essa era gi\u00e0 retrocessa.\nLe ultime due stagioni in A2 e la cessione del diritto sportivo.\nDopo la cocente retrocessione Rovati decide di vendere a una cordata presidiata da un certo Piero Paganelli; si tenta di costruire una squadra per lottare almeno per un posto nei playoff senza troppe ambizioni.\nGli unici superstiti nuovamente sono l'allenatore Stefano Pillastrini, Di Santo e Antinori, arrivano a completare il roster, Domenico Morena, il giovane Matteo Malaventura, il ritorno di John Fox, Andrea Dallamora e Alberto Barbieri dalla Fortitudo Bologna in prestito, Raffaele Pasquato e il secondo americano James Brewer completeranno la squadra a stagione in corso gli innesti di Matteo Panichi e della bandiera Corrado Fumagalli.\nC'\u00e8 molto scetticismo nella squadra e le presenze a palazzo non sono molte, ma la squadra nonostante tutto disputa un discreto campionato, dopo una falsa partenza riesce ad inanellare una serie di 8 vittorie consecutive che la portano a terminare la stagione regolare al sesto posto e a partecipare ai playoff promozione dove viene sconfitta in semifinale da Gorizia con un netto 3-0.\nL'anno successivo l'ultimo della storia della Libertas 1946 \u00e8 di nuovo una rivoluzione restano in squadra solamente Antinori e Barbieri, a questi si aggiungono i vari Di Lorenzo, Dalla Libera, Benzi, Battistella un paio di giovani e i tre stranieri quali la super scoperta dell'allora giovanissimo direttore tecnico Nicola Alberani, Rodney Monroe che sar\u00e0 di gran lunga uno dei migliori giocatori del campionato, il lungo Haris Mujezinovi\u0107 anche lui risulter\u00e0 una delle migliori scoperte e ultimo ma non in ordine di importanza un giocatore che fece la storia dell'NBA e anche in Italia, tale Micheal Ray Richardson che nonostante l'et\u00e0 (aveva 43 anni) si dimostr\u00f2 un lusso per la A2.\nCome nella stagione precedente la squadra si mantiene sempre a centro classifica giocando alcune belle partite, a met\u00e0 stagione l'infortunio di Di Lorenzo costringe la societ\u00e0 ad intervenire sul mercato per il buco nel ruolo di playmaker e viene ingaggiato da Treviso in prestito Massimo Bulleri che negli anni a venire sar\u00e0 in pianta stabile un giocatore della nazionale. Forl\u00ec chiude la stagione regolare come l'anno precedente al sesto posto per poi perdere nuovamente 3-0 ai playoff contro quella Livorno battuta gi\u00e0 due volte in stagione regolare.\nE qui si chiude una stagione ancora discretamente positiva, ma alcune voci a fine campionato dicono che la societ\u00e0 non \u00e8 in grado di proseguire il proprio cammino, lasciando lo sgomento nei tifosi che piano piano stavano tornando ad appassionarsi alle gesta di quella storica squadra.\nUn giorno i forlivesi apprendono dalla stampa la notizia che Sassari, appena retrocessa in B1, ha acquistato i diritti sportivi della Libertas. A poco \u00e8 servito un tentativo di alcune centinaia di tifosi di bloccare questa operazione, ma Paganelli aveva ormai concluso questa operazione cancellando 53 anni di storia del basket forlivese.\nCronistoria.\nNon partecip\u00f2 mai alle coppe europee."}
{"id": "3378707", "revid": "287204", "url": "https://it.wikipedia.org/wiki?curid=3378707", "title": "Anime Grand Prix", "text": ""}
{"id": "3378709", "revid": "1632387", "url": "https://it.wikipedia.org/wiki?curid=3378709", "title": "Stoner M63", "text": "La Stoner M63 (XM22/E1) \u00e8 un sistema d'arma costruito per essere facilmente trasformabile in varie tipologie di arma da fuoco (es. carabina, mitragliatrice leggera, fucile d'assalto, ecc.)\nTecnica.\nProgettato da Eugene Stoner, il creatore dell'AR-15/M16, dopo aver lasciato la ArmaLite, fu impiegato in piccole quantit\u00e0, a scopo valutativo, in Vietnam, ma non fu mai ampiamente prodotto a causa della relativa complessit\u00e0 e difficolt\u00e0 di manutenzione, e fu sostituito da armi pi\u00f9 adatte.\nVarianti.\nLo Stoner 63 \u00e8 stato prodotto in varie configurazioni, in 15 modi diversi, con limitate parti in comune. L'azionamento a gas pu\u00f2 essere montato in varie posizioni a seconda della tipologia di arma. A causa della natura multiruolo del sistema d'arma, le versioni carabina e fucile d'assalto sono di peso maggiore di armi simili.\nIl pi\u00f9 recente discendente da questa serie \u00e8 lo Stoner LMG prodotto dalla Knight's Armament Company, che ha dei significativi cambiamenti dalla Stoner 63.\nLa Robinson Armament Co. produce la M96 Expeditionary Weapon System semiautomatica il quale, pur diverso, \u00e8 basato sul modello Stoner 63 e quindi mantiene alcune sue configurazioni."}
{"id": "3378712", "revid": "123728431", "url": "https://it.wikipedia.org/wiki?curid=3378712", "title": "Prostilo", "text": "Prostilo \u00e8 un termine architettonico che designa i templi che possiedono un portico di colonne sulla facciata e che non possiedono colonne esterne sui restanti lati. Questo stile si riscontra in particolare nei templi greci, etruschi e romani.\nIl numero di colonne esterne in un prostilo, in genere, non supera il numero di quattro.\nEsempi.\nTra i tanti esempi si citano:"}
{"id": "3378715", "revid": "74801", "url": "https://it.wikipedia.org/wiki?curid=3378715", "title": "Monti della Boemia centrale", "text": "I Monti della Boemia centrale () sono un massiccio montuoso della Repubblica Ceca settentrionale, lungo circa e attraversato dal fiume Elba. I monti sono formati da basalto e occupano una superficie di circa ."}
{"id": "3378724", "revid": "1305772", "url": "https://it.wikipedia.org/wiki?curid=3378724", "title": "James Dodson", "text": ""}
{"id": "3378725", "revid": "125595596", "url": "https://it.wikipedia.org/wiki?curid=3378725", "title": "Ugo Merio", "text": "Carriera.\nFu un giocatore della per una stagione, che gli permise di vincere uno scudetto. La sua unica partita fu contro l', partita vinta per 3-0 dai \"bianconeri\"."}
{"id": "3378728", "revid": "628767", "url": "https://it.wikipedia.org/wiki?curid=3378728", "title": "Alture boemo-morave", "text": "Le Alture boemo-morave (in ceco \"\u010ceskomoravsk\u00e1 vrchovina\" o \"Vyso\u010dina\", in tedesco \"B\u00f6hmisch-M\u00e4hrische H\u00f6he\") sono una lunga catena montuosa e collinare che si estende per oltre 150 km al centro della Cechia, tra Boemia e Moravia.\nHanno un'altezza compresa tra i 500 e gli 800 e raggiungono la massima elevazione con lo Javo\u0159ice (837 ). Le loro acque sono drenate dal fiume S\u00e1zava, affluente della Moldava."}
{"id": "3378730", "revid": "1566286", "url": "https://it.wikipedia.org/wiki?curid=3378730", "title": "Jacques Doillon", "text": "Biografia.\nHa esordito come assistente alla regia, poi come montatore per Alain Robbe-Grillet. Il suo primo lungometraggio, \"L'An 01\", \u00e8 del 1973.\nMolti suoi film, intimi e personali, sono caratterizzati da un'attenzione particolare verso l'infanzia, la complessit\u00e0 dei sentimenti e i rapporti di classe. Ha scelto come protagoniste delle sue opere diverse giovani attrici che in seguito hanno avuto brillanti carriere, come Sandrine Bonnaire, Judith Godr\u00e8che, Marianne Denicourt, Charlotte Gainsbourg e Juliette Binoche.\n\u00c8 stato compagno dal 1980 al 1992 di Jane Birkin da cui ha avuto una figlia, l'attrice Lou Doillon."}
{"id": "3378734", "revid": "585241", "url": "https://it.wikipedia.org/wiki?curid=3378734", "title": "Sauerbraten", "text": "Il sauerbraten \u00e8 un tipo di stufato tedesco, in genere di carne bovina marinata e poi cotta in acqua, aceto e spezie.\nAbbinamenti.\n\u00c8 tradizionalmente servito con cavolo rosso, \"Kartoffelklo\u00df\" (grossi gnocchi di patate), Sp\u00e4tzle, patate lesse, o tagliatelle.\nDiffusione.\nIl sauerbraten \u00e8 stato descritto come uno dei piatti nazionali della Germania. \u00c8 uno dei pi\u00f9 noti piatti tedeschi, del quale esistono inoltre versioni locali in diverse regioni, tra cui: Franconia, Renania, Saarland, Slesia e Svevia. Le variazioni regionali del sauerbraten differiscono principalmente per gli ingredienti della loro marinata, i sughi e gli abbinamenti tradizionali. Sebbene negli Stati Uniti in molti ristoranti in stile tedesco vengano serviti i tortel di patate abbinati al sauerbraten, ci\u00f2 \u00e8 comune solo in una piccola parte del territorio tedesco."}
{"id": "3378745", "revid": "1149807", "url": "https://it.wikipedia.org/wiki?curid=3378745", "title": "Arbormon", "text": ""}
{"id": "3378747", "revid": "827882", "url": "https://it.wikipedia.org/wiki?curid=3378747", "title": "Boring Machines", "text": "Boring Machines \u00e8 un'etichetta italiana le cui produzioni vanno da gruppi Folk, all'Ambient, dall'Indie, al Noise.\nStoria.\nL'etichetta che nasce nel 2006 ad opera di Andrea Ongarato (Onga treviso 1972), covava come progetto gi\u00e0 da diversi anni, in forma di DJ set sotto il nome di \"Martini Bros\". La Boring Machine che fin dalla sua nascita reca il sottotitolo \"in difesa della musica noiosa\", si propone di promuovere artisti che lavorano su tematiche legate a malinconia e disagio, prediligendo ritmiche lente e rivisitazioni alterate della forma canzone.\nDal 2006 Boring Machines assieme a Tagomago, Bar La Muerte, Disorder Drama, Fooltribe e Fratto9 Under the Sky prendono parte attiva al Tagofest, festival delle etichette indipendenti che si svolge a Marina di Massa a cui partecipano un centinaio di etichette italiane e non.\nSecondo qualcuno, l'etichetta \u00e8 diventata un punto di riferimento per gli artisti di psichedelia occulta, nata intorno alla fine degli anni 2000."}
{"id": "3378750", "revid": "928766", "url": "https://it.wikipedia.org/wiki?curid=3378750", "title": "Florian Marino", "text": "Carriera.\nInizia la carriera correndo in vari trofei nazionali. Nel 2007 vince la Junior Cup su Honda e nel 2009 partecipa al trofeo nazionale Pirelli 600, terminando la stagione al 6\u00ba posto, con una vittoria e tre podi. Nello stesso anno esordisce nel campionato europeo Superstock 600, correndo gli ultimi tre Gran Premi a bordo di una Honda CBR600RR, ottenendo 40 punti e disputa l'intera stagione 2010 con il Ten Kate Junior Team, laureandosi vicecampione.\nEsordisce nel mondiale Supersport nel 2010, correndo il Gran Premio di Magny-Cours in qualit\u00e0 di wild card a bordo di una Honda CBR600RR, ottenendo 4 punti. Nella stessa stagione disputa alcuni Gran Premi nel campionato Italiano Supersport. Nel 2011 diventa pilota titolare, ingaggiato dal team Hannspree Ten Kate Honda, che gli affida la Honda CBR600RR, il compagno di squadra \u00e8 Fabien Foret; al termine dell'anno si classifica all'ottavo posto in classifica generale.\nInizia il 2012 nel campionato Britannico Superbike con una Aprilia RSV4 del team Splitlath Redmond, ma dopo aver corso le prime sei prove senza ottenere punti viene sostituito da Mark Aitchison. Lasciato il BSB trova immediatamente nello stesso anno un accordo con il MSD R-N Racing Team India per correre come wildcard con una Kawasaki ZX-6R le ultime sei gare in calendario nel mondiale Supersport, chiudendo il campionato ventiseiesimo con 14 punti.\nAnche nell'anno successivo gareggia nello stesso campionato, ottenendo la 13\u00aa posizione finale con 53 punti totali; stessa categoria e stessa moto anche nel 2014 dove ottiene tre risultati sul podio nelle prime quattro gare e la prima pole position della carriera. Nello stesso anno corre nella classe Moto2 del motomondiale con una Kalex del team NGM Forward Racing, sostituendo l'infortunato Simone Corsi negli ultimi sei Gran Premi della stagione.\nNel 2015 si trasferisce nella Superstock 1000 FIM Cup alla guida di una Yamaha YZF-R1 del team francese MRS Yamaha. Termina la stagione all'undicesimo posto con 23 punti raccolti. Rimane in questa categoria anche nel 2016, correndo sempre con una Yamaha ma cambiando squadra e passando al Pata Yamaha Official Stock Team. Ottiene la pole Position nella gara inauguarale ad Aragon dove chiude quinto. Un grave infortunio durante un turno di prova nel successivo Gran Premio dei Paesi Bassi ad Assen, costringe il francese a terminare anzitempo la stagione. Chiude al ventiduesimo posto in classifica con undici punti ottenuti.\nNel 2017 \u00e8 nuovamente pilota titolare nel Campionato europeo Superstock 1000, con la stessa moto e lo stesso team della stagione precedente. Il nuovo compagno di squadra \u00e8 l'italiano Roberto Tamburini. In questa stagione, pur non vincendo alcun Gran Premio, rimane in lotta per il titolo fino all'ultima gara, grazie ad una certa costanza nei piazzamenti. Ottiene infatti cinque podi in nove gare, oltre a due Pole Position e due giri veloci in gara. A fine stagione chiude terzo in classifica piloti con centoventi punti ottenuti. Contestualmente all'europeo, disputa l'intera stagione nel campionato italiano, classe Superbike, sempre col team Pata, chiudendo al settimo posto in classifica con ottantasette punti ed un piazzamento a podio.\nNel 2018 guida ancora una Yamaha YZF-R1 nella Superstock 1000. Diviene pilota titolare del Urbis Yamaha Motoxracing STK Team. Ottiene un piazzamento a podio classificandosi terzo nel Gran Premio di Repubblica Ceca. Chiude la stagione al quinto posto con novantatr\u00e9 punti ottenuti. In questa stagione inoltre, partecipa al Gran Premio d'Argentina nel campionato mondiale Superbike in sella ad una Honda CBR1000RR del team triple M in sostituzione di Patrick Jacobsen. I punti ottenuti gli consentono di classificarsi ventitreesimo in classifica piloti a fine stagione."}
{"id": "3378752", "revid": "628767", "url": "https://it.wikipedia.org/wiki?curid=3378752", "title": "Beschidi Moravo-Slesiani", "text": "I Beschidi Moravo-Slesiani (in ceco \"Moravskoslezsk\u00e9 Beskydy\") sono un massiccio montuoso al confine tra Slovacchia e Repubblica Ceca, parte della catena dei Monti Beschidi.\nIl punto pi\u00f9 elevato \u00e8 raggiunto dal monte Lys\u00e1 hora (1.323 ), mentre la seconda cima pi\u00f9 alta \u00e8 lo Smrk (1.275 m s.l.m.).\nClassificazione.\nI Beschidi Moravo-Slesiani hanno la seguente classificazione:\nCaratteristiche.\nPrendono il nome dalle due regioni della Moravia e della Slesia. Nella Repubblica Ceca essi interessano la Regione di Moravia-Slesia; nella Slovacchia la Regione di \u017dilina.\nEssi costituiscono la parte pi\u00f9 occidentale della catena montuosa dei Monti Beschidi.\nI monti sono formati da arenaria e si sono originati con l'orogenesi alpina nel periodo terziario."}
{"id": "3378754", "revid": "70638348", "url": "https://it.wikipedia.org/wiki?curid=3378754", "title": "Dominio Austroalpino", "text": "Con Dominio Austroalpino (detto anche \"Falda Austroalpina\" oppure, pi\u00f9 semplicemente \"Austroalpino\") si intende un dominio geologico composto da una successione di falde della catena alpina, che si sono impilate a partire dall'orogenesi Varisica. Il dominio \u00e8 costituito da sedimenti deposti a partire dall'Ordoviciano, che hanno subito metamorfismo ed eventi di intrusione plutonica legati all'orogenesi alpina.\nArea di affioramento.\nGli affioramenti dell'austroalpino possono essere divisi in due aree distinte: ad est troviamo la zona principale, che si estende dalla zona di Bormio fino ad arrivare al Bacino della Pannonia. All'interno di quest'area troviamo delle finestre tettoniche, e sono la finestra dell'Engadina e la finestra degli Alti Tauri. Ad ovest \u00e8 possibile trovare affioramenti di Austroalpino all'interno di alcuni Klippe, che sono la zona del Sesia-Lanzo, il Dent Blanc ed il Monte Emilius.\nLe due zone si differenziano, oltre che per la diversa disposizione geografica, anche per la diversa genesi ed il diverso grado di metamorfismo raggiunto.\nI Klippe occidentali.\nL'austroalpino nella sua parte pi\u00f9 occidentale affiora in tre klippe:\nMetamorfismo.\nAll'interno del dominio Austroalpino \u00e8 possibile riconoscere 3 eventi metamorfici:\nIl primo evento, datato 340-300 Ma, \u00e8 caratterizzato dalla presenza di rocce appartenenti sia alla facies degli scisti verdi che alla facies anfibolitica. Il grado metamorfico raggiunto suggerisce un metamorfiscmo di media ed alta pressione. localmente si sono preservate alcune rocce con metamorfismo eclogitico.\nIl secondo evento, di et\u00e0 Permo-triassica, corrisponde ad un incremento della temperatura, che consente alle rocce di arrivare a facies granulitiche\nL'ultimo evento metamorfico, avvenuto durante l'orogenesi alpina, segna invece un aumento della pressione ed il passaggio a facies a scisti verdi.\nGenesi.\nDopo l'orogenesi ercinica, contemporaneamente al secondo evento metamorfico, inizia un periodo estensivo, che porta alla rottura di Pangea. Questa estensione provoca l'apertura dell'oceano Meliata-Halstaff, con l'assottigliamento della crosta ed un forte incremento dell'attivit\u00e0 magmatica. Questo periodo di magmatismo intenso \u00e8 registrato nelle rocce da metamorfismo caratterizzato da alta temperatura e bassa pressione. Il magmatismo, ed il metamorfismo ad esso associato, raggiungono il loro picco circa a circa 260 Ma. Queste rocce vengono quindi ricoperte da successioni sedimentarie, che riescono a depositarsi durante il Triassico.\nIl Giurassico \u00e8 segnato dall'apertura dell'oceano Ligure-Piemontese. La fine del periodo estensivo avviene durante il Cretaceo; Il movimento tra la placca Africana e la placca Europea diventa infatti convergente, l'oceano Meliata-Halstaff inizia quindi a subdurre, ed alcune sue porzioni vengono portate a profondit\u00e0 prossime ai 100\u00a0km, causando quindi metamorfismo di tipo eclogitico. La placca Adria entra in collisione con quella africana, e l'austroalpino a sua volta si scontra ed inizia a subdurre sotto Adria. Nel frattempo anche l'oceano Ligure-Piemontese sta subducendo sotto la porzione pi\u00f9 orientale di Adria. Nel Paleocene abbiamo un'inversione della polarit\u00e0 della subduzione e la falda austroalpina passa da placca di letto a placca di tetto. L'originale subduzione della falda \u00e8 dovuta all'effetto di trascinamento causato dalla subduzione dell'oceano della Meliata. Durante le fasi successive avviene quindi l'esumazione delle porzioni precedentemente subdotte."}
{"id": "3378757", "revid": "767487", "url": "https://it.wikipedia.org/wiki?curid=3378757", "title": "Kenneth Di Vita Jensen", "text": "Biografia.\nNato in Norvegia da madre statunitense, possiede la doppia cittadinanza.\nCarriera.\nClub.\nDi Vita Jensen ha iniziato la carriera con la maglia dell'H\u00f8nefoss. Ha debuttato nella 1. divisjon il 29 ottobre 2006, sostituendo Kai Risholt nel successo per 2-1 sullo Haugesund. Il 22 ottobre 2008 ha segnato la prima rete ufficiale in carriera, sancendo il definitivo 2-0 sull'Alta.\nHa passato tutto il 2009 in prestito allo Jevnaker. Una volta rientrato, ha trovato l'H\u00f8nefoss nell'Eliteserien. Ha esordito nella massima divisione norvegese il 14 marzo 2010, subentrando a Paul Obiefule nella sconfitta per 2-0 sul campo del Troms\u00f8. Il 29 agosto dello stesso anno, \u00e8 arrivato il primo gol in questa divisione, nella vittoria per 1-3 sull'Aalesund.\nIl 22 agosto 2012, si \u00e8 trasferito in prestito all'Ullensaker/Kisa per il resto della stagione. Alla fine dell'anno, \u00e8 rientrato all'H\u00f8nefoss, dove milit\u00f2 per il campionato 2013, al termine del quale si \u00e8 ritrovato svincolato.\nIl 14 aprile 2014, ha firmato ufficialmente per il Moss, club a cui si \u00e8 legato con un contratto valido fino all'estate. Il 10 luglio, il Moss ha comunicato che il calciatore aveva lasciato il club. Ha fatto cos\u00ec ritorno allo Jevnaker.\nIl 10 marzo 2015 ha firmato per il Lommedalen, in 3. divisjon. Il 6 agosto successivo \u00e8 passato al Fredrikstad, legandosi con un contratto valido fino al termine della stagione in corso.\nIl 15 marzo 2016, libero da vincoli contrattuali, ha firmato per l'Ullern in 2. divisjon. Ha esordito il 9 aprile successivo, schierato titolare nella sconfitta interna per 0-3 contro il Follo. Il 30 aprile ha trovato la prima rete, con cui ha contribuito al successo per 2-1 sul Mo.\nIl 31 marzo 2017 \u00e8 passato al KFUM Oslo."}
{"id": "3378758", "revid": "838137", "url": "https://it.wikipedia.org/wiki?curid=3378758", "title": "Volleyball Nieder\u00f6sterreich Sokol/Post Sport-Vereinigung", "text": "Il Volleyball Nieder\u00f6sterreich Sokol/Post Sport-Vereinigung \u00e8 una societ\u00e0 pallavolistica femminile austriaca, con sede a Schwechat: milita nel campionato austriaco di Austrian Volley League Women.\nStoria.\nLo Sport-Vereinigung Schwechat Sokol nasce nel 1990, quando la prima squadra del si fonde con la squadra di pallavolo della polisportiva Sport-Vereinigung Schwechat. Nel 2001, grazie a un'ulteriore fusione, questa volta con la prima squadra del , il club assume il nome di Sport-Vereinigung Schwechat Post e nei primi sedici anni di attivit\u00e0 dopo questo evento conquista altrettanti scudetti consecutivi, oltre a dieci edizioni della Coppa d'Austria.\nNel 2004 la societ\u00e0 cambia sede, spostandosi da Vienna alla vicina Schwechat, mentre nel 2016 adotta la denominazione attuale."}
{"id": "3378760", "revid": "47767", "url": "https://it.wikipedia.org/wiki?curid=3378760", "title": "Feliciano", "text": "Origine e diffusione.\nDeriva dal nome latino \"Felicianus\", un patronimico a sua volta basato sul nome \"Felix\"; il significato pu\u00f2 essere interpretato come \"appartenente a Felice\", \"discendente di Felice\". \nOnomastico.\nL'onomastico del nome pu\u00f2 essere festeggiato in memoria di svariati santi, alle date seguenti:"}
{"id": "3378766", "revid": "729019", "url": "https://it.wikipedia.org/wiki?curid=3378766", "title": "Rheinmetall MG 3", "text": "La Rheinmetall MG 3 \u00e8 una mitragliatrice ad uso generalizzato moderna in 7,62 \u00d7 51 mm.\nStoria.\nDopo la seconda guerra mondiale fu sviluppata la MG1, detta anche MG 42/59 inizialmente camerata per la munizione del periodo bellico 7,92 \u00d7 57 mm Mauser, poi ricalibrata al 7,62 \u00d7 51 mm nella versione MG1A1, dotata di canna cromata e mirino ricalibrato per la nuova munizione. La versione MG1A2 ha varie piccole modifiche strutturali, come la finestra d'espulsione allargata, ed il rateo di fuoco pu\u00f2 essere diminuito a 700-900 colpi/min col l'aggiunta di un otturatore pi\u00f9 pesante. L'arma pu\u00f2 essere alimentata sia dal vecchio nastro a maglie metalliche fisse o con il nuovo nastro statunitense a maglie disgreganti M13. Questa \u00e8 l'arma adottata dall'Esercito Italiano con il nome di MG 42/59. La versione MG1A3 presenta ulteriori piccoli miglioramenti rispetto alla versione precedente. Attualmente \u00e8 in uso presso la bundeswehr la versione MG3, dotata di alcune migliorie, come un alzo antiaereo, un nuovo blocco rompifiamma/acceleratore e la capacit\u00e0 di essere alimentato anche dai nastri DM1 (non disintegrabili) e DM6 (disintegrabili).\nTecnica.\nLa MG3 fu sviluppata per la fanteria dell'esercito della Repubblica Federale Tedesca. Essa derivava direttamente dalla MG 42, adattandola per\u00f2 alle munizioni del periodo post bellico, ma molte parti possono essere scambiate con pezzi della vecchia MG42.\nLa MG3 pu\u00f2 sparare solo in automatico, senza poter selezionare la modalit\u00e0 semiautomatica, l'arma \u00e8 data in dotazione provvista di bipede, ma pu\u00f2 essere montata su di un treppiede o su un veicolo o una base.\nIl gruppo otturatore pu\u00f2 essere cambiato dalla versione V550 da 550 grammi con ammortizzatore tipo N, alla versione V950 da 950 grammi con ammortizzatore tipo R. La prima permette un rateo di fuoco di 1000-1300 colpi/min, e la seconda un rateo di 700-900 colpi/min."}
{"id": "3378771", "revid": "767487", "url": "https://it.wikipedia.org/wiki?curid=3378771", "title": "Concerto per organo, orchestra e timpani", "text": "Il Concerto per organo, orchestra d'archi e timpani FP93 \u00e8 una composizione dell'autore francese Francis Poulenc, scritta fra il 1934 e il 1938.\nStoria.\nQuesto concerto deriva da una commissione della principessa de Polignac al giovane compositore Jean Fran\u00e7aix: la nobildonna era intenzionata a ricevere da uno dei suoi protetti un semplice concerto per organo e piccola orchestra che anche lei riuscisse a suonare. Fran\u00e7aix non accett\u00f2 la commissione per motivi personali e la scrittura del brano venne affidata a Poulenc. Ben presto l'idea di un pezzo semplice per organo venne abbandonata in favore di una partitura maestosa e ben complessa. Poulenc infatti impieg\u00f2 4 anni per portarlo a termine, e pur fra altre composizioni, si impegn\u00f2 fino in fondo per scrivere qualcosa di non scontato. Nella primavera del 1936 scriveva cos\u00ec a Nadia Boulanger: E a Igor Markevitch, scusandosi per non essere stato presente ad un suo concerto: \nI due anni intercorsi fra queste due lettere e la prima esecuzione del concerto furono occupati nella vita di Poulenc da una profonda riflessione sulla vita e sulla morte, causate dall'incidente letale occorso al suo caro amico Pierre-Octave Ferroud in un incidente stradale. In quel periodo Poulenc cadde in una profonda depressione, rifugiandosi nella religiosit\u00e0 riscoperta dopo un pellegrinaggio presso il Santuario della Vergine Nera di Rocamadour.\nPer scrivere questo concerto, l'autore francese studi\u00f2 attentamente, su consiglio di Maurice Durufl\u00e9, i concerti per organo di Johann Sebastian Bach e di Dietrich Buxtehude.\nMovimenti.\nIl concerto \u00e8 in un unico movimento senza soluzione di continuit\u00e0 ma con 7 indicazioni di tempo:\nPrima esecuzione.\nLa prima esecuzione in assoluto avvenne presso il salone privato della principessa de Polignac il 16 dicembre 1938: il solista fu Maurice Durufl\u00e9 mentre l'orchestra era diretta da Nadia Boulanger. La prima esecuzione pubblica avvenne invece nel giugno 1939 presso la Salle Gaveau di Parigi, sempre con Durufl\u00e9 come solista e con Roger D\u00e9sormi\u00e8re alla guida della \"Orchestra sinfonica di Parigi\"."}
{"id": "3378772", "revid": "24443", "url": "https://it.wikipedia.org/wiki?curid=3378772", "title": "Alture Boemo-Morave", "text": ""}
{"id": "3378773", "revid": "125359640", "url": "https://it.wikipedia.org/wiki?curid=3378773", "title": "Rub\u00e9n Ram\u00edrez Hidalgo", "text": "Carriera.\n\u00c8 passato tra i professionisti nel 1998 e ha raggiunto la sua massima posizione in classifica nel singolare il 2 dicembre 2006.\nNei tornei del Grande Slam ha ottenuto come massimo risultato il quarto turno conquistato al Roland Garros 2006.\nDurante il Monte Carlo Masters 2008 \u00e8 quasi riuscito nell'impresa di sconfiggere l'allora numero 1 in classifica Roger Federer, dopo aver perso il primo set per 6-1 ha vinto il secondo per 6-3 e ha incominciato perfettamente il terzo arrivando fino al 4-0.\nA questo punto per\u00f2 lo svizzero ha vinto una serie di cinque game consecutivi e vincendo il tie-break per 7-1 ha conquistato set e partita.\nAgli Australian Open 2011 ha ottenuto il miglior risultato in carriera nel doppio maschile raggiungendo, insieme a David Marrero, il terzo turno dove sono stati sconfitti da Eric Butorac e Jean-Julien Rojer."}
{"id": "3378775", "revid": "287204", "url": "https://it.wikipedia.org/wiki?curid=3378775", "title": "Beschidi Slesiani", "text": "I Beschidi Slesiani (in ceco \"Slezsk\u00e9 Beskydy\", in polacco \"Beskid \u015al\u0105ski\", in tedesco \"Schlesische Beskiden\") sono un massiccio montuoso al confine tra Polonia e Repubblica Ceca, parte della catena dei Monti Beschidi.\nClassificazione.\nI Beschidi Slesiani hanno la seguente classificazione:"}
{"id": "3378776", "revid": "24443", "url": "https://it.wikipedia.org/wiki?curid=3378776", "title": "Beschidi moravo-slesiani", "text": ""}
{"id": "3378777", "revid": "298229", "url": "https://it.wikipedia.org/wiki?curid=3378777", "title": "Campionato mondiale di hockey su ghiaccio - Terza Divisione 2006", "text": "Il Campionato mondiale di hockey su ghiaccio - Terza Divisione 2006 \u00e8 stato un torneo di hockey su ghiaccio organizzato dall'International Ice Hockey Federation. Il torneo si \u00e8 disputato fra il 24 e il 29 aprile 2006. Le cinque squadre partecipanti sono state riunite in un unico gruppo. Le partite si sono svolte a Reykjav\u00edk, in Islanda. L' e la hanno concluso nelle prime due posizioni, garantendosi la partecipazione al Campionato mondiale di hockey su ghiaccio - Seconda Divisione 2007."}
{"id": "3378780", "revid": "287204", "url": "https://it.wikipedia.org/wiki?curid=3378780", "title": "Ruben Ramirez Hidalgo", "text": ""}
{"id": "3378786", "revid": "183694", "url": "https://it.wikipedia.org/wiki?curid=3378786", "title": "Max Dvo\u0159\u00e1k", "text": "Apparteneva alla Scuola viennese di storia dell'arte, insieme ad Alois Riegl e al maestro Franz Wickhoff.\nMaurizio Calvesi, che diffuse la sua conoscenza in Italia, lo defin\u00ec \"uno dei padri della moderna storia dell'arte\"."}
{"id": "3378790", "revid": "339392", "url": "https://it.wikipedia.org/wiki?curid=3378790", "title": "La ragazza di Boemia (opera)", "text": ""}
{"id": "3378794", "revid": "729019", "url": "https://it.wikipedia.org/wiki?curid=3378794", "title": "Davide Cesare Uziel", "text": "Biografia.\nIl veneziano Davide Cesare Uziel era figlio del commerciante ebreo Angelo Uziel. Part\u00ec per Quarto con il cugino Enrico Uziel. Nella Campagna dei Mille ricopr\u00ec la carica di capitano di fanteria.\nDavide Uziel fece parte della Commissione istituita nel dicembre 1861 per redigere il primo elenco dei Mille che sbarcarono a Marsala l'11 maggio 1860. La Commissione era composta dai generali Vincenzo Giordano Orsini, Francesco Stocco, Giovanni Acerbi, dai colonnelli Giuseppe Dezza, Guglielmo Cenni, Benedetto Cairoli e Giorgio Manin, dai maggiori Luigi Miceli, Antonio Della Pal\u00f9, Giulio Emanuele De Cretsckmann, Francesco Raffaele Curzio e Davide Cesare Uziel e dai capitani Salvatore Calvino e Achille Argentino. La Commissione rilasci\u00f2 delle autorizzazioni a fregiarsi della medaglia decretata dal Consiglio civico di Palermo il 21 giugno 1860 per gli sbarcati a Marsala. Un altro Giur\u00ec d'onore riesamin\u00f2 i titoli dei componenti la spedizione e il Ministero della Guerra pubblic\u00f2 un nuovo \"Elenco dei Mille di Marsala\", nel bollettino n.21, nell'anno 1864, in base al quale furono concesse le pensioni. Sulla base del secondo elenco fu redatto in modo definitivo il documento della Gazzetta ufficiale del Regno d'Italia del 12 novembre 1878.\nNell'elenco ufficiale dei partecipanti all'impresa, pubblicato sulla Gazzetta Ufficiale del Regno d'Italia del 12 novembre 1878, lo si trova al numero 1030.\n\u00c8 sepolto presso il Cimitero Monumentale di Staglieno a Genova."}
{"id": "3378800", "revid": "481666", "url": "https://it.wikipedia.org/wiki?curid=3378800", "title": "La Boh\u00e8me (film 1945)", "text": ""}
{"id": "3378812", "revid": "1748167", "url": "https://it.wikipedia.org/wiki?curid=3378812", "title": "Val di Foro", "text": "La Val di Foro \u00e8 una valle che si estende dalla Majella fino al Mare Adriatico, ed \u00e8 attraversata dal fiume Foro e dalla strada Statale 263. Nella valle \u00e8 stata istituita nel 1991 la riserva regionale Valle del Foro\nEconomia.\nNella valle sono presenti numerose attivit\u00e0 nel settore agroalimentare e in particolare vinicolo."}
{"id": "3378814", "revid": "74801", "url": "https://it.wikipedia.org/wiki?curid=3378814", "title": "Almyros", "text": "Almyros () \u00e8 un comune della Grecia situato nella periferia della Tessaglia (unit\u00e0 periferica della Magnesia) con abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 passata da 473,94 a e la popolazione da a abitanti.\nIn precedenza la citt\u00e0 era il capoluogo della prefettura di Magnesia.\nAlmyros \u00e8 un importante centro agricolo e commerciale di Magnesia, e sta inoltre sviluppando come centro turistico per la zona. I principali prodotti agricoli sono i pomodori, cotoni, frumenti e dadi secchi, come mandorle, pistacchi e arachidi\nStoria.\nA circa a sud della citt\u00e0 sorgono le rovine di Alos, tutt'oggi visitabili, che testimoniano la presenza umana nel territorio. Alos era una fiorente citt\u00e0 all'epoca delle guerre persiane soprattutto per il porto. Dopo la caduta dell'Impero bizantino le scorribande dei pirati indussero i cittadini a costruire la citt\u00e0 nel luogo attuale.\nNel 1838 \u00e8 descritta come \"un villaggio di turchi con pochi cristiani residenti\".\nL'indipendenza dall'Impero ottomano arriv\u00f2 nel 1898 con il conseguente ripopolamento con abitanti di etnia greca. Nel 1980 un terremoto di magnitudo 6,5 distrusse gran parte della citt\u00e0."}
{"id": "3378817", "revid": "599013", "url": "https://it.wikipedia.org/wiki?curid=3378817", "title": "Sorin Matei", "text": "Carriera.\nIn aggiunta alle tre medaglie conquistate in carriera in manifestazioni internazionali, con 2,40 m detiene la 4\u00aa prestazione mondiale di ogni epoca. Ha partecipato pure a tre Olimpiadi, raggiungendo la finale in due di esse, ma non andando mai al di l\u00e0 di un 13\u00ba posto."}
{"id": "3378830", "revid": "56620", "url": "https://it.wikipedia.org/wiki?curid=3378830", "title": "K\u00f4t. Un enigma lungo mille anni", "text": "K\u00f4t. Un enigma lungo mille anni \u00e8 un romanzo thriller fantastico per ragazzi del 2007 dell'autore spagnolo Rafael \u00c1balos.\n\u00c8 stato pubblicato in italiano nel 2009.\nTrama.\nNel cuore di Manhattan, un giorno qualunque, il consulente della NASA Kenneth Kogan si risveglia con i polsi incatenati. La stanza buia in cui \u00e8 imprigionato non \u00e8 la camera da letto in cui si \u00e8 addormentato la sera prima, ma sembra una prigione medievale. Non sa chi \u00e8, n\u00e9 perch\u00e9 si trova in quel luogo.\nLa stessa sera due ragazzi-prodigio, Nicholas e Beth, ricevono uno strano messaggio di posta elettronica che contiene una lunga e misteriosa successione di operazioni matematiche.\nNel frattempo, l'eminente neurologa Katie Hart, candidata al premio Nobel, viene ritrovata morta nel suo appartamento. Il suo corpo non mostra alcun segno di violenza, ma solo una parola incisa nel palmo della mano: K\u00f4t. Le indagini del caso vengono affidate al detective della Omicidi Aldous Fowler.\nTre storie apparentemente slegate nascondono un unico, diabolico orchestratore. Nessuno, sa chi sar\u00e0 la prossima vittima: a meno che Nicholas e Beth non riescano a risolvere l'enigma, scoprendo a chi appartiene la mente perversa e geniale capace di architettare un piano quasi perfetto.\nCapitoli.\nLo scrittore utilizza tre nuclei narrativi, corrispondenti a tre diverse storie che man mano si intrecciano sempre pi\u00f9 fino a fondersi nel finale. Le tre diverse storie sono raccontate a episodi, in una successione a catena regolare: prima il nucleo narrativo pi\u00f9 vicino all'antagonista Walter Stuck (pur essendo, nella prima parte, incentrato su una sua vittima, Kenneth Kogan), poi quello cominciante dai coprotagonisti Nicholas Kilby e Beth Hampton, infine, quella che parla delle indagini del deuteragonista, il detective Aldous Fowler. Inoltre il libro \u00e8 diviso in tre parti cronologiche e ogni storia, pur conservando la propria identit\u00e0, assume un nome diverso a seconda della parte del libro a seconda della parte. Infine, l'ordine in cui si susseguono le tre storie cambia a seconda della parte."}
{"id": "3378850", "revid": "1573940", "url": "https://it.wikipedia.org/wiki?curid=3378850", "title": "Bokokius", "text": "Bokokius \u00e8 un genere di ragni appartenente alla famiglia Salticidae.\nDistribuzione.\nL'unica specie oggi nota di questo genere \u00e8 stata rinvenuta sull'isola di Bioko, nel Golfo di Guinea.\nTassonomia.\nA dicembre 2010, si compone di 1 specie:"}
{"id": "3378860", "revid": "3115", "url": "https://it.wikipedia.org/wiki?curid=3378860", "title": "Camera a sussurro", "text": "La camera a sussurro \u00e8 una camera al di sotto di una cupola, di una volta o racchiusa in un'area circolare o ellittica nella quale i \"sussurri\" possono essere chiaramente ascoltati in altri punti della costruzione.\nNormalmente, una camera a sussurro \u00e8 costruita in forma di ellissoide, con un punto di accesso ad ogni fuoco. Se ci si posiziona in un fuoco e si parla, la linea del suono \u00e8 riflessa in direzione dell'altro fuoco. In tal modo, una camera a sussurro circolare permette una comunicazione da una qualsiasi parte della circonferenza al punto diametralmente opposto."}
{"id": "3378864", "revid": "404137", "url": "https://it.wikipedia.org/wiki?curid=3378864", "title": "Interdetto giudiziale", "text": ""}
{"id": "3378874", "revid": "287204", "url": "https://it.wikipedia.org/wiki?curid=3378874", "title": "Strutture edili pesanti", "text": "I sistemi costruttivi o le strutture si ritengono pesanti quando sono tenute in piedi dal proprio peso: un comportamento contraddistinto dalla \u2018resistenza per massa\u2019. La sollecitazione prevalente a cui questo tipo di strutture sono sottoposte \u00e8 la compressione e la resistenza maggiore offerta dai materiali impiegati \u00e8 appunto a questo tipo di sforzo. Anche il sistema costruttivo tende ad essere coerente con il comportamento strutturale ed utilizza soprattutto il peso delle parti costitutive per dare solidit\u00e0 alla intera costruzione.\nL'indubbio successo e l'importanza del peso nella storia dell'architettura delle costruzioni pesanti non sono per\u00f2 di natura tecnologica e strutturale, ma dipendono dal bisogno di protezione da un lato, dal desiderio di dominare il tempo dall'altro. Un involucro edilizio opaco e consistente separa e quindi protegge gli abitanti della casa dal mondo esterno. In molte civilt\u00e0 (ma non tutte) la casa doveva contrastare l'azione degli agenti atmosferici, oppure quella di estranei e nemici, oppure ancora dai fattori sia ambientali sia antropici. Inoltre la costruzione che sfida il tempo diventa testimonianza culturale, rende riconoscibile ai singoli il valore del gruppo, rafforza la trasmissione ereditaria tra le generazioni.\nLa pietra.\nLe costruzioni primordiali in pietra sono notoriamente i menhir (seguiti dai dolmen) e le piramidi. Il principio costruttivo che appare nel neolitico si basa sulla sovrapposizione di elementi in pietra pi\u00f9 e meno grandi: dal sasso al megalite. L'apparizione della volta come struttura orizzontale matura in epoche relativamente pi\u00f9 recenti nelle camere sepolcrali spesso ipogee o interne alle stesse piramidi.\nLe origini delle costruzioni (architetture) in pietra\nPer osservare strutture in pietra fatte di colonne, eventuali muri, travi e solai bisogna per\u00f2 aspettare la traduzione in pietra delle precedenti costruzioni in legno e fango (cfr. dinamiche evolutive). Questo sistema costruttivo continua a basarsi sulla sovrapposizione di pezzi prima per formare il fusto della colonna, poi il capitello di raccordo, al di sopra le travi e il tetto. I due punti di crisi dei tempi egiziani e greci sono la scarsa resistenza della pietra alla flessione che limita l'interasse tra le colonne e soprattutto la scarsa resistenza agli sforzi orizzontali che rende devastanti gli effetti del terremoto.\nLe cose migliorano in parte con l'introduzione dell'arco in epoca romana, nato con la muratura ma applicato anche alle strutture in pietra. Perch\u00e9 le prestazioni strutturali cambino, bisogna per\u00f2 aspettare la maestria dei costruttori gotici quando il sistema costruttivo in pietra diventa solidale nel suo insieme. Integrando tra loro le esperienze acquisite con le strutture intelaiate in legno con il bilanciamento dei pesi nelle strutture pesanti, tra l'XI e il XII secolo d.C. la costruzione delle cattedrali nasce dal bilanciamento delle spinte verticali ed orizzontali attraverso un attento studio della geometria di archi principali e secondari. I sostegni verticali si assottigliano, le murature si svuotano, il sistema pesante si alleggerisce acquistando maggiore solidit\u00e0.\nLa progressiva riduzione del peso attraverso la solidariet\u00e0 della struttura\nLa muratura.\nI criteri ispiratori della muratura non sono inizialmente orientati alla pesantezza. \u00c8 la plasmabilit\u00e0 o modellabilit\u00e0 del materiale che ne suggerisce un uso complementare o subalterno agli elementi portanti in legno. Progressivamente il sistema si emancipa e la messa a punto del mattone, prima in terra cruda poi in terracotta, consente la costruzione e lo sviluppo delle strutture murarie. Anche ai muri di sostegno e alle volte di copertura viene chiesto di proteggere e difendere lo spazio costruito. Gli spessori raggiungono dimensioni considerevoli tanto da apparire sovradimensionati non solo rispetto alla spazio circoscritto, ma anche rispetto alla solidariet\u00e0 della struttura.\nDuttilit\u00e0 del mattone e molteplicit\u00e0 degli impieghi nelle murature\nLa tecnica edilizia romana sviluppa un ventaglio di soluzioni basate sul mattone nello stesso tempo ampio, diversificato e integrato. I modi di realizzare il muro (\"opus\"), gli archi e le volte sono documentati dalla storia dell'architettura classica e rinascimentale. Va per\u00f2 notata la differenza tra la pietra, che nel Medioevo ispira un'importante innovazione tecnologica e strutturale, e la muratura che invece rimane tecnologicamente uguale a se stessa, salvo qualche recente tentativo di reinterpretazione.\nIl calcestruzzo.\nNel XIX secolo appaiono i primi manufatti in calcestruzzo armato che riscuotono immediatamente un notevole successo e si diffondono rapidamente in tutto l'occidente. L'uso del conglomerato nelle murature \u00e8 presente sin dall'antichit\u00e0, ma l'introduzione di una armatura metallica rivoluziona la concezione strutturale, le configurazioni realizzabili e i processi produttivi.\nSino dalle prime utilizzazioni il modello adottato dalle costruzioni in calcestruzzo \u00e8 quello della gabbia di travi e pilastri il pi\u00f9 delle volte ortogonali tra loro. Il percorso evolutivo delle strutture in legno, pietra ed infine ferro aveva di fatto prefigurato la gabbia in calcestruzzo, che per\u00f2 grazie alla modellabilit\u00e0 del conglomerato diventa maggiormente adattabile alla specificit\u00e0 dei siti, dimensioni, tipologie edilizie, volumetrie, etc. Le sezioni resistenti del calcestruzzo armato a parit\u00e0 di prestazioni debbono essere maggiori (e pi\u00f9 pesanti) di quelle in ferro e a volte anche di quelle della pietra. In compenso l'armatura consente una resistenza alla flessione che libera la struttura da molti dei vincoli propri di legno, pietra e muratura.\nMaggiore e minore presenza del calcestruzzo nella definizione dell'involucro\nLa pesantezza (relativa e assoluta) del calcestruzzo \u00e8 riconducibile al rapporto fra tre variabili: lo sviluppo superficiale degli elementi strutturali; lo spessore dell'elemento portante; la quantit\u00e0 di armatura metallica affogata nel getto. La razionalizzazione e meccanizzazione del cantiere edilizio rende conveniente far coincidere struttura e involucro con un uso massiccio del calcestruzzo e quindi un peso elevato rispetto al volume costruito. Anche la fabbricazione fuori opera di pezzi portanti (pannelli parete e solai) richiede un aumento di spessori e armatura per consentire la movimentazione e messa in opera degli stessi. Ma \u00e8 anche possibile progettare il calcestruzzo riducendo gli spessori introducendo nel getto armature in fibra di carbonio invece di gabbie in tondino metallico. Poi si alleggerisce il conglomerato con inerti espansi al posto di sabbia e ghiaia. Infine si modella la forma in modo da valorizzare al meglio il materiale riducendone le quantit\u00e0. Per osservare le differenze nel progetto e nella costruzione si possono confrontare: \"La cit\u00e9 da la Musique\" (Christian de Prtzamparc, Paris 1995) e \"il Palazzatto dello sport\" (Pier Luigi Nervi, Roma 1960); \"Les Echelle du Baroque\" (Ricardo Bofill, Paris 1985) e \"L\u2019Oceanogr\u00e1fic\" (F\u00e9ilx Candela, Valencia 2002).\nLinee di tendenza per la riduzione del peso con il calcestruzzo"}
{"id": "3378876", "revid": "287204", "url": "https://it.wikipedia.org/wiki?curid=3378876", "title": "Rasid Mahalbasic", "text": ""}
{"id": "3378877", "revid": "1573940", "url": "https://it.wikipedia.org/wiki?curid=3378877", "title": "Gorgasella", "text": "Gorgasella \u00e8 un genere di ragni appartenente alla Famiglia Salticidae.\nEtimologia.\nIl nome deriva probabilmente dal medico statunitense William Crawford Gorgas (1854-1920), che debell\u00f2 la febbre gialla a Panama proprio nel primo decennio del XX secolo, consentendo cos\u00ec l'ultimazione del Canale di Panama\nDistribuzione.\nL'unica specie oggi nota di questo genere \u00e8 stata rinvenuta a Panama.\nTassonomia.\nA dicembre 2010, si compone di una specie:"}
{"id": "3378883", "revid": "287204", "url": "https://it.wikipedia.org/wiki?curid=3378883", "title": "Argithea", "text": "Argithea () \u00e8 un comune della Grecia situato nella periferia della Tessaglia (unit\u00e0 periferica di Karditsa) con 2.488 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011. che ha abolito le prefetture e accorpato numerosi comuni, la superficie del comune \u00e8 passata da 372 a 373\u00a0km\u00b2 e la popolazione da 2.627 a 2.488 abitanti\nIl nome deriva dal Re \"Arghiteos\" che regn\u00f2 tra il III e il II secolo avanti Cristo."}
{"id": "3378888", "revid": "767487", "url": "https://it.wikipedia.org/wiki?curid=3378888", "title": "Du\u0161an Tittel", "text": ""}
{"id": "3378891", "revid": "767487", "url": "https://it.wikipedia.org/wiki?curid=3378891", "title": "Essonite", "text": "L'essonite o hessonite \u00e8 una variet\u00e0 di grossularia appartenente al gruppo dei granati.\nEtimologia.\nIl nome deriva dal comparativo greco \u1f25\u03c3\u03c3\u03c9\u03bd = \"inferiore\". Il nome gli fu dato dal mineralogista Ren\u00e9 Just Ha\u00fcy, in allusione alla sua minor durezza e densit\u00e0 rispetto ad altri tipi di granati.\nAbito cristallino.\nIn cristalli grandi o sotto forma di granuli di microcristalli.\nOrigine e giacitura.\nL'origine dell'essonite \u00e8 dovuta per la maggiore parte dei casi al metamorfismo di contatto. Si possono trovare dei campioni di essonite in rocce serpentinose e basiche metamorfosate o in rodingiti.\nForme in cui si presenta in natura.\nI cristalli sono di forma rombododecaoedrica o icositetraedrica con le facce che presentano delle striature, talvolta trasparenti o in ammassi granulari di microcristalli luccicanti.\nIl taglio.\nL'essonite, generalmente viene tagliata in gemme ovali, rotonde, a rosa o a brillante. In epoche antiche le essoniti venivano poste in castoni o rivestite alla base con dei fogli brubo-metallizzati per esaltarne la lucentezza."}
{"id": "3378893", "revid": "1573940", "url": "https://it.wikipedia.org/wiki?curid=3378893", "title": "Episodi di Saiyuki Reload", "text": "Di seguito vengono elencati gli episodi della serie di animazione giapponese \"Saiyuki Reload\", sequel di \"Saiyuki - La leggenda del demone dell'illusione\", tratta dall'omonimo fumetto di Kazuya Minekura. Gli episodi sono stati trasmessi in Giappone su Tv Tokyo dal 2 ottobre 2003 al 25 marzo 2004. Questa serie non \u00e8 mai stata adattata e distribuita in Italia."}
{"id": "3378898", "revid": "1573940", "url": "https://it.wikipedia.org/wiki?curid=3378898", "title": "Hermotimus", "text": "Hermotimus \u00e8 un genere di ragni appartenente alla famiglia Salticidae.\nDistribuzione.\nL'unica specie oggi nota di questo genere \u00e8 stata rinvenuta in Africa occidentale.\nTassonomia.\nA dicembre 2010, si compone di una specie:"}
{"id": "3378899", "revid": "7969", "url": "https://it.wikipedia.org/wiki?curid=3378899", "title": "M47 Dragon", "text": ""}
{"id": "3378904", "revid": "122944746", "url": "https://it.wikipedia.org/wiki?curid=3378904", "title": "Ippotoo (figlio di Leto)", "text": "Ippotoo () \u00e8 un personaggio della mitologia greca, un personaggio dell\"Iliade\".\nMitologia.\nLe origini.\nIppotoo era uno dei condottieri alleati di Priamo quando Troia fu assediata dagli Achei egli comandava i Pelasgi insieme al fratello Pileo e veniva da Larissa. \nI due erano figli del nobile Leto.\nEbbe un figlio di nome Pelasgo.\nLa morte.\nAppena Ettore ebbe ucciso Patroclo, tra Achei e Troiani scoppi\u00f2 una mischia furibonda sul suo cadavere. Ippotoo cerc\u00f2 di trascinarlo via, ma Aiace Telamonio piomb\u00f2 su di lui e lo uccise.\nSolo a questo punto Omero dice che Ippotoo era ancora molto giovane."}
{"id": "3378909", "revid": "1305772", "url": "https://it.wikipedia.org/wiki?curid=3378909", "title": "Icositetraedro", "text": "In geometria con icositetraedro si pu\u00f2 intendere a varie forme poliedriche:"}
{"id": "3378915", "revid": "1318658", "url": "https://it.wikipedia.org/wiki?curid=3378915", "title": "Ferrovia Longeray-L\u00e9az - Le Bouveret", "text": "La ferrovia Longeray-L\u00e9az - Le Bouveret, \u00e8 una linea ferroviaria del R\u00e9seau ferr\u00e9 de France che da Longeray - L\u00e9az, sulla Lione - Ginevra raggiunge Annemasse e percorre il versante sud del Lago Lemano fino a Saint-Gingolph, alla frontiera con la Svizzera. L'esercizio \u00e8 in atto, (al 2011), limitato a \u00c9vian-les-Bains\nStoria.\nLa tratta ferroviaria tra Longeray, nel dipartimento francese dell'Ain, ed \u00c9vian-les-Bains, nell'Alta Savoia venne aperta all'esercizio tra 1880 e 1882 a cura della PLM: Il 30 agosto 1880 venne attivata la tratta Longeray-Thonon-les-Bains e il 1\u00ba giugno 1882 in resto fino a \u00c9vian-les-Bains. Nello stesso periodo anche la Compagnie du Simplon aveva realizzata la linea, detta \"Ligne du Tonkin\", dal lato svizzero tra Le Bouveret e Saint-Gingolph.\nLa ferrovia venne nazionalizzata nel 1937 divenendo parte della rete SNCF; dal 1997 al 2014 era stata assegnata al RFF e dal 2015 \u00e8 assegnata di nuovo a SNCF dopo reintegramento nel 2014 della RFF.\nNel 1971 venne elettrificata la tratta Longeray-Annemasse e l'anno dopo il restante tratto fino a \u00c9vian-les-Bains.\nNel 1988 la SNCF sospese il traffico merci oltre Evian ma mantenne un treno turistico \"Rive-Bleue Express\" dal 1986 al 1998 che percorreva l'intera linea fino alla Svizzera. Nel 1998 venne soppresso ogni servizio ferroviario oltre Evian e fino al confine. Negli ultimi anni la regione Rodano-Alpi ha sviluppato un progetto di riapertura di tutta la tratta.\nDal 9 dicembre 2007 \u00e8 entrato in vigore l'orario cadenzato regionale tra \u00c9vian-les-Bains, Annemasse e Ginevra Eaux-Vives."}
{"id": "3378916", "revid": "1305772", "url": "https://it.wikipedia.org/wiki?curid=3378916", "title": "Har Nuur (Hovd)", "text": "Il lago Har nuur (in mongolo: \u0425\u0430\u0440 \u043d\u0443\u0443\u0440, \"lago nero\") si trova in Mongolia occidentale, nella valle dei laghi un bacino chiuso situato a nord-est della catena montuosa dell'Altaj e al confine nord-orientale della provincia di Hovd, tra il distretto di D\u00f4rg\u00f4n e quello di \u010candman'.\nFa parte di un gruppo di laghi interni che, in tempi preistorici (circa 5000 anni), era un unico grande lago. I cambiamenti climatici intervenuti hanno nel tempo inaridito la regione. Il lago preistorico a poco a poco and\u00f2 dividendosi in pi\u00f9 laghi: a ovest dell'Har nuur si trova il pi\u00f9 grande Har-Us nuur e a sud c'\u00e8 il D\u00f4rg\u00f4n nuur al quale \u00e8 collegato da un canale naturale. L'area ospita il Parco Nazionale dell'Har-Us."}
{"id": "3378921", "revid": "599013", "url": "https://it.wikipedia.org/wiki?curid=3378921", "title": "Peter Bartalsk\u00fd", "text": ""}
{"id": "3378929", "revid": "1573940", "url": "https://it.wikipedia.org/wiki?curid=3378929", "title": "Tatari (zoologia)", "text": "Tatari () \u00e8 un genere di ragni appartenente alla famiglia Salticidae.\nEtimologia.\nIl nome deriverebbe dalla parola tahitiana \"tatari\", che significa \"attendere\", \"aspettare\".\nDistribuzione.\nL'unica specie oggi nota di questo genere \u00e8 endemica delle Nuove Ebridi, oggi denominate Vanuatu, in Polinesia.\nTassonomia.\nA dicembre 2010, si compone di una specie:"}
{"id": "3378934", "revid": "775372", "url": "https://it.wikipedia.org/wiki?curid=3378934", "title": "Sala delle Statue", "text": "La Sala delle Statue (\"National Statuary Hall\") \u00e8 una sala del Campidoglio di Washington dedicata alle statue di alcuni americani di rilievo. La sala, nota anche come \"Old Hall of the House\", \u00e8 una grande stanza semicircolare a due piani, con una seconda galleria lungo il perimetro curvo. \u00c8 situata accanto alla rotonda del Campidoglio. Fu la sede della Camera dei Rappresentanti per quasi 50 anni (1807-1857), invece \u00e8 ora il principale spazio per l'esibizione della Collezione Nazionale della Sala delle Statue.\nDescrizione.\nLa Sala \u00e8 costruita con la forma di un antico anfiteatro ed \u00e8 uno dei primissimi esempi di architettura neoclassica in America. Mentre la gran parte delle superfici dei muri sono intonacate, i pilastri e i muri della galleria bassa sono in arenaria. Attorno al perimetro della sala si trovano enormi colonne di variegato marmo breccia, estratto lungo il fiume Potomac. I capitelli corinzi sono di marmo bianco di Carrara. Un'apertura nel soffitto lascia entrare la luce naturale nella Sala. Il pavimento della camera \u00e8 ricoperto con piastrelle di marmo bianco e nero: il marmo nero fu acquistato appositamente per la sala, mentre quello bianco era materiale di scarto dal progetto di ampliamento del Campidoglio.\nSolo due delle numerose statue presenti nella sala furono commissionate per essere esposte nella \"Hall of the House\". \"Libert\u00e0 e l'Aquila\", statua neoclassica in gesso di Enrico Causici, si affaccia sulla sala da una nicchia al di sopra del colonnato, dietro a ci\u00f2 che una volta era il rostro dello Speaker. Il rilievo dell'aquila in arenaria nel fregio della trabeazione \u00e8 opera di Giuseppe Valaperta. Sopra la porta che conduce alla Rotonda si trova la \"Macchina della Storia\", di Carlo Franzoni. Questa scultura di marmo neoclassica rappresenta Clio, la Musa della Storia, mentre cavalca il carro del Tempo e registra gli eventi. La ruota del carro contiene l'orologio della sala, gli ingranaggi sono opera di Simon Willard.\nSi dice che John Quincy Adams traeva vantaggio dall'acustica della Sala per ascoltare di nascosto le conversazioni di altri membri in altri punti della camera. Per testare questo fenomeno acustico, un gruppo dovrebbe posizionarsi nel lato ovest della sala, vicino alla targa che ricorda il banco di Adams, mentre l'altro gruppo sul corrispondente punto nel lato est. Perci\u00f2 la Sala delle Statue pu\u00f2 essere detta una camera a sussurro.\nLa \"Statua della Libert\u00e0\" \u00e8 visibile dal lucernario centrale, se ci si posiziona appena a sud del candeliere.\nStoria.\nQuesta camera \u00e8 la seconda sala e il terzo luogo di riunione costruito per la Camera dei Rappresentanti. Precedentemente, i membri della Camera si riunivano in una costruzione temporanea, bassa, larga e ovale, nota anche come \"Il Forno\" (\"The Oven\"), eretta frettolosamente nel 1801. La prima Sala permanente, progettata da Benjamin Latrobe, fu completata nel 1807; comunque, fu distrutta dalle truppe britanniche che bruciarono il Campidoglio nell'agosto 1814, durante la Guerra anglo-americana del 1812. La Sala fu ricostruita nella sua attuale forma da Latrobe e dal suo successore, Charles Bulfinch, tra il 1815 e il 1819. Sfortunatamente, il sottile e ricurvo soffitto favoriva un fastidioso eco, rendendo difficile l'operato dei membri della Camera. Seguirono numerosi inutili tentativi per migliorare l'acustica, inclusi l'appendere drappeggi e ribaltare la disposizione dei posti a sedere. L'unica soluzione fu la costruzione di un'intera nuova Sala, nel quale i dibattiti potessero essere facilmente ascoltati. Nel 1850, una nuova sala fu autorizzata e la Camera si trasfer\u00ec nell'attuale Sala della nuova ala nel 1857.\nMolti eventi importanti avvennero in questa camera mentre svolgeva il ruolo di \"Hall of the House\". Proprio qui, nel 1824, il Marchese de la Fayette divenne il primo cittadino straniero a rivolgersi al Congresso. Qui si insediarono i Presidenti James Madison, James Monroe, John Quincy Adams, Andrew Jackson e Millard Fillmore. In particolare, John Quincy Adams \u00e8 molto legato a questa Camera: nel 1824 fu eletto Presidente dalla Camera dei Rappresentanti, poich\u00e9 nessuno dei candidati si era assicurato la maggioranza con il voto elettorale. In seguito alla sua presidenza, Adams serv\u00ec come membro della Camera per 17 anni. Il 21 febbraio 1848 sven\u00ec sul suo banco per un'emorragia cerebrale e mor\u00ec due giorni dopo nel confinante ufficio, a quel tempo casa dello Speaker.\nIl destino della Sala abbandonata dalla Camera dei Rappresentanti rimase incerto per molti anni, anche se ci furono varie proposte per un suo eventuale uso. Forse la pi\u00f9 semplice era che fosse convertita a spazio aggiuntivo per la Biblioteca del Congresso, che ancora era ospitata dal Campidoglio. La proposta pi\u00f9 radicale era di demolirla e rimpiazzarla con due piani di camere di commissione. Infine, fu approvata l'idea di usare la camera come galleria d'arte, e vennero esposte le opere destinate all'estensione del Campidoglio; tra queste, il modello in gesso della \"Statua della Libert\u00e0\", che successivamente fu fusa in bronzo per la cupola del Campidoglio. La mancanza di spazi murari ostacol\u00f2 la possibilit\u00e0 di appendere dipinti, ma la sala sembr\u00f2 molto adatta all'esposizione di statue.\nNel 1864, in linea con la legge promossa dal Rappresentante Justin Morrill, il Congresso invit\u00f2 ogni stato a contribuire con due statue raffiguranti cittadini di spicco per una mostra permanente nella sala, che fu rinominata \"National Statuary Hall\". La legge previde anche il rifacimente del pavimento, che venne livellato e coperto dalle attuali mattonelle di marmo. Questa modifica, unitamente alla sostituzione dell'originario soffitto in legno (che fu dipinto per simulare un effetto a cassettone) agli inizi del XX secolo, elimin\u00f2 gran parte dell'effetto eco.\nLa prima statua venne posizionata nel 1870. Entro il 1971 tutti e 50 gli stati avevano contribuito con almeno una statua, e per il 1990 tutti tranne 5 stati avevano contribuito con due statue. Inizialmente tutte le statue furono posizionate nella sala. Dato che la collezione crebbe velocemente in numero, nel 1933 il Congresso autorizz\u00f2 la mostra di statue lungo tutto l'edificio per ragioni sia estetiche che strutturali. Al momento sono 38 le statue presenti all'interno della sala.\nLa sala fu parzialmente restaurata nel 1976 per le celebrazioni del bicentenario. Allo stesso tempo, vennero riaperti i camini originali e installate le repliche dei primi mantici. Le riproduzioni del candeliere, portacandele e i drappeggi rossi furono condotte sulla base del dipinto ad olio \"La camera dei Rappresentanti\" di Samuel Morse del 1822, ora in mostra alla Galleria di Arte Corcoran. Targhe in bronzo furono collocate in onore dei presidenti che servirono nella Camera dei Rappresentanti, nel periodo in cui si trovava qui.\nLa Sala delle Statue \u00e8 una delle sale pi\u00f9 visitate del Campidoglio. \u00c8 visitata da centinaia di turisti ogni giorno e continua ad essere usata per particolari cerimonie. Eventi speciali tenuti in questa sala includono attivit\u00e0 come l'onorificenza di dignitari stranieri e ogni quattro anni il Congresso ospita una cena in onore dell'insediamento del nuovo Presidente degli Stati Uniti.\nStatue.\nQuesto l'elenco alfabetico delle personalit\u00e0 rappresentate nelle statue della collezione. Per ognuna \u00e8 anche indicato lo Stato a cui la personalit\u00e0 \u00e8 legata."}
{"id": "3378936", "revid": "522912", "url": "https://it.wikipedia.org/wiki?curid=3378936", "title": "Ruben Ramirez-Hidalgo", "text": ""}
{"id": "3378939", "revid": "106376", "url": "https://it.wikipedia.org/wiki?curid=3378939", "title": "Carnevale di Crema", "text": ""}
{"id": "3378941", "revid": "1165513", "url": "https://it.wikipedia.org/wiki?curid=3378941", "title": "Good Stuff", "text": ""}
{"id": "3378943", "revid": "1442080", "url": "https://it.wikipedia.org/wiki?curid=3378943", "title": "Tel Aviv Open 1979 - Singolare", "text": "Il singolare del torneo di tennis Tel Aviv Open 1979, facente parte della categoria Grand Prix, ha avuto come vincitore Tom Okker che ha battuto in finale Per Hjertquist 6-4, 6-3."}
{"id": "3378949", "revid": "1788047", "url": "https://it.wikipedia.org/wiki?curid=3378949", "title": "South Pacific Tennis Classic 1979 - Singolare", "text": "Il singolare del torneo di tennis South Pacific Tennis Classic 1979, facente parte della categoria Grand Prix, ha avuto come vincitore Phil Dent che ha battuto in finale Ross Case 7-6, 6-2, 6-3."}
{"id": "3378950", "revid": "124711979", "url": "https://it.wikipedia.org/wiki?curid=3378950", "title": "De lana caprina", "text": "De lana caprina (trad. \u00absulla lana caprina\u00bb) \u00e8 una locuzione latina. L'espressione \u00e8 utilizzata in riferimento a qualcosa di cui si parla per evidenziare l'inutilit\u00e0 o la superfluit\u00e0 del discorrerne, poich\u00e9 priva d'importanza o di attinenza all'argomento della discussione. , nonostante i celebrati mohair e cashmere siano lane di capra, ma questi ultimi erano fibre tessili esotiche o esterne al mondo romano. L'espressione \u00e8 utilizzata anche nella lingua italiana con il medesimo significato.\n\u00c8 citata da Quinto Orazio Flacco nelle sue \"Epistul\u00e6\", considerando che la lana della capra era ritenuta scadente e di basso valore."}
{"id": "3378951", "revid": "599013", "url": "https://it.wikipedia.org/wiki?curid=3378951", "title": "Tatari (disambigua)", "text": ""}
{"id": "3378959", "revid": "1442080", "url": "https://it.wikipedia.org/wiki?curid=3378959", "title": "Davidoff Swiss Indoors 1979 - Singolare", "text": "Il singolare del torneo di tennis Davidoff Swiss Indoors 1979, facente parte della categoria Grand Prix, ha avuto come vincitore Brian Gottfried che ha battuto in finale Johan Kriek 7-5, 6-1, 4-6, 6-3."}
{"id": "3378960", "revid": "107890821", "url": "https://it.wikipedia.org/wiki?curid=3378960", "title": "Dulce bellum inexpertis", "text": "Dulce bellum inexpertis (\u00abLa guerra \u00e8 dolce per quelli che non l'hanno sperimentata\u00bb) \u00e8 una locuzione latina. Il significato della frase \u00e8 che chi ama o desidera la guerra non ne ha mai fatto esperienza: difatti, secondo il detto, solo ignorandone l'atrocit\u00e0 se ne pu\u00f2 essere affascinati. Erasmo da Rotterd\u00e0m commenta il proverbio nei suoi \"Adagia\"."}
{"id": "3378962", "revid": "767487", "url": "https://it.wikipedia.org/wiki?curid=3378962", "title": "Klone", "text": "I Klone sono un gruppo musicale death metal atmosferico francese formato nel 1995 a Poitiers."}
{"id": "3378963", "revid": "433605", "url": "https://it.wikipedia.org/wiki?curid=3378963", "title": "Genoa Cricket and Football Club 1927-1928", "text": "Questa voce raccoglie le informazioni riguardanti il Genoa Cricket and Football Club nelle competizioni ufficiali della stagione 1927-1928.\nStagione.\nNella stagione 1927-1928 il Genoa si piazza in seconda posizione nel girone finale alle spalle del Torino che vince lo scudetto.\nMaglie.\nLa maglia per le partite casalinghe presentava i colori attuali (anche se la dicitura ufficiale era rosso granato e blu) ma a differenza di oggi il blu era posizionato a destra.\nOrganigramma societario.\nArea direttiva\nArea tecnica\nRosa.\n \n \nRisultati.\nGirone di andata.\nIl Genoa riposa nella settima giornata di andata, 20 novembre 1927.\nGirone di ritorno.\nIl Genoa riposa il 5 febbraio 1928, 18\u00aa giornata,"}
{"id": "3378964", "revid": "115058248", "url": "https://it.wikipedia.org/wiki?curid=3378964", "title": "Emmanuel Itier", "text": " Cresciuto in Francia, si \u00e8 trasferito negli Stati Uniti alla fine degli anni ottanta. Lui e sua moglie Rosanna Bin, hanno avuto un figlio insieme, e risiedono nella California meridionale.\n\u00c8 principalmente ricordato come regista del film \"Scarecrow\", primo capitolo dell'omonima serie cinematografica horror, e come produttore per numerose pellicole fra cui \"Johnny Mnemonic\", \"The Dentist\" e \"9 settimane e \u00bd - La conclusione\"."}
{"id": "3378968", "revid": "1442080", "url": "https://it.wikipedia.org/wiki?curid=3378968", "title": "Cologne Grand Prix 1979 - Singolare", "text": "Il singolare del torneo di tennis Cologne Grand Prix 1979, facente parte della categoria Grand Prix, ha avuto come vincitore Gene Mayer che ha battuto in finale Wojciech Fibak 6-3, 3-6, 6-1."}
{"id": "3378979", "revid": "1573940", "url": "https://it.wikipedia.org/wiki?curid=3378979", "title": "Excelsior (Minnesota)", "text": "Excelsior \u00e8 una citt\u00e0 degli Stati Uniti nella contea di Hennepin dello Stato del Minnesota. Si trova circa 20\u00a0km a ovest di Minneapolis.\nExcelsior fu fondata negli anni 1850 sulle rive del lago Minnetonka come luogo di vacanza, principalmente per gli abitanti di Minneapolis e di Saint Paul.\nDal 1925 al 1973 vi si trovava l\"'Excelsior Amusement Park\", un parco divertimenti dotato di una ruota panoramica e altre attrazioni.\nNel 1900 si svolse ad Excelsior la prima edizione dello U.S. Open, un campionato di scacchi statunitense aperto a tutti. Torn\u00f2 a svolgersi ad Excelsior altre nove volte fino al 1915.\nLocalmente si dice che i Rolling Stones abbiano trovato ispirazione per la canzone You Can't Always Get What You Want dopo una sosta di Mick Jagger presso questa citt\u00e0, durante la quale ebbe una conversazione con \"Mr. Jimmy\", un noto personaggio del luogo. Altre versioni invece sostengono che Mick Jagger trov\u00f2 l'ispirazione mentre si trovava nell'Indiana. Entrambi i fatti non sono per\u00f2 stati accertati."}
{"id": "3378980", "revid": "767487", "url": "https://it.wikipedia.org/wiki?curid=3378980", "title": "Mat\u00fa\u0161 Putnock\u00fd", "text": "Dal 2011 al 2013 \u00e8 convocato otto volte dalla Nazionale slovacca, senza scendere mai in campo. Vanta 16 presenze nelle competizioni europee.\nGioca 30 incontri nella stagione 2016-2017, tenendo inviolata la propria porta in 18 sfide."}
{"id": "3378987", "revid": "599013", "url": "https://it.wikipedia.org/wiki?curid=3378987", "title": "Steve Howard", "text": ""}
{"id": "3378989", "revid": "767487", "url": "https://it.wikipedia.org/wiki?curid=3378989", "title": "Kruger (gruppo musicale)", "text": "I Kruger sono un gruppo musicale melodic power metal russo formato nel 1989 a Mosca."}
{"id": "3378996", "revid": "6923", "url": "https://it.wikipedia.org/wiki?curid=3378996", "title": "Hot Latin Songs", "text": "Hot Latin Songs (precedentemente nota come Top Latin Songs) \u00e8 la lista di canzoni latine pi\u00f9 ascoltate negli Stati Uniti, insieme a Top Latin Albums. In testa a questa classifica si piazza il cantante spagnolo Enrique Iglesias, finora con 21 brani in prima posizione, seguita dalla colombiana Shakira, considerata la cantante Latina di maggior successo di tutti i tempi. Seguono altri \"performer\" di fama internazionale: Juanes, Juan Luis Guerra, Thal\u00eda, Luis Miguel, Selena, Ricky Martin, Julio Iglesias, Raphael, Alejandro Sanz, Paulina Rubio, Man\u00e1, Chayanne, e molti altri. Insieme a Top Latin Albums, \u00e8 la lista pi\u00f9 importante dell'America Latina.\nCuriosit\u00e0.\nLa prima canzone non spagnola che ha raggiunto il primo posto nella TLS \u00e8 stata nel 1998, \"My Heart Will Go On\" di C\u00e9line Dion nel corso."}
{"id": "3378997", "revid": "123817420", "url": "https://it.wikipedia.org/wiki?curid=3378997", "title": "Tony Damascelli", "text": "Biografia.\n\u00c8 editorialista del quotidiano \"Il Giornale\" e di \"Tuttosport\".\nNella seduta del 9 ottobre 2006, il Consiglio dell'Ordine dei Giornalisti della Lombardia, ha comminato la sanzione della sospensione di 4 mesi al giornalista Tony Damascelli per il coinvolgimento in \"Calciopoli\"."}
{"id": "3378998", "revid": "599013", "url": "https://it.wikipedia.org/wiki?curid=3378998", "title": "Andy King", "text": "\u00c8 l'unico giocatore nella storia del calcio inglese ad aver vinto tutte le prime tre divisioni nazionali con la stessa maglia.\nCaratteristiche tecniche.\n\u00c8 un centrocampista completo in grado di fornire - grazie alla sua versatilit\u00e0 - pi\u00f9 soluzioni al proprio allenatore in mediana. Pur svolgendo compiti prettamente difensivi, \u00e8 dotato di un ottimo tiro dalla distanza.\nCarriera.\nClub.\nInizia a giocare a calcio all'et\u00e0 di nove anni, nel settore giovanile del Chelsea. Nel 2004 viene tesserato dal Leicester City. Il 5 maggio 2007 sottoscrive il suo primo contratto da professionista con la societ\u00e0 inglese. Esordisce in prima squadra - da titolare - il 2 ottobre 2007 in Leicester-Wolverhampton (0-0).\nMette a segno la sua prima rete tra i professionisti il 1\u00ba dicembre contro il Southampton. Termina l'annata - conclusasi con la retrocessione in terza serie - con 12 presenze e una rete.\nIl 21 agosto 2008 rinnova il proprio contratto per altre tre stagioni. Il 18 aprile 2009 il Leicester viene promosso in Championship con due giornate d'anticipo.\nIl 15 aprile 2011 si accorda con la societ\u00e0 sulla base di un rinnovo quadriennale con scadenza nel 2015.\nIl 5 aprile 2014 le \"Foxes\" vengono promosse in Premier League - a distanza di 10 anni - con sei giornate d'anticipo. Esordisce nella massima divisione inglese il 16 agosto 2014 contro l'Everton. Il 29 ottobre 2014 rinnova il proprio contratto per altre quattro stagioni.\nIl 29 aprile 2015 gioca la sua 300\u00aa gara con le \"Foxes\".\nIl 2 maggio 2016 il Leicester - complice il pareggio ottenuto dal Tottenham contro il Chelsea - si laurea campione d'Inghilterra per la prima volta nella storia. Questo successo gli consente di diventare il primo giocatore nella storia del calcio inglese ad aver vinto le prime tre divisioni nazionali con la stessa maglia.\nIl 27 settembre 2016 esordisce nelle competizioni europee contro il Porto - incontro valido per la seconda giornata della fase a gironi di UEFA Champions League - sostituendo Islam Slimani al 37' della ripresa.\nIl 31 gennaio 2018 passa in prestito allo Swansea.\nIl 5 gennaio 2021 viene acquistato dall'OH Lovanio.\nNazionale.\nIl 27 marzo 2009 esordisce con la selezione Under-21, in occasione della sfida disputata contro il Lussemburgo (terminata 0-0), partita valida per le qualificazioni agli Europei Under-21 2011. Il 31 marzo segna la sua prima rete con la rappresentativa gallese.\nIl 22 maggio 2009 viene incluso dal CT John Toshack tra i convocati che prenderanno parte all'amichevole con l'Estonia. Esordisce quindi con la massima rappresentativa gallese il 29 maggio seguente, sostituendo Steve Evans a pochi istanti dal termine.\nMette a segno la sua prima rete in nazionale l'11 agosto 2010 contro il Lussemburgo.\nViene convocato per gli Europei 2016 in Francia. Esordisce nella competizione il 20 giugno in Russia-Galles (0-3), partita valida per la terza giornata della fase a gironi, sostituendo Joe Ledley al 76' per infortunio.\nStatistiche.\nPresenze e reti nei club.\n\"Statistiche aggiornate al 21 agosto 2020.\""}
{"id": "3379000", "revid": "767487", "url": "https://it.wikipedia.org/wiki?curid=3379000", "title": "Scarecrow (film 2002)", "text": "Scarecrow \u00e8 un film del 2002 diretto da Emmanuel Itier.\nIl film, uscito direct to video, \u00e8 ritenuto un B movie a causa della sua scarsa recitazione, scrittura e storia generale.\nIl film \u00e8 dedicato al regista italiano Dario Argento.\nTrama.\nTre giovani si riuniscono in un campo di grano per raccontarsi storie spaventose. Uno di loro, Mitch, racconta una storia di un ragazzo di nome Lester Dwervick. Lester \u00e8 un emarginato sociale il cui insegnante lo sminuisce per vivere in un parco roulotte con la madre costantemente ubriaca che spesso porta a casa ubriachi dal bar locale. Lester \u00e8 anche costantemente perseguitato e molestato dal corpo studentesco della Emerald Grove High School. L'unica che non tormenta Lester \u00e8 Judy, la figlia dello sceriffo locale. Lester mostra a Stephanie un disegno che ha fatto e le chiede di andare al ballo con lui, tuttavia la ragazza lo schernisce e lo deride. Tornato a casa Lester trova sua madre svenuta. Dal momento che non ha nessuno con cui passare il tempo e confidarsi, Lester trascorre il suo tempo libero disegnando spesso uccelli.\nPi\u00f9 tardi Lester si reca al French Bulldog, il fast food presso il quale lavora. L\u00ec subisce le umiliazione dal solito gruppo di ragazzi. Judy tenda di difenderlo, ma viene notata del capo di Lester che la butta fuori dal locale. Delusa dal comportamento della sua amica Morgan, la quale ha anch'essa deriso Lester, Judy torna a casa da sola. Pi\u00f9 tardi, Lester ringrazia la ragazza per averlo difeso. Quella notte disegna un uccello del paradiso come forma di rimborso.\nMorgan persuade Judy ad andare ad una festa. Nel frattempo Lester viene molestato dal nuovo fidanzato di sua madre, il quale completamente ubriaco deride i disegni del ragazzo e distrugge la cornice della foto che ha fatto per Judy. Frustrato ed arrabbiato Lester va alla festa per incontrare di nuovo Judy e vede uno dei prepotenti che lo deride sempre intento a baciarla. Profondamente addolorato della cosa, Lester fugge via e rientra a casa dove scatena tutta la sua rabbia verso il fidanzato di sua madre. L'ubriaco afferra Lester per la gola, lo conduce nei campi di grano fuori dalla sua casa e lo uccide lasciando il suo cadavere vicino ad uno spaventapasseri.\nTrascorre del tempo e nessuno, tranne la madre, sembra sentire la mancanza di Lester. Una notte il fidanzato della donna viene decapitato con una falce brandita da uno spaventapasseri. Successivamente hanno luogo altri delitti nello stesso campo di mais dove \u00e8 stato trovato il corpo di Lester; delitti che colpiscono tutti coloro che avevano trattato male il ragazzo quando era in vita. Alle fine lo spaventapasseri affronta anche Judy, la quale riesce a gettargli addosso della benzina e a dargli fuoco, apparentemente uccidendolo.\nUna volta terminato il racconto, Mitch afferma che Lester non \u00e8 affetto morto e che continua ad infestare i campi di grano. Gli altri due ragazzi gli chiedono cosa sia successo ai protagonisti del racconto che non sono stati uccisi. Mitch afferma che Stephanie \u00e8 impazzita ed \u00e8 stata rinchiusa in un istituto mentale lontano da Emerald Grove, che il fattore Hayley ha abbracciato la religione e prega Dio ogni giorno affinch\u00e9 liberi i suoi campi del male, che la madre di Lester \u00e8 rimasta incinta di nuovo e che Judy si \u00e8 iscritta al college con Morgan ma che forse \u00e8 posseduta dall'anima di Lester. I due ragazzi affermano che Mitch si stia inventando le cose, ma Mitch dice loro di non aver ancora concluso la sua storia. Mitch inizia quindi a sussurrare continuamente il nome \"Lester\". Mentre gli altri due stanno per andarsene, lo spaventapasseri balza gi\u00f9 dal palo e li uccide mentre Mitch ride con macabro piacere.\nProduzione.\nIl film \u00e8 stato girato con un budget stimato di 250.000 dollari.\nDistribuzione.\nIl film \u00e8 stato distribuito in DVD negli Stati Uniti il 25 marzo 2003 dalla York Home Video.\nSequel.\nIl film ha avuto due seguiti: "}
{"id": "3379003", "revid": "15756", "url": "https://it.wikipedia.org/wiki?curid=3379003", "title": "Presagi di tempesta", "text": "Presagi di tempesta (titolo originale: \"The Gathering Storm\") \u00e8 il dodicesimo libro del ciclo fantasy \"La Ruota del Tempo\" scritto dal romanziere statunitense Robert Jordan e completato da Brandon Sanderson. Il libro \u00e8 formato da un prologo, 50 capitoli ed un epilogo. In Italia \u00e8 edito da Fanucci.\nAl momento della sua uscita, il libro, come la maggior parte dei precedenti, sal\u00ec immediatamente alla prima posizione della lista delle vendite dei migliori best seller, stilata dal prestigioso \"New York Times\".\nTrama.\nLe vicende narrate in questo libro si dividono in due trame principali, pi\u00f9 alcune sotto-trame riguardanti altri personaggi.\nRand al'Thor.\nLa trama riguardante il Drago Rinato inizia con il suo trasferimento nell'Arad Doman, per cercare di ristabilirvi l'ordine, dopo che quel paese \u00e8 diventato preda del caos e della guerra civile, diffusi da Graendal. Egli si propone inoltre di ottenere la pace, o perlomeno una tregua, anche con i Seanchan (e proprio il porre fine ai disordini domanesi viene offerto ai Seanchan come ulteriore prova di buona fede). Per ottenere questi risultati Rand fa affluire in Arad Doman diversi clan Aiel, pi\u00f9 numerose truppe saldeane al comando di Lord Davram Bashere, che iniziano ad imporre la pace con la forza e a cercare i membri del Consiglio dei Mercanti, l'\u00e9lite dominante domanese, che risulta fuggita o scomparsa; inoltre Rand fa arrivare vari soldati Cairhienesi, al comando di Lord Dobraine, il quale occupa la capitale Bandar Eban, nella quale sono confluiti migliaia di profughi disperati. Personalmente Rand si incontra con il grande capitano Ituralde e lo convince ad abbandonare la sua disperata lotta contro i Seanchan ed anzi, di mettersi al suo servizio, lungo il confine della Macchia.\nInizialmente il Drago prende residenza in una tenuta di campagna, dove viene portata prigioniera Semirhage, catturata nel precedente libro. La Reietta viene interrogata con insistenza dalle Aes Sedai al seguito del Drago, ma vanamente e nonostante Cadsuane riesca alla fine a trovare un modo per spezzarne la volont\u00e0. Infatti poco dopo Semirhage viene liberata in segreto da Shaidar Haran e le viene data una Fascia di dominazione, per catturare Rand. La Reietta, con l'aiuto di Elza (dell'Ajah Nera), riesce dapprima nel suo intento. Ma in quel momento disperato, quando viene torturato e costretto ad assassinare l'amata Min, Rand tocca uno dei punti pi\u00f9 bassi del suo abisso interiore ed attraverso il suo strano contatto con Moridin, accede al Vero Potere, l'essenza di Shai'tan; grazie a questo si libera e distrugge chi lo tormenta, perdendo per\u00f2 nel frattempo un'altra porzione della sua umanit\u00e0. Infatti, dopo questo episodio, Rand diventa ancor pi\u00f9 cupo, duro e privo di emozioni, spesso circondato da una preoccupante aura oscura; inoltre egli proibisce a Cadsuane di farsi vedere di nuovo da lui (pena la morte), perch\u00e9 secondo lui ha mancato nel custodire adeguatamente la Fascia di Dominazione.\nTrasferitosi quindi nella capitale domanese, il Drago si incontra con i suoi alleati e con i pochi dignitari rimasti nella citt\u00e0 per valutare la situazione. Bandar Eban \u00e8 ormai preda della fame, della disperazione e della miseria, ma i tentativi del Drago di porvi rimedio o di trovare Graendal, l'autrice di tutto, sono infruttuosi e frustranti. L'unico successo l'ottiene Nynaeve, che indagando per proprio conto, contribuisce a scoprire il nascondiglio della Reietta a Natrin's Barrow, ma al prezzo di un'ulteriore discesa del Drago nella disperazione e nella spietatezza. Nel frattempo, dopo vari abboccamenti, Rand ottiene di incontrarsi a Falme con Tuon, la quale \u00e8 pronta ad ereditare l'impero Seanchan. I due per\u00f2 non raggiungono alcun accordo, il che porta entrambi a prendere decisioni molto gravi.\nTornato in citt\u00e0 con questo pessimo risultato, Rand decide di colpire con il Fuoco Malefico ed in modo spietato l'intera residenza di Graendal, a Natrin's Barrow, con tutte le sue centinaia di abitanti innocenti. Min e Nynaeve restano profondamente turbate da questo suo comportamento, perci\u00f2 decidono di appoggiare Cadsuane e i suoi piani per cercare di farlo rinsavire. Intanto il Drago, sempre pi\u00f9 incupito, assiste quasi impotente al decadimento della citt\u00e0, nonostante egli vi abbia fatto trasportare ingenti viveri dal Popolo del Mare. Ma Rand sembra inconsapevole che l'oscuramento del suo animo da \"ta'veren\", ha un diretto riflesso sul mondo che lo circonda, accentuando tutti gli effetti negativi del tocco del Tenebroso. Ormai completamente frustrato, Rand decide quindi di abbandonare l'Arad Doman a se stesso e ritorna Tear, per preparare la Battaglia Finale.\nDa Tear si reca brevemente nei pressi delle Colline di Kintara per incontrare i sovrani delle Marche di Confine, ma quando scopre che lo vogliono ricevere dietro la protezione del Guardiano di Far Madding si infuria e solo Nynaeve evita che capiti il peggio. Tornato nella Pietra di Tear, viene raggiunto da suo padre, Tam al'Thor, fatto arrivare fin l\u00ec da Cadsuane in gran segreto. Quando per\u00f2 Rand scopre i maneggi dell'Aes Sedai, cade preda di una crisi, arrivando quasi ad uccidere suo padre. Fugge perci\u00f2 ad Ebou Dar con l'intento di distruggere i Seanchan con il Choedan Kal. Ma di fronte alla sollecitudine della popolazione innocente, cade preda di un'ulteriore crisi e scappa sulla cima di Montedrago.\nLass\u00f9, in preda alla paranoia, domandandosi il senso della sua vita e della sua lotta, che si ripete continuamente ad ogni giro della Ruota, arriva quasi sul punto di distruggere il Mondo e quindi rompere la Ruota. Fortunatamente per\u00f2 rinsavisce in tempo per riuscire a capire che ogni volta che si rinasce, si ha la possibilit\u00e0 di rimediare a ci\u00f2 che la volta precedente si \u00e8 sbagliato. Rand inoltre accetta per sempre in s\u00e9 stesso, la personalit\u00e0 di Lews Therin Telamon, che fino a quel momento aveva rifiutato. Sopra di lui si aprono finalmente quelle fittissime nubi che avevano imperversato ovunque, durante tutto il romanzo; si forma quindi un'apertura perfettamente circolare sopra di lui ed il sole bagna con la sua luce dorata la montagna leggendaria, ridando speranza a tutti quelli che osservano il fenomeno.\nEgwene al'Vere.\nLa seconda trama principale di questo libro riguarda Egwene, che continua a seminare con successo i suoi dubbi tra la sorelle rimaste nella Torre Bianca, fedeli ad Elaida. Perci\u00f2, durante il suo primo incontro con la tirannica Amyrlin, Egwene decide di rimanere in silenzio, perch\u00e9 un suo confronto diretto con la donna la porterebbe al confinamento e quindi le toglierebbe quella libert\u00e0 di manovra che le permette di girare nella Torre a compiere la sua opera. Inoltre, pur continuando a subire le pesanti punizioni di Silviana, la Maestra delle Novizie, alla fine Egwene comprende totalmente l'etica del dolore Aiel e la maniera per accettarlo: il dolore fisico non \u00e8 nulla, rispetto a quello interiore che prova nel vedere la Torre ridotta in queste condizioni, perci\u00f2 il male fisico provato pu\u00f2 essere accettato se \u00e8 il prezzo da pagare per guarire le Aes Sedai dalla divisione. Il suo comportamento ammirevole inoltre le fa guadagnare il rispetto della stessa Silviana. In questo periodo Egwene si guadagna l'aiuto di Meidani ed infine il rispetto di Ferane e Suana sedai (rispettivamente i capi dell'Ajah Bianca e Gialla) ed inoltre quello delle Adunanti cacciatrici dell'Ajah Nera.\nEgwene viene chiamata a servire nel corso di una cena in cui sono presenti Elaida ed alcune Adunanti. Elaida si comporta in maniera riprovevole con loro e perci\u00f2 Egwene non riesce pi\u00f9 a trattenersi e ridicolizza totalmente la donna. Di conseguenza Elaida, proprio di fronte alle Adunanti, fustiga severamente la giovane donna con il Potere (un atto totalmente illegale) e quindi la confina in una cella, accusandola di essere un Amico delle Tenebre. L'inconsistenza delle accuse ed il trattamento inflitto ad Egwene, provocano la reazione di Silviana, che prende le difese della giovane donna di fronte all'intero Consiglio; Elaida di conseguenza rimuove e fa imprigionare anche Silviana, nominando Katerine come nuova Maestra delle Novizie. Tutto questo alla fine provoca una spaccatura all'interno della stessa Ajah Rossa (tra coloro che sostengono Elaida e quelle che sostengono Silviana) ed induce inoltre le Adunanti ad intervenire: fanno liberare Egwene ed impongono ad Elaida una punizione trimestrale.\nLo stesso giorno in cui viene liberata, Egwene riceve nella sua stanzetta da novizia, l'inaspettata visita di Verin Sedai che le spiega di appartenere all'Ajah Nera, ma che in realt\u00e0 in cuor suo \u00e8 sempre rimasta affiliata alla Luce. Per aggirare i suoi giuramenti al Tenebroso, Verin beve un veleno a lenta azione e nell'ultima ora di vita, rivela ad Egwene tutti i segreti che ha raccolto sull'Ajah Nera negli ultimi settanta anni, compreso un elenco quasi completo di tutti i suoi membri. Quella notte stessa la Torre Bianca viene attaccata dai Seanchan, un evento che Egwene aveva predetto nei suoi sogni, ma non era stata creduta. Mentre la Torre precipita nel panico e nel caos totale, sotto i colpi del raid nemico, Egwene prende l'iniziativa, si lega in circolo ad un gruppo di Novizie ed insegna ad altre a fare altrettanto, quindi Viaggia nella stanza degli \"angreal\" per armarsi.\nCon in mano il potentissimo \"sa'angreal\" di Vora, Egwene respinge quasi da sola l'attacco Seanchan, causando agli assalitori moltissime perdite (non riesce per\u00f2 ad impedire la cattura di 25 sorelle, tra cui la stessa Elaida). Al termine della lotta per\u00f2, Egwene cade a terra svenuta, completamente stremata per lo sforzo; perci\u00f2 non riesce ad opporsi a Gawyn Trakand, Siuan Sanche e Gareth Bryne, che venuti a soccorrerla, la riportano nel campo delle ribelli. La mattina seguente, infuriata con Siuan e Gawyn perch\u00e9 l'hanno portata via dalla Torre nel momento del suo maggiore successo e perch\u00e9 hanno disobbedito ai suoi ordini di non venire a liberarla, Egwene procede dunque a colpire l'Ajah Nera tra le ribelli: con uno stratagemma smaschera Sheriam davanti al Consiglio e quindi ordina una procedura con la Verga dei Giuramenti per catturare le sorelle nere (pi\u00f9 di cinquanta vengono prese e giustiziate).\nEgwene quindi si vede costretta ad ordinare l'assalto del suo esercito a Tar Valon, per approfittare del momento di debolezza e disordine in cui versa la Torre Bianca dopo il raid dei Seanchan. Fortunatamente per\u00f2 i Capi delle Ajah (ad esclusione del capo dell'Ajah Rossa), di fronte a tutti i disastri a cui hanno portato Elaida e i loro inutili maneggi, si accordano per far eleggere Egwene e le inviano una delegazione di Adunanti. Egwene accetta e dunque viene rieletta Amyrlin Seat anche dal Consiglio riunito dentro la Torre. Dopo una severa reprimenda alle undici Adunanti presenti, che non hanno impedito ad Elaida di compiere i suoi disastri (e che l'hanno eletta escludendo l'Ajah Blu), Egwene fa chiamare Silviana, che era ancora rinchiusa in cella e la nomina sua nuova Custode degli Annali, perch\u00e9 \u00e8 forse stata una delle poche sorelle dentro alla Torre ad aver compiuto fino in fondo il suo dovere e l'unica ad essersi opposta apertamente alla tirannia di Elaida (inoltre, essendo una Rossa, Silviana potr\u00e0 aiutare Egwene a riconciliarsi con questa Ajah, che finora le era stata avversa). Quindi dopo aver riaccolto a Tar Valon le ribelli, Egwene incita tutte le sorelle a ricostruire la Torre Bianca, per affrontare unite l'imminente Ultima Battaglia.\nAltre trame.\nMatrim Cauthon e Perrin Aybara, gli altri due protagonisti della saga, hanno poco rilievo nella trama di questo libro.\nIl primo prosegue il suo viaggio verso Caemlyn con tutto il suo numeroso seguito; perci\u00f2 mentre attraversa il Murandy, rimanere coinvolto in una Bolla di Male nel villaggio di Hinderstap. Quindi incontra Verin che lo fa \"viaggiare\" fino alla sua meta in cambio di una promessa vincolante.\nPerrin dopo la Battaglia di Malden raccoglie le sue truppe e i numerosissimi prigionieri che lui ha liberato dagli Shaido e comincia a marciare verso nord-est. Nel frattempo sua moglie Faile elimina per sempre la minaccia costituita dal profeta Masema e segretamente compie una cerimonia funebre per commemorare quelli che l'hanno aiutata durante la cattivit\u00e0.\nElayne Trakand, un'altra delle protagoniste della saga, in questo libro non ha alcun capitolo a lei dedicato."}
{"id": "3379012", "revid": "709565", "url": "https://it.wikipedia.org/wiki?curid=3379012", "title": "Myrath", "text": "I Myrath () sono un gruppo musicale progressive metal tunisino formato nel 2001 a Ez Zahra e facenti parte del movimento oriental metal.\nStoria dei Myrath.\nNati nel 2001 con il nome di Xtazy; all'epoca erano una cover band di adolescenti, il chitarrista fondatore Malek Ben Arbia aveva solo 13 anni; recentemente si sono esibiti in un paio di importanti festival locali.\nNel 2006 hanno cambiato il nome in Myrath, che in arabo significa eredit\u00e0 o lascito, e hanno firmato per un'etichetta discografica, risultando cos\u00ec il primo gruppo metal tunisino a firmare per un'etichetta discografica.\nI loro primi due album sono stati \"Hope\" nel settembre 2007 e \"Desert Call\" nel gennaio 2010. Hanno girato un video per la canzone \"Merciless Times\" da \"Tales of the Sand\", il loro terzo album, e hanno accompagnato gli Orphaned Land (gruppo israeliano, tra i nomi fondamentali dell'oriental metal) in un tour europeo a partire da novembre 2011. Nel 2012 furono poi inseriti nella compilazione prodotta dalla Century Media Records ed intitolata \"Oriental Metal Compilation\" curata da Kobi Farhi. Il 29 gennaio 2016 esce il video di \"Believer\", primo singolo estratto dall'album \"Legacy\", pubblicato il 12 febbraio successivo."}
{"id": "3379013", "revid": "3535", "url": "https://it.wikipedia.org/wiki?curid=3379013", "title": "Assorbente", "text": ""}
{"id": "3379017", "revid": "183483", "url": "https://it.wikipedia.org/wiki?curid=3379017", "title": "Camelopardalis OB1", "text": ""}
{"id": "3379018", "revid": "183483", "url": "https://it.wikipedia.org/wiki?curid=3379018", "title": "Camelopardalis OB3", "text": ""}
{"id": "3379020", "revid": "1543377", "url": "https://it.wikipedia.org/wiki?curid=3379020", "title": "Biga (Turchia)", "text": "Biga \u00e8 una citt\u00e0 e distretto nella provincia di \u00c7anakkale nella regione di Marmara in Turchia. \u00c8 situata vicino al fiume Granico 90\u00a0km a nord-est della citt\u00e0 di \u00c7anakkale. Stando al censimento del 2000 il distretto di Biga ha 77.169 abitanti mentre la citt\u00e0 27.549.\nLa citt\u00e0 \u00e8 conosciuta per essere il sito dove un tempo sorgeva l'antico insediamento di \"Pegea\" pi\u00f9 tardi chiamato \"Pigas\".\nVicino alla citt\u00e0 nel 334 a.C. si svolse la battaglia del Granico."}
{"id": "3379021", "revid": "183483", "url": "https://it.wikipedia.org/wiki?curid=3379021", "title": "Perseus OB2", "text": ""}
{"id": "3379023", "revid": "767487", "url": "https://it.wikipedia.org/wiki?curid=3379023", "title": "Lloyd Dyer", "text": "Statistiche.\nPresenze e reti nei club.\n\"Statistiche aggiornate al 7 maggio 2016.\""}
{"id": "3379024", "revid": "183483", "url": "https://it.wikipedia.org/wiki?curid=3379024", "title": "Gemini OB1", "text": ""}
{"id": "3379025", "revid": "183483", "url": "https://it.wikipedia.org/wiki?curid=3379025", "title": "Monoceros OB1", "text": ""}
{"id": "3379026", "revid": "183483", "url": "https://it.wikipedia.org/wiki?curid=3379026", "title": "Monoceros R2", "text": ""}
{"id": "3379029", "revid": "465169", "url": "https://it.wikipedia.org/wiki?curid=3379029", "title": "Rising Records", "text": "La Rising Records \u00e8 un'etichetta discografica indipendente britannica con sede in Inghilterra.\nStoria.\nLa Rising Records fu fondata nel 2003 a Clacton-on-Sea. Il primo album dell'etichetta fu \"For Us It Ends When We Drown\" dei Defenestration, pubblicato nel 2004 assieme a \"From Shadows Came Darkness\" dei Mendeed, una band che l'anno seguente firm\u00f2 per la famosa Nuclear Blast di Markus Staiger.\nNel 2006 l'etichetta pubblic\u00f2 assieme alla rivista Kerrang!, il disco tributo ai Metallica intitolato \"Remastered: Metallica's Master Of Puppets Revisited\", che vedeva tra le band coinvolte nelle cover anche i Machine Head, Trivium, Bullet for My Valentine, Chimaira, Fightstar, Mastodon e Funeral for a Friend. Sempre nel 2006 l'etichetta viene nominata nella Metal Hammer award, e nel 2007 vince grazie alla band Trigger the Bloodshed il titolo di miglior band underground dello stesso concorso."}
{"id": "3379030", "revid": "183483", "url": "https://it.wikipedia.org/wiki?curid=3379030", "title": "Canis Major OB1", "text": ""}
{"id": "3379034", "revid": "183483", "url": "https://it.wikipedia.org/wiki?curid=3379034", "title": "Vela OB1", "text": ""}
{"id": "3379035", "revid": "767487", "url": "https://it.wikipedia.org/wiki?curid=3379035", "title": "Knut (gruppo musicale)", "text": "I Knut sono un gruppo musicale svizzero formato nel 1994 a Ginevra.\nStoria.\nLa loro carriera musicale \u00e8 cominciata con la pubblicazione di materiale attraverso la Snuff Records, di cui Didier Severin e Roderic Mounir ne erano i titolari principali. \nCon la chiusura dell'etichetta, la band si \u00e8 segnata alla Hydra Head Records, dove hanno pubblicato tutti i loro lavori fino all'ultimo. \nNel 2010 hanno deciso di intraprendere una pausa a tempo indeterminato per la loro carriera.\nIl loro particolare stile musicale \u00e8 uno sludge metal estremamente tecnico e strumentalmente elaborato, con un largo inserimento di elementi provenienti da altri generi quali hardcore e noise."}
{"id": "3379044", "revid": "183483", "url": "https://it.wikipedia.org/wiki?curid=3379044", "title": "Carina OB1", "text": ""}
{"id": "3379046", "revid": "120063279", "url": "https://it.wikipedia.org/wiki?curid=3379046", "title": "Cavidotto", "text": "In telecomunicazioni e ingegneria elettrica con il termine cavidotti si intendono le condutture adibite al passaggio di cavi elettrici e/o cavi ottici deputati al trasporto di dati, ad esempio per la rete telefonica generale e la rete per il trasporto dati non vocali (Internet). Essi rappresentano dunque le modalit\u00e0 di trasporto o distribuzione dell'energia elettrica al suolo dove non \u00e8 possibile o \u00e8 sconveniente per vari motivi utilizzare elettrodotti sospesi su tralicci oppure per il trasporto dei dati nella rete di trasporto e/o nella rete di accesso delle reti di telecomunicazioni cablate.\nDescrizione.\nA seconda che ci si trovi nella rete di accesso o nella rete di trasporto i collegamenti fisici all'interno dei cavidotti assumono gerarchie logiche di trasmissione superiori ovvero supportano capacit\u00e0 trasmissive e velocit\u00e0 effettive di trasmissione via via superiori passando dall'accesso al trasporto e viceversa: cos\u00ec se nell'ultimo miglio della rete di accesso sono presenti unicamente i doppini telefonici degli utenti affasciati tra loro, su una dorsale comune \u00e8 frequente trovare non singole fibre ottiche, ma fasci ottici cio\u00e8 cavi ottici composti da pi\u00f9 fibre affasciate tra loro.\nLa realizzazione dei cavidotti costituisce una voce importante all'interno dei costi complessivi di realizzazione dell'infrastruttura di rete in quanto la relativa operazione di scavo \u00e8 un'operazione estremamente onerosa. Per questo motivo spesso ci si appoggia a infrastrutture di rete gi\u00e0 esistenti come la rete fognaria (isolando opportunamente i cavi stessi) o gli elettrodotti aerei stessi sospendendo la fibra ottica sui tralicci."}
{"id": "3379047", "revid": "183483", "url": "https://it.wikipedia.org/wiki?curid=3379047", "title": "Crux OB1", "text": ""}
{"id": "3379050", "revid": "293377", "url": "https://it.wikipedia.org/wiki?curid=3379050", "title": "Antonio Azzimonti", "text": ""}
{"id": "3379051", "revid": "183483", "url": "https://it.wikipedia.org/wiki?curid=3379051", "title": "Serpens OB1", "text": ""}
{"id": "3379052", "revid": "15756", "url": "https://it.wikipedia.org/wiki?curid=3379052", "title": "Brandon Sanderson", "text": "Biografia.\nNato a Lincoln, in Nebraska il 19 dicembre del 1975, risiede ad American Fork, Utah. Ha un fratello, Jordan Sanderson. Si \u00e8 diplomato in scrittura creativa nel 2005 presso la Brigham Young University, dove insegna.\nCarriera.\nIl primo romanzo da lui pubblicato in lingua originale \u00e8 stato \"Elantris\" nel 2005, da parte della \"Tor Books\", che ha ricevuto critiche positive. In seguito alla morte di Robert Jordan, autore della saga \"fantasy\" \"La ruota del tempo\", la moglie, Harriet McDougal, scelse di affidare a Sanderson l'incarico di portare a termine la saga, sulla base degli appunti e delle indicazioni lasciatele dal marito.\nDal 2010 ha iniziato la sua saga composta da 10 volumi intitolata \"Le Cronache della Folgoluce \"che dovrebbe vedere la fine del primo ciclo di 5 romanzi nel 2024.\nCaratteristiche e stile.\nStile.\n\u00c8 uno degli scrittori pi\u00f9 prolifici, infatti, dal 2005 ha pubblicato 27 tra libri e racconti ed inoltre, sul sito ufficiale si possono osservare delle barre di completamento dei suoi lavori in corso.\nDiverse delle opere di Sanderson (ad esempio le opere del Cosmoverso) sono caratterizzate dall'estrema lunghezza di foliazione, dalla complessit\u00e0 della trama, dal vasto intreccio di relazioni che intercorrono fra i numerosi personaggi e dall'estrema precisione nella descrizione degli universi inventati in cui si ambientano le vicende spesso curati fin nei dettagli.\nI personaggi di Sanderson sono spesso dotati di un passato complesso ed articolato. Caratteristica tipica dei suoi libri \u00e8 la pressoch\u00e9 totale assenza di volgarit\u00e0 o turpiloquio, se un suo personaggio deve imprecare lo fa utilizzando parole non volgari. Il suo modo di scrivere dunque si discosta molto dalle atmosfere adulte e quasi senza speranza del \"fantasy adulto\" di George Martin, avvicinandosi invece a uno stile tipicamente di High Fantasy e Heroic Fantasy. Nonostante questo Sanderson ha dimostrato di saper comunque dare un certo grado di \"cupezza\" alle sue opere come ad esempio nel ciclo di \"Mistborn\".\nLeggi di Sanderson.\nLe tre leggi di Sanderson sono direttive generali che Brandon Sanderson, ha formulato come punto di riferimento per gli autori di narrativa di genere (p. es. \"fantasy\", fantascienza), in tema di costruzione di un universo immaginario. Bench\u00e9 in origine siano state formulate come regole per definire l'ambito d'azione della magia nei romanzi \"fantasy\", Sanderson ha chiarito che le sue leggi sono applicabili non solo al \"fantasy\", ma anche alla fantascienza.\n\"Hard Magic\".\nLa magia/tecnologia ha regole ben definite che il pubblico comprende. La sua funzionalit\u00e0 a risolvere il conflitto \u00e8 perci\u00f2 tanto pi\u00f9 grande quanto maggiore \u00e8 la chiarezza con cui le possibilit\u00e0 e i limiti della magia/tecnologia sono delineati. Brandon contraddistingue questa modalit\u00e0 narrativa come \"Hard Magic\". C.L. Wilson nel suo articolo \"Worldbuilding 101 - Making Magic\" ha esplicitato questa procedura di creazione narrativa con l'aforisma \"...creati le tue regole e seguile\".\n\"Soft Magic\".\nLa magia/tecnologia ha regole poco chiare o quantomeno vaghe, o non ne ha affatto. Un simile espediente accresce il \"sense of wonder\" nella percezione del lettore, ma azzera progressivamente la possibilit\u00e0 di risolvere i conflitti fra personaggi senza ricorrere al classico \"deus ex machina\". Brandon contraddistingue questa condizione di partenza come \"Soft Magic\". In merito Lawrence Watt-Evans ha osservato: \"Il trucco sta nell'inventarsi una divinit\u00e0 benevola e coerente, non un essere che sforna miracoli quando ce n'\u00e8 bisogno\".\nSeconda legge di Sanderson.\nSin dalla formulazione della sua prima legge, Brandon ne ha sviluppato una seconda in termini essenziali:\nOsservazioni critiche.\nJohn Brown, in merito al lavoro di Sanderson nel suo saggio sulla magia nella narrativa, si \u00e8 domandato \"quali sono le ramificazioni e i conflitti derivanti dall'attenervisi?\" Patricia Wrede ha notato parecchie aporie nel sistema, a partire dalla possibilit\u00e0 che la magia possa sopraffare ogni altra forma di tecnica: per esempio, potrebbe influire in modo determinante sulla descrizione dell'agricoltura nell'universo immaginario in cui la magia stessa opera.\nComunque molti autori, tra i quali John Brown e la stessa Patricia Wrede hanno affermato che le teorie di Sanderson hanno influenzato le loro opere.\nCosmoverso.\nCosmoverso \u00e8 il nome dell'universo dove si svolgono la maggior parte delle storie di Sanderson. Quest'idea nasce dal desiderio dell'autore di creare una lunga serie epica senza obbligare i lettori a leggere e a comprare un ingente numero di libri. Le sue opere, infatti, sono divise in base a cicli narrativi completamente distinti ed ogni saga si svolge in un pianeta differente e, inoltre, le varie narrazioni non sono connesse tra loro pur rientrando in un enorme quadro generale. Alla fine del ciclo del Cosmoverso i libri dovrebbero essere 32-36.\nStruttura del Cosmoverso.\nIl Cosmoverso ha la stessa struttura e fisica del nostro universo, ma tutte le vicende narrate nei romanzi si svolgono nello stesso ammasso stellare (caratterizzato perci\u00f2 da un numero di stelle e pianeti molto inferiore rispetto alla Via Lattea). Si conoscono i nomi di vari pianeti del Cosmoverso:\nL'universo fisico, tuttavia, quello che \u00e8 possibile percepire con i sensi tradizionali, \u00e8 solo uno dei tre piani dell'esistenza del Cosmoverso, ovvero quello che viene chiamato come Regno Fisico. Gli altri due Regni di esistenza, sono rispettivamente il Reame Cognitivo e il Regno Spirituale. I tre regni coesistono simultaneamente, l'uno sovrapposto all'altro. Ogni cosa, vivente e non vivente, esiste e ha uno specifico aspetto in ognuno di questi Regni; perfino i pianeti stessi possiedono un'anima.\nIl Reame Cognitivo (detto anche \"Shadesmar\") \u00e8 il risultato delle percezioni del proprio s\u00e9, dall'Io inconscio, l'Io cognitivo degli individui. Pensieri e idee prendono forma reale in questo Regno.\nIl Regno Spirituale, \u00e8 invece il mondo della perfezione, dove risiedono le anime e le essenze del creato. In questo reame non esiste il concetto di spazio o distanza ma solo quello di Connessione tra creature, cose e luoghi. Leggendo le Connessioni che legano il creato \u00e8 possibile vedere le infinite possibilit\u00e0 e ramificazioni che riserva il futuro. I Frammenti risiedono principalmente nel Regno spirituale.\nStoria del Cosmoverso.\nLa storia del Cosmoverso riguarda un misterioso essere chiamato Adonalsium, esistito su un mondo conosciuto come Yolen. Ad un certo punto sedici persone per differenti motivazioni riuscirono a provocare, non \u00e8 ancora spiegato come, la Frantumazione (\"Shattering\" in originale) di Adonalsium in sedici differenti Frammenti (\"Shards\" in originale), ognuno di immenso potere. Le sedici persone (\"Shardholders\" o \"Vessels\" in originale) che presero questi Frammenti divennero divinit\u00e0 imperfette perch\u00e9 ciascuno di loro prese solo un pezzo della potenza originale di Adonalsium. Esse crearono nuovi mondi popolandoli con persone e differenti tipi di magia (detta Investitura). Tuttavia, ogni Frammento ha un suo Scopo e queste persone in possesso dei Frammenti vennero modellate in base allo Scopo (o Intento) dal Frammento stesso, come accaduto ad Ati, che da uomo generoso e buono si trasform\u00f2 a immagine e somiglianza del suo Frammento.\nSono noti solo alcuni dei sedici Frammenti:\nCollegamenti nel Cosmoverso.\nMentre nel Reame Fisico i pianeti del Cosmoverso sono separati da distanze siderali, per lo pi\u00f9 impraticabili senza una tecnologia avanzata, nel reame cognitivo esse sono irrilevanti: infatti solo i luoghi con vita senziente e capace di pensiero hanno un riflesso nel reame cognitivo. Il vuoto spaziale, mancando di qualsiasi interazione psichica, non ha un aspetto nel reame cognitivo e pertanto non esiste. Il risultato \u00e8 che le distanze sono immensamente accorciate. Cos\u00ec i pianeti con vita senziente si trovano tra loro solo a pochi giorni o settimane di cammino l'uno dall'altro.\nCi sono personaggi, chiamati dai fan e dall'autore \"Worldhoppers\", che compaiono in saghe ambientate su pianeti diversi. Il maggior esempio di questo \u00e8 il ricorrente personaggio di Hoid che compare in \"Mistborn\", \"Elantris\", \"Il Conciliatore\" ed infine ne \"Le Cronache della Folgoluce\" con lo pseudonimo di \"Arguzia\"; altri esempi possono essere Vasher, personaggio de \"Il Conciliatore\", che compare anche ne \"Le Cronache della Folgoluce\" con il nome di Zahel oppure la sua spada parlante Sanguinotte, anch'essa originaria di Nalthis, che compare negli ultimi capitoli di \"Parole di Luce\", secondo libro de \"Le Cronache della Folgoluce\".\nLa organizzazione segreta denominata \"Diciassettesimo Strato\" (\"Seventeenth Shard\" in originale) menzionata in \"La Via dei Re\" e che d\u00e0 la caccia ad Hoid sembra raggruppare diversi Worldhoppers. Anche i malvagi \"Sanguispettri\" (\"Ghostbloods\" in originale) capitanati da Mraize sembrano appartenere a questa categoria.\nIl vero problema per i Worldhoppers \u00e8 rappresentato dalla transizione dal Reame Fisico a quello Cognitivo (e viceveresa). Il metodo pi\u00f9 comunemente utilizzato \u00e8 quello di un viaggio attraverso una Perpendicolarit\u00e0, un ponte dimensionale stabile che unisce i tre reami del Cosmoverso.\nUna Perpendicolarit\u00e0 (\"Perpendicularity\") \u00e8 una congiunzione stabile tra il Reame Fisico, quello Cognitivo e quello Spirituale. Sono usate dai Worldhoppers per passare da un pianeta all'altro del Cosmoverso. Si formano attraverso la massiccia concentrazione di Investitura che avvicina i tre regni e consente il viaggio tra di loro. Per questo motivo, si trovano pi\u00f9 comunemente nei luoghi in cui si concentra il potere di uno dei Frammenti, spesso sotto forma di una pozza di liquido. Di conseguenza, la loro presenza viene spesso utilizzata per indicare della loro presenza.\nLe Perpendicolarit\u00e0 note nei singoli pianeti sono:\nHoid.\nIl ricorrente personaggio di Hoid \u00e8 una delle chiavi per la comprensione del Cosmoverso. Egli era presente al momento della Frantumazione di Adonalsium e gli fu offerto di prendere uno dei Frammenti ma rifiut\u00f2. Egli appare su tutti i pianeti del Cosmoverso, sotto diversi nomi, aiutando di volta in volta i protagonisti di turno delle varie vicende ambientate su tali pianeti. Da alcune lettere apparse in spezzoni all'interno dei libri de \"Le Cronache della Folgoluce\" si possono ricavare diverse informazioni sui suoi intenti e si evince che Hoid sia in guerra con Rayse e Bavadin i quali, in particolare il primo, sembrano mirare a creare caos sui pianeti del Cosmoverso al fine di scheggiare e distruggere gli altri Frammenti.\nIn \"Elantris\" Hoid si presenta come un mendicante ed aiuta Sarene a contrabbandare le armi nella citt\u00e0 di Elantris. In \"The Emperor's Soul\" Hoid si \u00e8 infiltrato nel palazzo imperiale come buffone di corte e s'impossessa, grazie all'aiuto di Shai, del \"Moon Scepter\". Ne ' Hoid appare di nuovo come un mendicante e viene consultato da Kelsier perch\u00e9 \u00e8 il miglior informatore della capitale. Ne ' Hoid \u00e8 l'anziano terrisiano con cui Elend discute dell'attacco subito da Terris da parte degli Inquisitoti d'Acciaio. Ne \"\" Hoid torna al suo mestiere di informatore e questa volta \u00e8 Vin a doversi incontrare con lui, tuttavia la ragazza prima di parlare con lui percepisce una spiacevole sensazione (indotta da Rovina) e rinuncia a parlargli. Ne \"Il Conciliatore\" Hoid appare nelle vesti di un cantastorie e viene assunto da Lievecanto per narrare a Siri i retroscena della storia di Hallandren. Nelle \"Cronache della Folgoluce\" assume l'identit\u00e0 di Arguzia ed aiuta in vari modi i diversi protagonisti.\nSviluppo della saga.\nAl momento la saga \u00e8 in corso di stesura e pubblicazione.\nSecondo quanto dichiarato da Sanderson l'inizio della saga del Cosmoverso e prequel di tutti gli avvenimenti delle serie ambientate sui vari pianeti sar\u00e0 la trilogia denominata \"Dragonsteel\" in cui verranno trattate le origini di Hoid su Yolen e la Frantumazione di Adonalsium.\nSanderson ha progettato la scrittura di due sequel di Elantris, specificando che intende cominciare a lavorarci dopo il quinto romanzo di Le cronache della Folgoluce, ma prima di iniziare la seconda trilogia di Mistborn.\nNei progetti di Sanderson, la serie di \"Mistborn\" sar\u00e0 completata e conclusa da due ulteriori trilogie, indicate con il nome di Era 3 e Era 4. La prima ambientata durante un periodo analogo agli inizi dell'era dell'informazione, inizialmente Sanderson aveva pianificato di narrare di una specie di SWAT di allomanti alla caccia di un serial killer Mistborn, ma in seguito ha dichiarato di star pianificando una sorta di spy thriller. Mentre la seconda sar\u00e0 una space opera con tecnologia alimentata dall'Allomanzia e vedr\u00e0 come protagonista Hoid.\nUna cronologia molto grezza per la saga del Cosmoverso secondo quanto dichiarato dall'autore in varie interviste potrebbe essere la seguente:\nOpere.\nOpere ambientate nel Cosmoverso.\n\"White Sand\".\nGraphic novel ambientata su Taldain, altro pianeta del Cosmoverso.\n\"Alcatraz\".\nSerie non ancora pubblicata in Italia.\n\"Infinity Blade series\".\nSerie non ancora pubblicata in Italia.\n\"Legion series\".\nSerie non ancora pubblicata in Italia.\n\"Dark One\".\nGraphic novel non ancora pubblicata in Italia."}
{"id": "3379055", "revid": "183483", "url": "https://it.wikipedia.org/wiki?curid=3379055", "title": "Serpens OB2", "text": ""}
{"id": "3379060", "revid": "124123", "url": "https://it.wikipedia.org/wiki?curid=3379060", "title": "Debra Dene Barnes", "text": " \nCresciuta a Moran in Kansas, dopo essersi diplomata la Barnes ha frequentato la Pittsburg State Teachers College a Pittsburg. Dopo aver vinto il concorso Miss Kansas, ha partecipato a Miss America, durante il quale ha suonato al pianoforte \"Born Free\".\nIn seguito Debra Dene Barnes ha lavorato come insegnante di pianoforte, di musica e nello steaff della Missouri Southern State University, a Joplin, Missouri."}
{"id": "3379063", "revid": "729019", "url": "https://it.wikipedia.org/wiki?curid=3379063", "title": "Stazione di Marrakech", "text": "La stazione di Marrakech \u00e8 una delle stazioni pi\u00f9 importanti del Marocco, registrando un traffico passeggeri di pi\u00f9 di 3 milioni di viaggiatori l'anno. Attualmente \u00e8 il capolinea sud del sistema ferroviario marocchino. Da Marrakech c'\u00e8 un collegamento diretto con le stazioni di Casablanca e F\u00e8s.\nStoria.\nCostruita nel 1923, durante gli anni del protettorato francese, la stazione si trova nei pressi del centro cittadino e del Th\u00e9atre Royale, all'incrocio tra l'avenue Hassan II e l'avenue Mohammed VI. \u00c8 stata completamente rinnovata nel 2008 e inaugurata il 10 agosto.\nLa nuova stazione \u00e8 pi\u00f9 larga ed \u00e8 stata costruita in previsione dell'estensione della rete ferroviaria verso Agadir e Laayoune.\nOgni giorno 16 treni partono alla volta di Fes via Casablanca, e altri due raggiungono Tangeri.\nCaratteristiche.\nSi estende su una superficie globale di 25.000 m\u00b2 ed \u00e8 composta da:"}
{"id": "3379065", "revid": "71433", "url": "https://it.wikipedia.org/wiki?curid=3379065", "title": "Tadpole", "text": ""}
{"id": "3379069", "revid": "400694", "url": "https://it.wikipedia.org/wiki?curid=3379069", "title": "Magaly Castro Egui", "text": " La Castro \u00e8 stata la rappresentante ufficiale del Venezuela a Miss Universo 1966, concorso tenuto a Miami Beach, Florida, il 16 luglio 1966."}
{"id": "3379071", "revid": "223320", "url": "https://it.wikipedia.org/wiki?curid=3379071", "title": "Magaly Beatriz Castro Egui", "text": ""}
{"id": "3379081", "revid": "119712463", "url": "https://it.wikipedia.org/wiki?curid=3379081", "title": "Casino di Terra", "text": "Casino di Terra \u00e8 una frazione dei comuni italiani di Guardistallo e Montecatini Val di Cecina, nella provincia di Pisa, in Toscana.\n\u00c8 situato lungo la Strada statale 68 di Val Cecina, non distante dal confine col comune di Montescudaio; l'abitato \u00e8 costituito da poche case situate nei pressi della stazione ferroviaria.\nNel comune di Montecatini Val di Cecina si trova la storica fattoria del Mocajo, che conserva ancora una cappella settecentesca in stile neogotico.\nClima.\nDati:https://www.sir.toscana.it/\nStoria.\nFrequentato sin da epoche remote, nel territorio di Casino di Terra sono state rinvenute testimonianze della presenza di insediamenti etruschi, come una tomba a th\u00f2los del VI secolo a.C. scoperta nel 1932. Alcuni reperti furono trasferiti al Museo archeologico nazionale di Firenze, mentre la tomba fu ricostruita a Cecina, nel cortile degli uffici tecnici del comune.\nIn epoca medievale nella zona sorgevano due castelli, oggi scomparsi: il castello di Pastina e il castello e il monastero di Pulicciano.\nNel tempo la localit\u00e0, situata al punto di confine di tre comuni, divenne una stazione di sosta per i carri carichi di merci trainati dai cavalli.\nNel 1862, con la realizzazione della ferrovia Cecina-Volterra, la zona fu dotata di una stazione ferroviaria. Dovendo servire i tre comuni situati nelle vicinanze (Montescudaio, Montecatini Val di Cecina e Guardistallo), per la stazione fu scelta la denominazione popolare di \"Casino di Terra\", dal nome di una casetta di pietra e paglia che si trovava nei paraggi.\nDagli anni settanta dell'Ottocento dalla stazione si diramava la linea per Monterufoli, che era adibita soprattutto al trasporto di lignite e dei calcedoni delle cave di Monterufoli.\nLa linea fu chiusa definitivamente verso il 1930 a causa della piena del fiume Cecina che distrusse il ponte ferroviario.\nNel 1952 fu aperto un pastificio dall'ingegnere Giorgio Perucchetti ove lavoravano oltre settanta dipendenti; lo stabilimento, sorto per rilanciare l'economia della zona, fu per\u00f2 chiuso nel 1964.\nCultura.\nA Casino di Terra e presso la localit\u00e0 del Mocajo \u00e8 ambientato il film \"Baci e abbracci\" (1999) di Paolo Virz\u00ec."}
{"id": "3379085", "revid": "1543377", "url": "https://it.wikipedia.org/wiki?curid=3379085", "title": "Benazir Charles", "text": " Si tratta della prima rappresentanza dello stato nella storia del concorso di Miss Universo. Avrebbe dovuto rappresentare Bonaire a Miss Universo 2011, tuttavia la candidatura della nazione per il concorso non \u00e8 stata presentata. In compenso la Charles parteciper\u00e0 a Miss Mondo 2011, che si terr\u00e0 il 6 novembre 2011 a Londra. In precedenza aveva anche partecipato a Miss Intercontinental 2010, che si era tenuto a Punta Cana nella Repubblica Dominicana nel novembre 2011, dove \u00e8 arrivata sino alle semifinali."}
{"id": "3379099", "revid": "729019", "url": "https://it.wikipedia.org/wiki?curid=3379099", "title": "Ilyushin Il-16", "text": "L'Ilyushin Il-16 (in caratteri cirillici \"\u0418\u043b-16\") fu aereo da attacco al suolo progettato dall'OKB 39 diretto da Sergej Vladimirovi\u010d Il'ju\u0161in e sviluppato in Unione Sovietica sul finire della seconda guerra mondiale.\nDerivava direttamente dall'Ilyushin Il-10 ma si differenziava da quest'ultimo per le dimensioni minori e per l'adozione di un propulsore di nuova concezione, il Mikulin AM-43NV. Secondo le previsioni dei progettisti, tali modifiche avrebbero consentito all'Il-16 un incremento delle prestazioni velocistiche ed una maggiore maneggevolezza rispetto al predecessore. Nella realt\u00e0 i difetti che afflissero il motore si rivelarono insormontabili e il progetto fu cancellato nell'estate del 1946.\nStoria del progetto.\nLe seppur buone prestazioni dell'Il-10 portarono i comandi sovietici nel 1944 a richiedere all'OKB guidato da Ilyushin una nuova versione del velivolo, che ricoprisse lo stesso ruolo, ma che fosse pi\u00f9 leggera, pi\u00f9 manovrabile e veloce. Nacque cos\u00ec l'Il-16 dal design identico all'Il-10, sia dal punto di vista strutturale che aerodinamico, ma con alcuni importanti distinguo: oltre che per dimensioni e peso minori, l'Il-16 si differenziava soprattutto per l'adozione del pi\u00f9 potente propulsore Mikulin AM-43NV, che sviluppava in fase di decollo la potenza di 1\u00a0715 kW (2\u00a0300 HP).\nIl numero esatto di prototipi costruiti non \u00e8 certo, alcune fonti dicono che siano stati tre, ma sulla base di prove fotografiche \u00e8 sicuro che ne siano stati completati almeno due. Il prototipo effettu\u00f2 il primo volo nel 1945, ma l'elevata coppia del motore, insieme alla parte posteriore della fusoliera troppo corta, comportarono problemi di stabilit\u00e0 longitudinale. Per risolvere l'inconveniente il secondo prototipo fu dotato di una fusoliera allungata nella parte posteriore di 500 mm, ed anche gli impennaggi di coda subirono delle modifiche: la superficie della deriva venne aumentata e il timone fu dotato di un trim. Questi cambiamenti riuscirono a migliorare le caratteristiche di volo dell'aereo. Il motore per\u00f2 evidenzi\u00f2 diversi problemi tecnici nel corso delle prove di volo che si susseguirono nel 1946 ed ai quali non si trov\u00f2 soluzione; cos\u00ec nell'estate dello stesso anno il progetto fu cancellato.\nTecnica.\nL'Il-16 era un velivolo biposto (pilota pi\u00f9 mitragliere marconista), monoplano, monomotore ad ala bassa, con carrello retrattile, interamente costruito in metallo. Come il suo predecessore, l'aereo era dotato di un unico guscio blindato a protezione del propulsore e dell'equipaggio ma di spessore minore, al fine di diminuirne il peso.\nL'armamento consisteva in due cannoni NS-23 calibro 23 mm (280 colpi per arma) e 2 mitragliatrici ShKAS calibro 7,62 millimetri (1\u00a0400 colpi per arma) installati nelle ali, ed un cannone da 20 mm Berezin UB 20 per il mitragliere posteriore con 150 colpi. Per garantire maggiore protezione dai caccia nemici, venne installata nella parte posteriore una cassetta con dieci granate antiaeree AG-2. Il carico di bombe standard previsto all'inizio doveva essere di 200 kg e 400 kg quello in sovraccarico. In seguito quello normale fu incrementato a 400 kg mentre quello in sovraccarico venne portato a 500 kg. Gli ordigni potevano essere caricati all'interno di due vani bombe nelle ali o in attacchi subalari esterni."}
{"id": "3379100", "revid": "24443", "url": "https://it.wikipedia.org/wiki?curid=3379100", "title": "Catena alpina", "text": ""}
{"id": "3379102", "revid": "305524", "url": "https://it.wikipedia.org/wiki?curid=3379102", "title": "Il-16", "text": ""}
{"id": "3379105", "revid": "119786339", "url": "https://it.wikipedia.org/wiki?curid=3379105", "title": "Suzuki Cappuccino", "text": "La Suzuki Cappuccino \u00e8 un'autovettura prodotta dalla Suzuki dal 1991 al 1998. Si tratta di una piccola vettura roadster appartenente al segmento delle Keicar.\nIl contesto.\nL'auto, dalla lunghezza di poco inferiore ai 3,3 m, \u00e8 dotata di un tettuccio retrattile.\nLa Cappuccino \u00e8 spinta da un motore turbosovralimentato a tre cilindri e 12 valvole da 657 cm\u00b3 (per restare nel limite regolamentare delle keicar) che sviluppa 65 CV di potenza e 85 N m di coppia motrice.\nLa trazione \u00e8 sulle ruote posteriori e le sospensioni sono a quadrilatero deformabile.\nLa velocit\u00e0 massima \u00e8 di 185 km/h e passa da 0 a 100 km/h in 8.5 secondi.\nIl veicolo \u00e8 dotato di barre anti-intrusione laterali, freni a disco e ABS mentre non \u00e8 presente il servosterzo."}
{"id": "3379109", "revid": "465169", "url": "https://it.wikipedia.org/wiki?curid=3379109", "title": "Cattiva (Loredana Errore)", "text": "Cattiva \u00e8 il secondo singolo estratto dall'album \"L'errore\". Il brano, scritto da Biagio Antonacci, \u00e8 un duetto tra Loredana Errore e Loredana Bert\u00e8. La premi\u00e8re del singolo \u00e8 avvenuta il 26 febbraio 2011. Il brano stato reso disponibile per le radio a partire dal 18 marzo 2011."}
{"id": "3379115", "revid": "125317454", "url": "https://it.wikipedia.org/wiki?curid=3379115", "title": "Storie dei santi eremiti", "text": "Le Storie dei santi eremiti \u00e8 un ciclo di affreschi frammentario di Paolo Uccello, databile al 1447\u20131454 circa e conservato nel chiostro della basilica di San Miniato al Monte a Firenze.\nStoria.\nLa datazione degli affreschi \u00e8 incerta e, sebbene ci sia chi li assegna a una fase tarda della produzione dell'artista, oggi si tende a collocarli vicini agli affreschi della Cappella dell'Assunta a Prato, di poco successivi. Vasari li vide e ne rilev\u00f2 la stravaganza del colorito originario. Scrisse: \u00ab[Paolo a San Miniato] non osserv\u00f2 molto l'unione di fare d'un solo colore come si deono le storie, perch\u00e9 fece i campi azzurri, le citt\u00e0 di color rosso, e gli edifici variati secondo che gli parve, et in questo manc\u00f2\u00bb\nL'opera, scialbata probabilmente nel XVIII secolo, venne riscoperta nel 1925 e nel 1969 si procedette allo stacco degli affreschi, ritrovando anche le sinopie. \nDescrizione e stile.\nGli affreschi decorano il piano superiore del chiostro che prospetta sul Palazzo dei Vescovi fiorentini. Le scene, molto frammentarie, mostrano scene della \"Vita di santi eremiti\", o di altri santi legati al monachesimo. Sotto le scene principali corre uno zoccolo a tre riquadri per ogni episodio, lungo tutto il lato del chiostro.\nAl gusto narrativo sembra prevalere un senso pi\u00f9 astratto, con una cromia ridotta a pochi colori (terra verde, rosso, bianco e nero) e con una costante attenzione per l'architettura degli sfondi, costruita su moduli prospettici accuratamente studiati. Anche le figure sembrano risantire di una semplificazione modulare, soprattutto nei gruppi di frati."}
{"id": "3379116", "revid": "767487", "url": "https://it.wikipedia.org/wiki?curid=3379116", "title": "Reazione di Koch", "text": "La reazione di Koch \u00e8 una reazione organica utilizzata industrialmente per la sintesi di acidi carbossilici terziari sfruttando alcheni, monossido di carbonio e acqua. Questo processo \u00e8 utilizzato per produrre su scala industriale 150.000 t annue di acidi. Un processo simile che porta alla formazione di composti carbonilici, ma in condizioni riducenti, \u00e8 l'idroformilazione.\nAlcuni esempi di acidi prodotti tramite la reazione di Koch sono l'acido pivalico (acido 2,2-dimetilpropanoico), l'acido 2,2-dimetilbutirrico e l'acido 2,2-dimetilpentanoico.\nMeccanismo.\nPartendo da un alchene ramificato quale l'isobutene, le condizioni di reazione prevedono una pressione compresa tra 20 e 100 bar e una temperatura compresa tra 20 \u00b0C e 80 \u00b0C. Viene utilizzato un catalizzatore acido basato su una miscela di acido fosforico e trifluoruro di boro, che favoriscono l'addizione di CO. Con una successiva idrolisi si ottiene l'acido carbossilico e l'eliminazione di un protone."}
{"id": "3379117", "revid": "599013", "url": "https://it.wikipedia.org/wiki?curid=3379117", "title": "Lennart Steffensen", "text": "Carriera.\nClub.\nSteffensen entr\u00f2 a far parte della prima squadra dello Skeid nel 1996 inoltrato. L'11 aprile 1999 debutt\u00f2 nella Tippeligaen, giocando da titolare nella sconfitta per cinque a zero in casa dello Stab\u00e6k. Il 2 maggio dello stesso anno, segn\u00f2 la prima rete nella massima divisione norvegese: realizz\u00f2 infatti un gol nel successo per quattro a zero sullo Str\u00f8msgodset.\nL'anno seguente, pass\u00f2 allo Stab\u00e6k. Gioc\u00f2 il primo incontro per il nuovo club il 16 aprile 2000, subentrando a Tommy Stenersen nella sconfitta per due a zero in casa dell'Odd Grenland. Nel corso dello stesso anno, si trasfer\u00ec al V\u00e5lerenga: esord\u00ec in squadra il 20 agosto 2000, nella sconfitta interna contro il Brann per uno a zero. La squadra retrocesse in 1. divisjon alla fine della stagione e, proprio in questa divisione, Steffensen sigl\u00f2 il primo gol con questa casacca: fu autore di una rete ai danni dello H\u00f8nefoss in data 17 giugno 2001, in un match vinto dal suo club per sette a due.\nL'anno seguente, pass\u00f2 in prestito proprio allo H\u00f8nefoss, sempre in 1. divisjon. Il primo incontro con questa squadra lo disput\u00f2 il 7 maggio 2002, entrando in campo in sostituzione di Tom Gulbrandsen nella sconfitta per tre a uno in casa del Troms\u00f8. Il 29 maggio firm\u00f2 la prima marcatura per il club, nel quattro a due inflitto allo H\u00f8dd.\nNel 2006, pass\u00f2 al Notodden e nel 2009 torn\u00f2 allo H\u00f8nefoss. Qui, conquist\u00f2 la promozione nella Tippeligaen durante il campionato 2009, ma la squadra retrocesse nel 2010. Nel 2012 si trasfer\u00ec allo Jevnaker.\nIl 26 gennaio 2016 ha fatto ritorno all'H\u00f8nefoss, a cui si \u00e8 legato con un contratto annuale."}
{"id": "3379119", "revid": "1543377", "url": "https://it.wikipedia.org/wiki?curid=3379119", "title": "Sheroma Hodge", "text": "Biografia.\nSheroma Hodge ha frequentato l'istituto scolastico \"British Virgin Islands High School\" dal 1997 al 2002, e si \u00e8 laureata in scienze naturali presso l'universit\u00e0 \"H. Lavity Stoutt Community College\" nel 2004. Al momento dell'inocornaazione\nHodge ha partecipato a Miss Isole Vergini Britanniche, che si \u00e8 tenuto a Road Town il 1\u00ba agosto 2010, in occasione del quale ha ottenuto ben sei riconoscimenti speciali, fra cui \"Best in Swimsuit\", \"Best in Evening Wear\", \"Best Intellect\" e \"Best Poise\".\nIn quanto vincitrice del titolo di Miss Isole Vergini britanniche, la Hodge ha ottenuto la possibilit\u00e0 di rappresentare le Isole Vergini britanniche al concorso internazionale Miss Universo 2011, il 12 settembre 2011 a S\u00e3o Paulo, Brasile."}
{"id": "3379123", "revid": "228587", "url": "https://it.wikipedia.org/wiki?curid=3379123", "title": "Nazionale di pallanuoto maschile del Canada", "text": "La nazionale di pallanuoto maschile del Canada \u00e8 la rappresentativa maschile canadese nelle competizioni internazionali di pallanuoto. La squadra \u00e8 gestita dalla \"Canadian Water Polo Association\", la branca della \"Aquatic Federation of Canada\" che si occupa della pallanuoto.\nLa nazionale canadese ha debuttato sulla scena internazionale ai Giochi panamericani del 1963. Il suo miglior risultato ai Giochi olimpici \u00e8 stato il nono posto nell'edizione casalinga di Montr\u00e9al. Nel campionato mondiale, sebbene si sia sempre qualificata dalla seconda edizione in poi, ha raggiunto appena l'ottavo posto nel 2009.\nIn ambito continentale i canadesi hanno conquistato per cinque volte il bronzo ai Giochi Panamericani e nel 2011 hanno raggiunto per la prima volta l'argento.\nRisultati.\nOlimpiadi\nMondiali\nGiochi panamericani\nWorld League"}
{"id": "3379126", "revid": "149466", "url": "https://it.wikipedia.org/wiki?curid=3379126", "title": "Feliciano martire", "text": ""}
{"id": "3379129", "revid": "115475962", "url": "https://it.wikipedia.org/wiki?curid=3379129", "title": "Gary Winick", "text": "Biografia.\nNato a New York City, figlio dell'avvocato Alan Winick e di sua moglie Penny, ha effettuato gli studi primari presso la Columbia Grammar and Preparatory School di Manhattan, diplomandosi nel 1979. Nel 1984 si laurea alla Tufts University e successivamente ottiene un master presso la University of Texas at Austin e al AFI Conservatory, divisione dell'American Film Institute.\nDebutta alla regia nel 1989 con il film horror \"Ora di sangue\", seguito dal drammatico \"Voglia di vendetta\", ma ottiene i primi riconoscimenti grazie al film \"Tadpole - Un giovane seduttore a New York\". \"Tadpole\" \u00e8 una commedia drammatica girata con una telecamera digitale in poco pi\u00f9 di due settimane e costata 150.000 dollari, prodotta compagnia InDigEnt (Independent Digital Entertainment) di cui Winick \u00e8 uno dei fondatori. Dopo aver vinto il premio alla regia al Sundance Film Festival 2002, la Miramax ha pagato 5 milioni di dollari per i diritti di distribuzione, aprendo a Winick le porte di Hollywood.\nNel 2004 gira il suo primo film ad alto budget, la commedia fantastica \"30 anni in un secondo\", con Jennifer Garner, nel 2006 dirige \"La tela di Carlotta\", basato su un racconto per bambini e remake in live action dell'omonimo film d'animazione del 1973.\nNegli anni seguenti si alterna con la regia televisiva, dirigendo un episodio di \"Ugly Betty\" e l'episodio pilota di \"Lipstick Jungle\", e la produzione di diversi film, tra cui \"Personal Velocity - Il momento giusto\", per cui vince il Premio John Cassavetes, \"Schegge di April\", \"Le ragazze dei quartieri alti\" e molti altri.\nNel 2009 torna alla regia cinematografica, dirigendo Kate Hudson e Anne Hathaway nel commedia \"Bride Wars - La mia migliore nemica\", l'anno successivo dirige Amanda Seyfried in \"Letters to Juliet\".\nMuore il 27 febbraio 2011 per una polmonite, dopo una lunga battaglia contro un tumore al cervello, all'et\u00e0 di 49 anni."}
{"id": "3379130", "revid": "330270", "url": "https://it.wikipedia.org/wiki?curid=3379130", "title": "Skyward Sword", "text": ""}
{"id": "3379131", "revid": "184755", "url": "https://it.wikipedia.org/wiki?curid=3379131", "title": "Faustino da Brescia", "text": ""}
{"id": "3379132", "revid": "110157", "url": "https://it.wikipedia.org/wiki?curid=3379132", "title": "Cristin Alexander", "text": "In qualit\u00e0 di rappresentante ufficiale delle Isole Cayman ha partecipato al concorso di bellezza internazionale Miss Mondo, che si \u00e8 tenuto a Sanya, in Cina.\nCristin Alexander ha rappresentato il proprio territorio anche alla sessantesima edizione di Miss Universo, che \u00e8 tenuto a San Paolo, Brasile nel settembre 2011. In occasione del concorso la Alexander non \u00e8 riuscita a superare le fasi preliminari del concorso."}
{"id": "3379133", "revid": "330270", "url": "https://it.wikipedia.org/wiki?curid=3379133", "title": "LoZ SS", "text": ""}
{"id": "3379134", "revid": "149466", "url": "https://it.wikipedia.org/wiki?curid=3379134", "title": "Giovita da Brescia", "text": ""}
{"id": "3379137", "revid": "1573940", "url": "https://it.wikipedia.org/wiki?curid=3379137", "title": "Montivipera", "text": "Montivipera \u00e8 un genere di serpenti velenosi della famiglia Viperidae.\nTassonomia.\nIl genere comprende le seguenti specie:"}
{"id": "3379139", "revid": "767487", "url": "https://it.wikipedia.org/wiki?curid=3379139", "title": "Leo Olsen", "text": "Biografia.\nNato in Colombia, fu adottato da una coppia di Harstad all'et\u00e0 di tre anni.\nCarriera.\nClub.\nOlsen inizi\u00f2 la sua carriera nello Harstad. Gioc\u00f2 in seguito nel Troms\u00f8 e nel Tromsdalen. Nel 2008 pass\u00f2 allo H\u00f8nefoss, per cui esord\u00ec nella Adeccoligaen il 13 aprile dello stesso anno, nel pareggio casalingo per tre a tre contro lo Start. Il 7 luglio 2008, segn\u00f2 la prima rete con la nuova casacca: fu sua una delle reti che piegarono per due a zero l'Alta. Il 21 marzo 2010 debutt\u00f2 nella Tippeligaen con questa maglia, in virt\u00f9 della promozione conquistata l'anno precedente: fu infatti titolare nella sconfitta per due a zero contro lo Aalesund. A fine stagione, per\u00f2, la squadra retrocesse e torn\u00f2 in Adeccoligaen. Il 19 dicembre 2012, fu reso noto che sarebbe diventato allenatore-giocatore dello Jevnaker, a partire dal 1\u00ba gennaio successivo."}
{"id": "3379142", "revid": "330270", "url": "https://it.wikipedia.org/wiki?curid=3379142", "title": "Zelda Skyward Sword", "text": ""}
{"id": "3379143", "revid": "330270", "url": "https://it.wikipedia.org/wiki?curid=3379143", "title": "The Legend of Zelda - Skyward Sword", "text": ""}
{"id": "3379147", "revid": "1442080", "url": "https://it.wikipedia.org/wiki?curid=3379147", "title": "Paris Open 1979 - Singolare", "text": "Il singolare del Paris Open 1979 \u00e8 stato un torneo di tennis facente parte della categoria Grand Prix.\nRobert Lutz era il detentore del titolo, ma quest'anno non ha partecipato.\nHarold Solomon ha battuto in finale 6\u20133, 2\u20136, 6\u20133, 6\u20134 Corrado Barazzutti."}
{"id": "3379148", "revid": "212348", "url": "https://it.wikipedia.org/wiki?curid=3379148", "title": "Alyssa Mastromonaco", "text": "Biografia.\nLaureata in scienze politiche, la Mastromonaco collabora con il Presidente Barack Obama dal 2005, quando fu assunta per occuparsi della pianificazione dei suoi impegni. Fino al 2011 ha diretto l'\"Ufficio Scheduling and Advance\" e successivamente \u00e8 stata nominata \"Chief of Staff for Operations\".\nNel novembre 2014 VICE Media (divisione del periodico canadese Vice) annunci\u00f2 che Alyssa Mastromonaco avrebbe fatto parte dello staff di Vice quale Chief Operating Officer a partire da gennaio 2015."}
{"id": "3379149", "revid": "610351", "url": "https://it.wikipedia.org/wiki?curid=3379149", "title": "Miss Continente Americano", "text": "Miss Continente Americano, \u00e8 un concorso di bellezza femminile internazionale, organizzato annualmente a partire dal 2006. "}
{"id": "3379150", "revid": "838137", "url": "https://it.wikipedia.org/wiki?curid=3379150", "title": "Paris Open 1979 - Doppio", "text": "Il doppio del Paris Open 1979 \u00e8 stato un torneo di tennis facente parte della categoria Grand Prix.\nBruce Manson e Andrew Pattison erano i detentori del titolo, ma quest'anno non hanno partecipato.\nJean-Louis Haillet e Gilles Moretton hanno battuto in finale 7\u20136, 7\u20136 John Lloyd e Tony Lloyd."}
{"id": "3379153", "revid": "1305772", "url": "https://it.wikipedia.org/wiki?curid=3379153", "title": "Dissidia 012 Final Fantasy", "text": " \u00e8 un videogioco del genere picchiaduro/RPG prodotto e distribuito da Square Enix per PSP uscito il 3 marzo 2011 in Giappone, il 22 nel Nord America e il 25 in Europa.\nIl gioco \u00e8 il prequel di \"Dissidia Final Fantasy\". Il titolo non si pronuncia \"zero uno due\" o \"zero dodici\", ma \"duodecim\" come il numero 12 in lingua latina, riferimento al fatto che il gioco \u00e8 ambientato durante il dodicesimo conflitto tra armonia e discordia.\n\u00c8 stato eletto da \"IGN\" come il terzo miglior videogioco per PSP in assoluto.\nTrama.\nLa storia \u00e8 ambientata durante il conflitto precedente a quello di \"Dissidia Final Fantasy\". Nell'epoca mostrata nel gioco la Dea dell'armonia Cosmos ha pi\u00f9 guerrieri schierati dalla sua parte rispetto al primo \"Dissidia\": tra le sue schiere contano infatti tutti i protagonisti dei primi dieci capitoli (eccezion fatta per Tidus, Cloud e Terra, che sono dalla parte di Chaos), Jecht (che nel primo gioco \u00e8 invece dalla parte di Chaos), Kain, Tifa, Laguna, Yuna, Vaan e Lightning. L'assenza di questi ultimi cinque nel successivo ciclo (\"Dissidia Final Fantasy\") si motiva con il loro sacrificio, a fine storia, che permetter\u00e0 agli altri guerrieri di Cosmos di poter riapparire per un tredicesimo e ultimo conflitto, dando ai loro compagni una nuova possibilit\u00e0 contro i guerrieri di Chaos.\nModalit\u00e0 di gioco.\nIl gioco \u00e8 strutturato quasi come il capitolo precedente, ma presenta una serie di novit\u00e0: le battaglie sono svolte sempre uno contro uno e gli attacchi sferrati ridurranno i PV dell'avversario in base alla quantit\u00e0 di Audacia a disposizione del giocatore, ma questa volta il giocatore e l'avversario potranno contare su un piccolo aiuto da parte di un assistente, che potr\u00e0 essere chiamato in causa una volta riempita una barra apposita situata sotto la barra PV. L'assistente supporter\u00e0 il giocatore in situazioni di pericolo, lanciando un attacco AUD se la barra \u00e8 riempita solo per met\u00e0, o un attacco PV se \u00e8 completamente piena. Inoltre il gameplay della modalit\u00e0 storia si \u00e8 evoluto e presenta, oltre ai gateway (la modalit\u00e0 \"a scacchiera\") del primo gioco, dei veri e propri dungeon, da cui appunto si potr\u00e0 scegliere un portale e accedere a diversi gateway, influenti o meno per il prosieguo della narrazione. Completata la storia, si potr\u00e0 continuare con la storia del tredicesimo conflitto (ovvero la stessa presentata nel primo capitolo \"Dissidia\" con alcune aggiunte e adattamenti).\nOltre alla modalit\u00e0 storia, sono presenti le modalit\u00e0 Battaglia e Arcade (gi\u00e0 presenti nel primo capitolo della serie) e Labyrinth (in sostituzione del Colosseo). \u00c8 inoltre possibile creare delle \"Friend Card\", ovvero degli avversari con statistiche ed equipaggiamenti personalizzati da sfidare in qualsiasi momento, molto utili se si vogliono ottenere degli oggetti di cui si \u00e8 gi\u00e0 in possesso. Nuove aggiunte al gioco sono anche la modalit\u00e0 Original Quest (con cui si possono creare delle storie originali con dialoghi e battaglie personalizzati), i Party Battle (nei quali \u00e8 possibile organizzare battaglie 5 contro 5) e il MogWeb, con cui si potranno scambiare le Quest create tramite Wi-Fi.\nPersonaggi introdotti.\nSono disponibili tutti i personaggi del primo \"Dissidia\" pi\u00f9 qualche new-entry. I nuovi personaggi giocabili sono:\nSono inoltre presenti tre personaggi segreti che saranno disponibili solo dopo aver soddisfatto determinate condizioni:\nNel gioco \u00e8 presente anche il personaggio di Aerith (da \"Final Fantasy VII\"), ma disponibile solo come assist (e quindi non giocabile direttamente).\nVi sono anche nuovi costumi per i personaggi, la maggior parte dei quali sono i costumi disegnati da Yoshitaka Amano per gli artwork di ogni gioco. In totale ogni personaggio, compresi quelli nuovi, hanno tre costumi diversi che possono indossare, acquistabili nel negozio PP. \u00c8 inoltre possibile scaricare, tramite DLC, ulteriori costumi, tra i quali i rispettivi costumi in \"Kingdom Hearts\" per Cloud e per Squall e il vestito di Aya Brea per Lightning.\nArene.\nSono presenti tutte le arene dello scorso capitolo, pi\u00f9 l'ultimo piano del Pandemonium (\"Final Fantasy II\"), la Torre di cristallo (\"Final Fantasy III\"), il Treno fantasma (\"Final Fantasy VI\"), lo Scenalante Primavista (\"Final Fantasy IX\"), il Paradosso empireo (\"Final Fantasy XI\"), la Culla di Orphan (\"Final Fantasy XIII\") e la Fortezza aerea di Bahamut (\"Final Fantasy XII\").\nColonna sonora.\nPer la colonna sonora \u00e8 stato confermato Takeharu Ishimoto e annullata la collaborazione con la band Your Favorite Enemies, che aveva collaborato alla colonna sonora del primo \"Dissidia\". Ha invece partecipato alla canzone dello scontro finale con Feral Chaos la band statunitense Kidneythieves.\nNel gioco sono presenti, oltre alle nuove tracce composte/riarrangiate da Ishimoto, anche quelle utilizzate in \"Dissidia Final Fantasy\". Sono state fatte alcune aggiunte anche per quanto riguarda alcune modalit\u00e0 di gioco (come il Labyrinth), durante le quali si potranno sentire i pi\u00f9 celebri temi dungeon dei vari capitoli riarrangiati da Ishimoto.\nTramite DLC \u00e8 inoltre possibile scaricare ulteriori brani per la modalit\u00e0 combattimento, tre per ogni capitolo della serie.\nSviluppo.\nLa parte grafica del videogioco \u00e8 affidata agli stessi collaboratori del primo \"Dissidia\": il character design \u00e8 a opera di Tetsuya Nomura, collaboratore grafico e non della Square Enix sia nei giochi della serie \"Final Fantasy\" che in altri, mentre le illustrazioni sono curate da Yoshitaka Amano, anche lui collaboratore della serie sin dalla sua nascita.\nAccoglienza.\n\"Dissidia 012\" \u00e8 stato votato con 38/40 da \"Famits\u016b\", con i voti 10, 9, 10 e 9 dati dai quattro recensori della rivista. \"IGN\" l'ha invece classificato come il terzo miglior videogioco per PSP, votandolo con 9/10. Su \"Metacritic\" \"Dissidia 012\" ha un rating di 78 su 100, basato su 52 recensioni, per la maggior parte tutte positive. L'unica recensione negativa ricevuta \u00e8 a opera del recensore di \"Game Revolution\", che lo ritiene troppo ripetitivo e simile al precedente \"Dissidia\", votandolo con 32/100.\nLa rivista \"Play Generation\" diede al gioco un punteggio di 92/100, apprezzando le nuove modalit\u00e0, le nuove meccaniche, i nuovi personaggi e gli spettacolari scontri e come contro la telecamera che poteva dare problemi ed alcuni elementi grafici \"riciclati\" dal primo capitolo, finendo per trovarlo un picchiaduro longevo, appagante e insolito e che non sorprendeva il fatto che il suo predecessore si confermasse come uno dei migliori titoli per PSP.\nVendite.\nNella sua prima settimana di uscita, il gioco ha venduto oltre 286.117 copie; a gennaio 2012 il gioco ha venduto oltre 365.000 copie solo in Giappone, risultando il quattordicesimo videogioco pi\u00f9 venduto nel Paese nipponico nel 2011."}
{"id": "3379159", "revid": "1573940", "url": "https://it.wikipedia.org/wiki?curid=3379159", "title": "Catostylidae", "text": "Catostylidae \u00e8 una famiglia di meduse appartenente all'ordine Rhizostomeae.\nTassonomia.\nIn questa famiglia sono riconosciuti sei generi:"}
{"id": "3379160", "revid": "4252", "url": "https://it.wikipedia.org/wiki?curid=3379160", "title": "Luoyanggia liudianensis", "text": "Il luoyanggia (Luoyanggia liudianensis) \u00e8 un dinosauro saurischio appartenente agli oviraptorosauri. Visse all'inizio del Cretaceo superiore (Cenomaniano, circa 96 milioni di anni fa) e i suoi resti sono stati ritrovati in Cina.\nClassificazione.\nQuesto dinosauro \u00e8 noto grazie a uno scheletro incompleto, comprendente alcune parti del cranio, ossa delle zampe posteriori e della pelvi. Descritto per la prima volta nel 2009, \"Luoyanggia\" \u00e8 stato ascritto al gruppo degli oviraptorosauri, un gruppo di dinosauri teropodi dalle insolite caratteristiche, dotati di un cranio corto e alto. In particolare, alcune caratteristiche di \"Luoyanggia\" lo avvicinano alla famiglia degli oviraptoridi, di cui potrebbe rappresentare uno dei membri pi\u00f9 antichi e primitivi. Come tutti gli oviraptoridi, anche \"Luoyanggia\" potrebbe aver avuto un becco privo di denti e lunghe zampe anteriori dai forti artigli. I resti fossili provengono dal bacino di Ruyang, nella provincia cinese di Henan."}
{"id": "3379163", "revid": "22356", "url": "https://it.wikipedia.org/wiki?curid=3379163", "title": "Luoyanggia", "text": ""}
{"id": "3379164", "revid": "31886", "url": "https://it.wikipedia.org/wiki?curid=3379164", "title": "Sagrestia di San Miniato al Monte", "text": "La Sagrestia di San Miniato al Monte contiene un ciclo di affreschi con \"Storie di san Benedetto\" di Spinello Aretino, databili a dopo il 1387.\nStoria.\nNel testamento del 1387 di Benedetto degli Alberti, ricco fiorentino in esilio, venne lasciata una cospicua somma per la decorazione della sagrestia della basilica sul colle fiorentino. Si trattava di una struttura a base quadrata con volta a crociera, completata architettonicamente quello stesso anno. L'incarico venne affidato a uno dei pi\u00f9 quotati artisti sulla piazza fiorentina, Spinello Aretino. Si tratta della pi\u00f9 antica raffigurazione completa delle \"Storie di san Benedetto\" in Toscana, presa a modello da raffigurazioni successive come il ciclo del Chiostro degli Aranci e innumerevoli rappresentazioni su tavola.\nGli affreschi, un tempo pi\u00f9 lacunosi, vennero molto restaurati nel primo Ottocento.\nPrima dell'attuale finestra a vetri colorati, costruita da Raffaello Payer tra il 1860 e 1961, vale la pena di ricordare la finestra gotica distrutta nel 1630. La piccola stanza con il lavabo, aggiunta in un secondo tempo, risale al 1470-1472. L'armadio in legno della fine del Trecento (1387 circa), \u00e8 stato commissionato da messer Benedetto di Nerozzo degli Alberti, come si evince da un suo codicillo testamentario datato 11 luglio 1387, conservato all'Archivio di Stato di Firenze e consultabile anche online sul sito ufficiale dell'ente. Fu Ampliato nel 1472 per volere dell'Arte di Calimala che deteneva il patronato della chiesa, e venne restaurato con aggiunte neogotiche nel 1860 circa. Sul bancone si trovano quattro statue di terracotta con i santi \"Benedetto\" e \"Miniato\", attribuiti a Benedetto Buglioni, un busto-reliquiario di san Miniato di scuola sense del 1450 circa, e una \"Madonna\" attribuita a fra' Mattia della Robbia.\nDescrizione e stile.\nSi accede alla sagrestia dalla navata sinistra del presbiterio rialzato. Dai quattro pilastri situati agli angoli partono costoloni che concorrono alla copertura a crociera. Gli affreschi occupano i registri mediano e superiore delle quattro pareti, oltre alle vele della volta.\nStilisticamente le \"Storie\" mostrano l'interesse ancora vivo nella Firenze del secondo Trecento per Giotto, con una chiarezza narrativa ordinata, una decorazione essenziale, figure plastiche, colori accesi e vibranti.\nLe storie si leggono da sinistra verso destra, dall'alto al basso, a partire dalla parete di fronte all'ingresso.\nNella volta sono affrescati i quattro \"Evangelisti\". L'affresco sul portale, con il \"Cristo in piet\u00e0\", risale alla seconda meta del Quattrocento ed \u00e8 attribuito a Giovanni di Piamonte."}
{"id": "3379166", "revid": "1442080", "url": "https://it.wikipedia.org/wiki?curid=3379166", "title": "Tokyo Indoor 1979 - Singolare", "text": "Il singolare del torneo di tennis Tokyo Indoor 1979, facente parte della categoria Grand Prix, ha avuto come vincitore Bj\u00f6rn Borg che ha battuto in finale Jimmy Connors 6-2, 6-2."}
{"id": "3379167", "revid": "1951514", "url": "https://it.wikipedia.org/wiki?curid=3379167", "title": "Heyuannia huangi", "text": "Heyuannia (il cui nome significa \"quello di Heyuan\") \u00e8 un genere estinto di dinosauro teropode oviraptoride vissuto nel Cretaceo superiore, circa 70-65 milioni di anni fa (Maastrichtiano), in Cina, divenendo il primo oviraptoride ritrovato nel paese; molti altri oviraptoridi era gi\u00e0 stati rinvenuti nella vicina Mongolia. Il genere contiene due specie: la specie tipo \"H. huangi\", nominata da L\u00fc Junchang nel 2002; e \"H. yanshini\", originariamente nominato come il genere separato \"Ingenia\", da Rinchen Barsbold nel 1981, e successivamente come \"Ajancingenia\" nel 2013, prima di essere assegnata al genere \"Heyuannia\".\nDescrizione.\nQuesto dinosauro \u00e8 noto per numerosi fossili appartenenti ad almeno sette esemplari. Doveva essere lungo circa 1,5 metri e pesante circa 20 chilogrammi (secondo la ricostruzione di Gregory Paul). \"Heyuannia\" era dotato di un collo lungo e di un cranio arrotondato terminante in un becco adunco e privo di denti. Le zampe anteriori erano molto corte rispetto a quelle di altri animali simili, cos\u00ec come le dita.\nIl primo dito, in particolare, era fortemente ridotto. L'esemplare tipo \u00e8 uno scheletro parzialmente articolato in eccellente stato di conservazione. All'epoca della sua scoperta, la stampa diede particolare risalto alla notizia secondo la quale erano stati ritrovati i possibili organi sessuali in uno degli esemplari noti. Nello stesso sito sono state rinvenute anche centinaia di uova fossilizzate, sicuramente appartenenti a un dinosauro teropode e con tutta probabilit\u00e0 deposte da esemplari di \"Heyuannia\".\nClassificazione.\n \nL\u2019\"Heyuannia\" \u00e8 stato assegnato da L\u00fc alla famiglia Oviraptoridae, nel 2002. La sua esatta collocazione all'interno di questo gruppo \u00e8 tuttavia incerta. Successive analisi hanno portato ad un suo collocamento all'interno di Oviraptorinae o di Ingeniinee. Secondo L\u00fc la morfologia del cingolo scapolare di \"Heyuannia\" supporta l'ipotesi che gli oviraptosauriani fossero secondariamente uccelli incapaci di volare.\nIl seguente cladogramma segue l'analisi filogenetica di Funston \"et al.\" (2017):\nScoperta e specie.\n\"H. huangi\".\nLa specie tipo, \"Heyuannia huangi\", \u00e8 stata nominata e descritta da L\u00fc Junchang, nel 2002. Il nome generico fa riferimento alla citt\u00e0 di Heyuan. Il nome specifico, invece, onora Huang Dong, il direttore del Museo di Heyuan. L'olotipo, HYMV1-1, fu scoperto nel Guangdong vicino a Huangsha, in strati della Formazione Dalangshan. L'olotipo consiste in uno scheletro parziale, incluso il cranio. Sei ulteriori scheletri furono assegnati come paratipo della specie. Sono stati ritrovati molti altri fossili appartenenti a questa specie, uno dei quali potrebbe mostrare la presenza di possibili organi riproduttivi. Nello stesso sito sono state rinvenute anche centinaia di uova, con tutta probabilit\u00e0 appartenenti propria ad \"Heyuannia\".\n\"H. yanshini\".\nLa specie \"H. yanshini\" \u00e8 stato descritto e nominato per la prima volta da Rinchen Barsbold nel 1981, come un il nuovo genere e specie \"Ingenia yanshini\". Il nome \"Ingenia\" deriva dalla Ingen Khoboor Depression della Provincia di Bajanhongor, in Mongolia, in cui \u00e8 stato ritrovato, mentre il nome specifico, \"yanshini\", \u00e8 stato scelto in onore dell'accademico Aleksandr Leonidovich Yanshin (1911-1999), consigliere e mentore di Rinchen Barsbold durante il suo periodo di studi presso l'Istituto Paleontologico di San Pietroburgo, in Russia.\nTuttavia. il nome generico \"Ingenia\" era gi\u00e0 stato usato dal nome generico di \"Ingenia mirabilis\" (Gerlach, 1957), un nematode tripyloidide. Per questo nel 2013, Jesse Pasqua coni\u00f2 un nuovo nome generico, \"Ajancingenia\". Il nome \"Ajancingenia\" deriva da \"ajanc\" (\u0430\u044f\u043d\u0447) termine che significa \"viaggiatore\", in mongolo, come allusione occidentale ad usare il pollice per fare l'autostop, in riferimento al primo dito ungueale di \"Ajancingenia\" che \u00e8 due volte pi\u00f9 grande del secondo dito.\nIn una dettagliata revisione anatomica e tassonomica degli oviraptorosauri del bacino del Nemegt, di Greg Funston, Mendonca, Currie, Barsbold e Cau, del 2017, gli autori notarono che in tutte le analisi filogenetiche degli oviraptorosauri, \"\"Ingenia/Ajancingenia\" risultava come sister taxon di \"Heyuannia huangi\". Notando che i due generi erano estremamente simili, specialmente nell'inusuale morfologia robusta della mano, gli autori hanno deciso di sinonimizzare \"Ingenia/Ajancingenia\"\" come una seconda specie di \"Heyuannia\", creando quindi la combinazione \"Heyuannia yanshini\".\nPaleobiologia.\nLa conservazione dei pigmenti biliverdina e protoporfirina nei gusci delle uova appartenenti a \"Heyuannia\" indicano che ques'ultime erano di colore blu-verde. Questa colorazione aveva una funzione sia mimetica sia di segnalazione sessuale, come nei pettirossi e nei ratiti americani. La disposizione dei gusci d'uovo suggerisce una disposizione parzialmente aperta, indicando che gli \"Heyuannia\" covassero le loro uova, e si prendessero almeno in parte cura dei loro pulcini per un certo periodo di tempo."}
{"id": "3379168", "revid": "22356", "url": "https://it.wikipedia.org/wiki?curid=3379168", "title": "Heyuannia", "text": ""}
{"id": "3379169", "revid": "1305772", "url": "https://it.wikipedia.org/wiki?curid=3379169", "title": "Piavesella", "text": "Con Piavesella si indicano alcuni corsi d'acqua della provincia di Treviso:"}
{"id": "3379171", "revid": "287204", "url": "https://it.wikipedia.org/wiki?curid=3379171", "title": "Tapuiasaurus macedoi", "text": "Il tapuiasauro (\"Tapuiasaurus macedoi\") \u00e8 un dinosauro erbivoro appartenente ai sauropodi. Visse nel Cretaceo inferiore (Aptiano, circa 120 milioni di anni fa) e i suoi resti fossili sono stati ritrovati in Brasile.\nDescrizione.\nQuesto dinosauro \u00e8 conosciuto per un cranio quasi completo e per parte di uno scheletro, che comprende parte delle zampe anteriori, gran parte di quelle posteriori e alcune vertebre dorsali e cervicali. L'aspetto pi\u00f9 interessante \u00e8 dato dal cranio, che si \u00e8 conservato insolitamente bene, soprattutto considerando che i fossili di crani dei suoi parenti pi\u00f9 stretti (i titanosauri) sono una rarit\u00e0. Il cranio era relativamente lungo e basso, dotato di denti a piolo all'estremit\u00e0 delle fauci, e l'aspetto generale assomigliava a quello dei sauropodi giurassici \"Apatosaurus\" e \"Diplodocus\", vissuti molti milioni di anni prima. I denti, tuttavia, sono in numero maggiore. \nIl cranio era molto simile a quello di altri sauropodi titanosauri del Cretaceo superiore, come \"Nemegtosaurus\" e \"Rapetosaurus\", ma era sprovvisto del curioso profilo ricurvo di \"Nemegtosaurus\" e le finestre antorbitali non erano grandi come in \"Rapetosaurus\". Come tutti i sauropodi, anche \"Tapuiasaurus\" doveva avere collo e coda lunghi, un corpo voluminoso e arti colonnari.\nClassificazione.\nDescritto per la prima volta nel 2011, \"Tapuiasaurus\" \u00e8 considerato un rappresentante piuttosto avanzato dei titanosauri (i sauropodi dominanti nel Cretaceo), ma \u00e8 piuttosto antico rispetto ad altre forme simili: \u00e8 ritenuto uno dei primi rappresentanti dei nemegtosauridi, una famiglia di titanosauri dal cranio allungato, tipici del Cretaceo superiore. I resti di \"Tapuiasaurus\" provengono dalla formazione Quiric\u00f3, nello stato di Minas Gerais del Brasile orientale. "}
{"id": "3379172", "revid": "22356", "url": "https://it.wikipedia.org/wiki?curid=3379172", "title": "Tapuiasaurus", "text": ""}
{"id": "3379174", "revid": "1442080", "url": "https://it.wikipedia.org/wiki?curid=3379174", "title": "Hong Kong Open 1979 - Singolare", "text": "Il singolare del torneo di tennis Hong Kong Open 1979, facente parte della categoria Grand Prix, ha avuto come vincitore Jimmy Connors che ha battuto in finale Pat Du Pr\u00e9 7-5, 6-3, 6-1."}
{"id": "3379178", "revid": "610351", "url": "https://it.wikipedia.org/wiki?curid=3379178", "title": "El Modelo M\u00e9xico", "text": "El Modelo Mexico \u00e8 un concorso di bellezza maschile che si tiene annualmente in Messico. \u00c8 stato organizzato per la prima volta nel 1996, dopo che la nazione era stata invitata a partecipare al concorso nazionale Mister Mondo, in occasione del quale il messicano Gabriel Soto si classific\u00f2 al secondo posto. El Modelo Mexico \u00e8 gestito da Lupita Jones e dall'organizzazione di Nuestra Belleza M\u00e9xico."}
{"id": "3379179", "revid": "125473150", "url": "https://it.wikipedia.org/wiki?curid=3379179", "title": "Gianluca De Rubertis", "text": "Biografia.\nStudiodavoli.\nGianluca De Rubertis nasce a Lecce e cresce nella vicina Matino dove sperimenta fin da bambino la sua passione per la musica, cimentandosi con il pianoforte.\nNel 2001 fonda insieme alla sorella Matilde De Rubertis, a Riccardo Schirinzi e a Giancarlo Belgiorno, gli Studiodavoli (precedentemente conosciuti come Valvole Davoli), gruppo influenzato dall'indie pop di gruppi come gli Stereolab. Dopo aver partecipato alle finali dell'Arezzo Wave festival nel 2002 pubblicano 2 album entrambi per Record Kicks: \"Megalopolis\" (2004) e \"Decibels for Dummies\" (2006).\nIl Genio.\nNel 2006 si trasferisce a Milano e inizia a collaborare con Alessandra Contini (anche lei leccese), con la quale forma il duo Il Genio. Gianluca \u00e8 voce, chitarrista e tastierista, mentre Alessandra \u00e8 voce e bassista.\nNel 2007 Il Genio viene contattato dalla Cramps che, attraverso Disastro Records, permette al duo di incidere e pubblicare l'album d'esordio, intitolato \"Il Genio\", edito a marzo 2008. Il singolo di lancio, \"Pop porno\" diventa, ma non subito, un vero e proprio tormentone. Nei primi mesi infatti viene notato da MTV, che ospita Il Genio in alcune apparizioni televisive, e da alcune riviste musicali e di costume e moda (come Vogue Italia e D - la Repubblica delle donne). Il 13 giugno viene realizzato il videoclip e da quel momento il brano diviene un \"fenomeno\" del web.\nNel settembre 2008 Il Genio vince il premio \"Indie Music Like\". Nello stesso mese prendono parte alla trasmissione televisiva \"Quelli che il calcio\" (Rai Due), dove si esibiscono in diretta. Il singolo \"Pop porno\" diventa a questo punto un tormentone grazie alla maliziosit\u00e0 del titolo e al ritornello accattivante. \nIn ottobre la Universal Music acquisisce l'album \"Il Genio\" in licenza e ne ripubblica una ristampa in novembre contenente due inediti. Nel 2009 Il Genio fa quindi accrescere la propria notoriet\u00e0, arricchendo il carnet di date in programmazione per il tour.\nNel febbraio 2010 viene registrato il secondo album \"Vivere negli anni 'X\", che viene pubblicato in giugno per Cramps/Disastro Records. Come singolo di lancio viene scelto il brano \"Cosa dubiti\".\nIn luglio esce lo split album \"Il lato beat Vol. 1\" che vede Il Genio collaborare con Dente nel brano \"Precipitevolissimevolmente\". In ottobre Il Genio prende parte alla realizzazione dell'album \"Romanzo criminale - Il CD\" con il brano \"Roberta\".\nNel 2013 esce il terzo disco del duo, \"Una voce poco fa\".\nSolista.\nNel 2012 Gianluca De Rubertis lancia il proprio progetto solista, pubblicando l'album \"Autoritratti con oggetti\" il 28 marzo per Niegazowana Records. L'album \u00e8 costituito da 13 tracce e alla realizzazione hanno partecipato tra gli altri Rodrigo D'Erasmo e Roberto Dell'Era degli Afterhours, Gianluca Gambini (collaboratore di Dente), Enrico Gabrielli e Lorenzo Corti (chitarrista e collaboratore di Cesare Basile e de Le luci della centrale elettrica).\nCollabora con i Diaframma negli album \"Niente di serio\" (2012) e \"Preso nel vortice\" (2013).\nNell'ottobre 2015 pubblica il suo secondo album da solista \"L'universo elegante\", in cui \u00e8 presente il singolo \"Mai pi\u00f9\", realizzato in collaborazione con Amanda Lear. All'album partecipa anche Mauro Ermanno Giovanardi.\nIl 23 Ottobre 2020 esce il terzo album in studio \"La Violenza della Luce\", anticipato dal singolo \"Pantelleria\", pubblicato il 4 settembre."}
{"id": "3379181", "revid": "1305772", "url": "https://it.wikipedia.org/wiki?curid=3379181", "title": "International Tennis Championships of Colombia 1979 - Singolare", "text": "Il singolare del torneo di tennis International Tennis Championships of Colombia 1979, facente parte della categoria Grand Prix, ha avuto come vincitore V\u00edctor Pecci che ha battuto in finale Jairo Velasco, Sr. 6-3, 6-4."}
{"id": "3379186", "revid": "1442080", "url": "https://it.wikipedia.org/wiki?curid=3379186", "title": "ATP Taipei 1979 - Singolare", "text": "Il singolare del torneo di tennis ATP Taipei 1979, facente parte della categoria Grand Prix, ha avuto come vincitore Bob Lutz che ha battuto in finale Pat Du Pr\u00e9 6-3, 6-4, 2-6, 6-3."}
{"id": "3379188", "revid": "1442080", "url": "https://it.wikipedia.org/wiki?curid=3379188", "title": "Wembley Championship 1979 - Singolare", "text": "Il singolare del torneo di tennis Wembley Championship 1979, facente parte della categoria Grand Prix, ha avuto come vincitore John McEnroe che ha battuto in finale Harold Solomon 6-3, 6-4, 7-5."}
{"id": "3379191", "revid": "767487", "url": "https://it.wikipedia.org/wiki?curid=3379191", "title": "L'amore non \u00e8 bello", "text": "L'amore non \u00e8 bello \u00e8 il terzo album di Dente, pubblicato il 14 febbraio 2009 da Ghost Records e distribuito da Venus Dischi.\nIl disco.\nRispetto agli album precedenti la produzione musicale e gli arrangiamenti, curati da Peveri stesso, sono meno grezzi: invece di registrare da solo in casa come era solito fare, per la prima volta registra in studio assieme a Gianluca Gambini e Andrea Cipelli (detto Sig.Solo). Le registrazioni e la pre-produzione hanno occupato 15 giorni tra agosto e settembre 2008 e sono avvenute nello studio La Iena Studio Relax immerso nelle campagne di Sant'Andrea di Busseto in provincia di Parma. Successivamente il materiale \u00e8 stato registrato su nastro a La Sauna Recording Studio di Varano Borghi in provincia di Varese da Andrea Cajelli e Marco Sessa e masterizzato al Massive Art Studio di Milano.\nDopo aver pubblicato con la Jestrai Records, questa \u00e8 la prima produzione musicale pubblicata con l'etichetta indipendente italiana Ghost Records e distribuita da Venus Dischi, collaborazione, che attraverso l'attenta promozione, ha triplicato le vendite rispetto ai precedenti album.\nAlle registrazioni del disco hanno partecipato: Gianluca De Rubertis (membro del duo Il Genio) che ha suonato i sintetizzatori in \"La Presunta Santit\u00e0 di Irene\" e \"Sole\", Enrico Gabrielli che ha diretto i fiati e suonato il flauto traverso e il sax, e infine Vasco Brondi (Le luci della centrale elettrica), Fabio Dondelli e Andrea Abeni (membri della band bresciana Annie Hall) e Dino Fumaretto/Elia Billoni hanno partecipato ai cori in \"Buon Appetito\".\nIl titolo dell'album \u00e8 il proverbio \"L'amore non \u00e8 bello se non \u00e8 litigarello\" scherzosamente modificato. Dente a proposito dell'album afferma: \"Ci sono canzoni d'amore e canzoni che dell'amore fanno rifiuto, quindi credo che ci siano diverse facce di un solo sentimento. Nel disco c'\u00e8 la gioia dell'amore e in contrapposizione la perdita di questa gioia e la ancor pi\u00f9 dolorosa perdita di fiducia nell'amore, che paradossalmente pu\u00f2 trasformarsi in una liberazione. L'amore non \u00e8 bello \u00e8 una sentenza recitata a testa alta, con convinzione. Disillusione allo stato puro.\""}
{"id": "3379192", "revid": "324026", "url": "https://it.wikipedia.org/wiki?curid=3379192", "title": "N\u01b0\u1edbc ch\u1ea5m", "text": "Il n\u01b0\u1edbc ch\u1ea5m \u00e8 una variet\u00e0 di salse usate nella cucina vietnamita come condimento per accompagnare \"finger food\", come gli involtini primavera, o altri piatti quali \"b\u00e1nh cu\u1ed1n, ch\u1ea3 gi\u00f2, b\u00e1nh x\u00e8o, g\u1ecfi cu\u1ed1n\" o \"c\u01a1m t\u1ea5m\".\nPreparazione e varianti.\n\"N\u01b0\u1edbc ch\u1ea5m\" classici.\nLa variante pi\u00f9 diffusa \u00e8 il \"n\u01b0\u1edbc m\u1eafm pha\", a base di succo di limone (o limetta), salsa di pesce, zucchero e acqua calda. A questa vengono solitamente aggiunti aglio tritato, peperoncini thai tritati e spesso carote a listerelle. Una variante meno piccante prevede l'utilizzo di un solo peperoncino e di aceto di riso o di sidro.\nVariante vegetariana.\nIn Vietnam si pu\u00f2 preparare una salsa vegetariana che ricorda la \"n\u01b0\u1edbc ch\u1ea5m\" senza la salsa di pesce, e tra gli ingredienti aggiuntivi che aggiungano sapore si pu\u00f2 utilizzare salsa di soia, vino di riso o sherry, citronella tritata, cannella in polvere, olio di arachidi, zucchero e sale, oltre all'aglio tritato.\nVersioni pi\u00f9 piccanti in Laos e Thailandia.\nUna salsa pi\u00f9 piccante e meno elaborata della Thailandia e del Laos, dove \u00e8 chiamata rispettivamente \"nam pla phrik\" e \"jeow pa mak phet\" \u00e8 composta da salsa di pesce e molti peperoncini; versioni pi\u00f9 raffinate contengono anche succo di limetta e aglio e/o scalogno tritato."}
{"id": "3379193", "revid": "149466", "url": "https://it.wikipedia.org/wiki?curid=3379193", "title": "Sergio martire", "text": ""}
{"id": "3379194", "revid": "16758", "url": "https://it.wikipedia.org/wiki?curid=3379194", "title": "N\u01b0\u1edbc m\u1eafm pha", "text": ""}
{"id": "3379195", "revid": "149466", "url": "https://it.wikipedia.org/wiki?curid=3379195", "title": "Bacco martire", "text": ""}
{"id": "3379196", "revid": "1442080", "url": "https://it.wikipedia.org/wiki?curid=3379196", "title": "Bologna Indoor 1979 - Singolare", "text": "Il singolare del torneo di tennis Bologna Indoor 1979, facente parte della categoria Grand Prix, ha avuto come vincitore Butch Walts che ha battuto in finale Gianni Ocleppo 6-3, 6-2."}
{"id": "3379199", "revid": "149466", "url": "https://it.wikipedia.org/wiki?curid=3379199", "title": "Cosma (santi medici)", "text": ""}
{"id": "3379200", "revid": "149466", "url": "https://it.wikipedia.org/wiki?curid=3379200", "title": "Damiano (santi medici)", "text": ""}
{"id": "3379210", "revid": "92723", "url": "https://it.wikipedia.org/wiki?curid=3379210", "title": "Raimondo di Canillac", "text": "Era figlio di Guglielmo di Canillac e di Jeanne de Deaux, sorella del cardinale Bertrand de Deaux. Era imparentato con papa Clemente VI ed il fratello Pierre (\u2020 1361) fu vescovo di Saint-Pons-de-Thomi\u00e8res e poi di Maguelone.\nBiografia.\nEntrato nell'ordine dei Canonici Regolari di Sant'Agostino Confederati, comp\u00ec i suoi studi presso l'Universit\u00e0 di Montpellier, ove si laure\u00f2 \"in utroque iure\".\nNel 1333 divenne prevosto del capitolo dei canonici della Cattedrale dei Santi Pietro e Paolo di Maguelone nell'isola di Maguelone ed alcuni anni dopo divenne abate commendatario dell'abbazia di Conques.\nAll'inizio del 1345 Guglielmo II Roger, visconte di Beaufort, spos\u00f2, in seconde nozze, Garine de Canillac, figlia di Alissena di Poitiers-Valentinois e di Marquis (o Marqu\u00e8s) III di Canillac (fratello di Raimondo), del quale ella era l'unica ereditiera. Guglielmo II era fratello di Pietro Roger, che diverr\u00e0 papa con il nome di ClementeVI nel 1342, cosicch\u00e9 Raimondo si imparent\u00f2 con la famiglia del pontefice.\nIl 28 marzo 1345 egli venne nominato arcivescovo di Tolosa.\nCon il concistoro del 17 dicembre 1350, Clemente VI lo nomin\u00f2 Cardinale presbitero di Santa Croce in Gerusalemme, ed egli lasci\u00f2 quindi la sede episcopale di Tolosa.\nDopo la disfatta di Poitiers, fu su iniziativa di papa Innocenzo VI che Arduino de la Roche, abate di Cluny, fece accettare, il 4 marzo 1360, il principio di un negoziato tra Francia ed Inghilterra. Esso ebbe inizio nel mese di maggio a Sovres, presso Br\u00e9tigny, sotto la presidenza del cardinale Raimondo di Canillac e si concluse con la tregua siglata dalle parti l'8 maggio dello stesso anno.\nL'anno successivo, il 4 novembre, Raimondo divenne cardinale vescovo di Palestrina. Egli divenne il custode delle doppie decime che il clero di Linguadoca si era obbligato a pagare per poter riscattare Giovanni I, catturato a Poitiers dagl'inglesi e da essi tenuto prigioniero.\nDopo la morte di papa Innocenzo VI, ed il rifiuto da parte del Camerlengo del collegio cardinalizio, Ugo Roger, fratello di Clemente VI, numerosi voti si raccolsero sulla persona di Raimondo, ma non furono sufficienti alla sua elezione al pontificato.\nIl cardinale Raimondo aveva residenze in Avignone, ove la sua torre emerge ancora sul palazzo di Bouchony ed una crociera di ogiva \u00e8 sempre adorna con lo scudo delle arme dei Canillac, a Villeneuve-l\u00e8s-Avignon, ove l'H\u00f4tel de Canillac \u00e8 sito all'angolo della \"place de l'Oratoire\" e d\u00e0 sulla \"rue de l'H\u00f4pital\" ; a Saint-R\u00e9my-de-Provence, Raimondo di Canillac fu il proprietario del \"ch\u00e2teau de la Tour\", noto oggi con il nome di \"Tour du Cardinal\".\nAlla sua morte la salma fu inumata nella cappella che porta il suo nome, sita nel muro del transetto destro della Cattedrale dei Santi Pietro e Paolo di Maguelone, sull'isola di Maguelone.\nConclavi.\nRaimondo prese parte ai conclavi del:"}
{"id": "3379212", "revid": "357738", "url": "https://it.wikipedia.org/wiki?curid=3379212", "title": "Osso malare", "text": ""}
{"id": "3379213", "revid": "21880", "url": "https://it.wikipedia.org/wiki?curid=3379213", "title": "Sala (botanica)", "text": "Sala \u00e8 il nome comune con cui sono conosciute alcune erbe di palude dell'ordine Poales.\nIn particolare si chiamano con questo nome erbe appartenenti ai generi \"Typha\" (soprattutto \"Typha latifolia\"), \"Carex\" e \"Sparganium\" (soprattutto \"Sparganium erectum\"), nonch\u00e9 \"Andropogon caricosus\", caratterizzate da foglie lunghe chiamate, nel loro insieme, anche \"garza\" o \"sgarza\". Sono usate come materiale d'intreccio e imballaggio e in passato anche come riempimento di materassi, con la peluria che ricopre i loro frutti e semi, ma sono note specialmente per essere utilizzati nel rivestimento tradizionale dei fiaschi."}
{"id": "3379214", "revid": "357738", "url": "https://it.wikipedia.org/wiki?curid=3379214", "title": "Malare", "text": ""}
{"id": "3379215", "revid": "1442080", "url": "https://it.wikipedia.org/wiki?curid=3379215", "title": "Indian Open 1979 - Singolare", "text": "Il singolare del torneo di tennis Indian Open 1979, facente parte della categoria Grand Prix, ha avuto come vincitore Vijay Amritraj che ha battuto in finale Peter Elter 6-1, 7-5."}
{"id": "3379217", "revid": "287204", "url": "https://it.wikipedia.org/wiki?curid=3379217", "title": "Campionati mondiali juniores di slittino 2009", "text": "I Campionati mondiali juniores di slittino 2009 si sono disputati a Nagano, in Giappone, il 14 e il 15 febbraio 2009 sulla pista olimpica. \u00c8 la seconda volta che la manifestazione si svolge in una localit\u00e0 nipponica infatti in precedenza fu Sapporo a ospitare l'evento nel 1992."}
{"id": "3379220", "revid": "106456", "url": "https://it.wikipedia.org/wiki?curid=3379220", "title": "Raymond de Canillac", "text": ""}
{"id": "3379221", "revid": "869733", "url": "https://it.wikipedia.org/wiki?curid=3379221", "title": "Discovery World (Italia)", "text": "Discovery World \u00e8 stato un canale televisivo edito da Discovery Italia.\nNato il 31 luglio 2003 come Discovery Civilisation sulla piattaforma Sky Italia, ha cessato le trasmissioni l'11 agosto 2008 per poi tornare il 1\u00ba marzo 2011, stavolta su Mediaset Premium, con il nome Discovery World. Il 1\u00ba marzo 2016 il canale termina nuovamente la programmazione.\nProgrammi.\nIl canale trasmetteva documentari geografici e naturalistici, dedicando parte del palinsesto anche a scienza, tecnologia, storia, cultura e mistero."}
{"id": "3379222", "revid": "1305772", "url": "https://it.wikipedia.org/wiki?curid=3379222", "title": "Santiago Open 1979 - Singolare", "text": "Il singolare del torneo di tennis Santiago Open 1979, facente parte della categoria Grand Prix, ha avuto come vincitore Hans Gildemeister che ha battuto in finale Jos\u00e9 Higueras 7-5, 5-7, 6-4."}
{"id": "3379224", "revid": "149466", "url": "https://it.wikipedia.org/wiki?curid=3379224", "title": "Ermagora d'Aquileia", "text": ""}
{"id": "3379225", "revid": "149466", "url": "https://it.wikipedia.org/wiki?curid=3379225", "title": "Fortunato d'Aquileia", "text": ""}
{"id": "3379227", "revid": "36426", "url": "https://it.wikipedia.org/wiki?curid=3379227", "title": "L'Ingegno", "text": ""}
{"id": "3379228", "revid": "41824", "url": "https://it.wikipedia.org/wiki?curid=3379228", "title": "Trillo del diavolo", "text": ""}
{"id": "3379231", "revid": "149466", "url": "https://it.wikipedia.org/wiki?curid=3379231", "title": "Modesto martire", "text": ""}
{"id": "3379232", "revid": "149466", "url": "https://it.wikipedia.org/wiki?curid=3379232", "title": "Crescenzia martire", "text": ""}
{"id": "3379234", "revid": "1543377", "url": "https://it.wikipedia.org/wiki?curid=3379234", "title": "Black (film)", "text": "Black (Hindi: \u092c\u094d\u0932\u0948\u0915, Urdu: \u0628\u0644\u06cc\u06a9) \u00e8 un film del 2005 diretto da Sanjay Leela Bhansali. La storia di \"Black\" ruota intorno ad una ragazza sordocieca, ed alla sua relazione con il suo insegnante che, a sua volta, sta sviluppando la malattia di Alzheimer. La prima met\u00e0 del film \u00e8 un adattamento dell'autobiografia di Helen Keller \"The Story of My Life\".\nIl film \u00e8 stato presentato in anteprima al Casablanca Film Festival ed all'International Film Festival of India. Il film ha vinto il National Film Award il miglior film in Hindi ed undici Filmfare Awards. \"Time\" (Europa) ha selezionato il film come uno dei dieci migliori film dell'anno 2005 in tutto il mondo, posizionandolo alla quinta posizione. \"Indiatimes Movies\" ha posizionato il film nella lista dei \"25 Must See Bollywood Films\".\nTrama.\nA seguito di una malattia, Michelle McNally \u00e8 diventata cieca e sorda all'et\u00e0 di appena due anni. Di fronte alla propria figlia con cui non riescono a comunicare, i genitori di Michelle sono impotenti e devono passare otto anni prima che si affidino a Debraj Sahai, un insegnante specializzato nel campo. Quest'ultimo, a forza di pazienza e perseveranza, riesce a trovare un sistema di comunicazione con Michelle, utilizzando un sistema di segni abbinati ad un significato. Grazie a Debraj Sahai, Michelle riesce a riprendere i contatti con il mondo che la circonda. Anni dopo, quando \u00e8 ormai diventata adulta, Michelle trova il suo ex insegnante gravemente colpito dalla malattia di Alzheimer. La ragazza far\u00e0 il possibile per aiutarlo.\nAccoglienza.\n\"Black\" inizialmente doveva essere distribuito il 10 dicembre 2004, ma Bhansali decise di posticipare la sua uscita all'ultimo momento. \"Black\" \u00e8 stato quindi distribuito il 4 febbraio 2005 in 170 differenti citt\u00e0 in India, un numero piuttosto piccolo in confronto alla maggior parte delle grosse produzioni di Bollywood. \"Black\" \u00e8 stato inoltre presentato in anteprima in numerosi festival del cinema internazionale come il Casablanca Film Festival.\nCritica.\n\"Black\" ha incontrato giudizi critici principalmente positivi. La recitazione di Rani Mukerji ed Ayesha Kapoor soprattutto \u00e8 stata elogiata dalla critica. Richard Corliss del \"Time\" ha selezionato \"Black\" come uno dei migliori film del 2005. Il film \u00e8 stato inoltre elencato dalla rivista \"Indiatimes\" nella classifica dei \"25 Must See Bollywood Movies\".\nBox office.\n\"Black\" ha incassato circa 220.000.000 rupie indiane, diventando l'undicesimo maggior incasso cinematografico indiano del 2005. Il sito specializzato India.com l'ha definito come un successo commerciale \"medio\" . In aggiunta, \"Black\" ha incassato approssimativamente 754,819 dollari negli Stati Uniti e 473,862 euro nel Regno Unito.\nRiconoscimenti.\n\"Black\" ha vinto il National Film Award per il miglior film in Hindi e Amitabh Bachchan ha ricevuto il National Film Award per il miglior attore in occasione dei cinquantatreesimi National Film Awards. Inoltre \"Black\" detiene il record per il maggior numero di Filmfare Awards vinti, grazie ad un totale di undici FilmFare Award ricevuti (Miglior film, miglior regista, miglior attore, miglior attrice, premio della critica al miglior film, premio della critica per la migliore interpretazione, miglior attrice non protagonista, miglior montaggio, miglior fotografia e miglior colonna sonora), battendo \"Dilwale Dulhania Le Jayenge\" (1995) e \"Devdas\" (2002) che ne avevano vinti dieci a testa."}
{"id": "3379235", "revid": "1442080", "url": "https://it.wikipedia.org/wiki?curid=3379235", "title": "South African Open 1979 - Singolare", "text": "Il singolare del torneo di tennis South African Open 1979, facente parte della categoria Grand Prix, ha avuto come vincitore Andrew Pattison che ha battuto in finale V\u00edctor Pecci 2-6 6-3 6-2 6-3."}
{"id": "3379237", "revid": "554814", "url": "https://it.wikipedia.org/wiki?curid=3379237", "title": "BBC Knowledge (Italia)", "text": "BBC Knowledge \u00e8 stata la versione italiana dell'omonimo canale internazionale edito dalla BBC specializzato nel factual entertainment.\nHa iniziato le trasmissioni il 1\u00ba marzo 2011 all'interno della piattaforma Mediaset Premium, con una versione appositamente progettata per il pubblico italiano che ha cessato le trasmissioni il 1\u00ba marzo 2016 . \nLa speaker del canale \u00e8 stata la doppiatrice Lara Parmiani.\nPalinsesto.\nBBC Knowledge aveva un palinsesto costituito da programmi factual che trattavano di motori, disastri, natura, crimini, scienza, storia e \"lifestyle\"."}
{"id": "3379238", "revid": "1442080", "url": "https://it.wikipedia.org/wiki?curid=3379238", "title": "Colgate-Palmolive Masters 1979 - Singolare", "text": "Il singolare del torneo di tennis Colgate-Palmolive Masters 1979, facente parte della categoria Grand Prix, ha avuto come vincitore Bj\u00f6rn Borg che ha battuto in finale 6\u20132, 6\u20132 Vitas Gerulaitis."}
{"id": "3379241", "revid": "155634", "url": "https://it.wikipedia.org/wiki?curid=3379241", "title": "Colgate-Palmolive Masters 1979 - Doppio", "text": "Il doppio del torneo di tennis Colgat, facente parte della categoria Grand Prix, ha avuto come vincitori Peter Fleming e John McEnroe che hanno battuto in finale 6\u20133, 7\u20136, 6\u20131 Wojciech Fibak e Tom Okker."}
{"id": "3379242", "revid": "21880", "url": "https://it.wikipedia.org/wiki?curid=3379242", "title": "Stomolophidae", "text": ""}
{"id": "3379244", "revid": "158913", "url": "https://it.wikipedia.org/wiki?curid=3379244", "title": "Tino (vinificazione)", "text": "Un tino \u00e8 un vaso vinario di dimensioni medio-grandi utilizzato per la fermentazione del mosto d'uva.\nCaratteristiche.\nSi tratta di un recipiente a forma tronco-conica, formato da doghe di legno di quercia o castagno e strette insieme da anelli di ferro. \u00c8 aperto in alto e possiede un'apertura a sportello in basso per l'estrazione delle vinacce.\nNomenclatura.\nCol nome di tino si pu\u00f2 intendere popolarmente (ma impropriamente) anche la vasca in muratura o prefabbricata, sempre adibita alla fermentazione del mosto."}
{"id": "3379247", "revid": "767487", "url": "https://it.wikipedia.org/wiki?curid=3379247", "title": "Superfly (gruppo musicale)", "text": "I Superfly \uff08\u30b9\u30fc\u30d1\u30fc\u30d5\u30e9\u30a4) sono un gruppo musicale rock giapponese nato nel 2007 e composto attualmente dalla sola cantante Shiho Ochi ma nato inizialmente come duo con il chitarrista Koichi Tabo. Il nome \u00e8 stato preso dalla canzone \"Superfly\" di Curtis Mayfield.\nBiografia.\nIl duo venne formato nel 2004 da Shiho Ochi (\u8d8a\u667a \u5fd7\u5e06) e K\u014dichi Tabo (\u591a\u4fdd \u5b5d\u4e00) dopo essersi conosciuti ad un circolo musicale universitario. Nel 2007 usc\u00ec il loro primo singolo, \"Hello Hello\", e pochi mesi dopo K\u014dichi Tabo usc\u00ec formalmente dal gruppo, rimanendo per\u00f2 dietro le scene come compositore delle musiche, mentre Ochi si occupa tuttora della scrittura dei testi.\nEntrambi i loro album in studio sono giunti al primo posto della classifica Oricon e hanno conquistato 3 dischi di platino.\nNel 2010 la canzone \"Tamashii Revolution\" \u00e8 stata scelta come sigla dei mondiali di calcio alla televisione giapponese NHK, e il singolo che la conteneva \u00e8 arrivato nuovamente al primo posto della Oricon.\nHanno portato al successo in Giappone anche molte cover di classici americani e inglesi del rock; tra questi \"Dr. Feelgood\", \"Piece of My Heart\", \"Barracuda\", \"White Room\", \"I Saw Her Standing There\", \"Rock And Roll Hoochie Koo\", \"Bitch\" e molti altri.\nDopo il Terremoto di Sendai del 2011 Superfly ha scritto la canzone \"You &amp; Me\" che \u00e8 stata messa in commercio su iTunes e su altre piattaforme digitali giapponesi ed i cui ricavi andranno interamente alla Croce Rossa Giapponese per aiutare i terremotati."}
{"id": "3379251", "revid": "1929943", "url": "https://it.wikipedia.org/wiki?curid=3379251", "title": "Mario Parodi (calciatore)", "text": "Carriera.\nInizi\u00f2 la carriera nella Novese nel 1921. Con i piemontesi conquist\u00f2 lo scudetto nel campionato 1921-1922 organizzato dal FIGC.\nCon la Novese rimase in massima serie sino alla stagione 1923-1924, sfiorando il ritorno in massima serie la stagione successiva, piazzandosi al terzo posto del girone finale, ad un punto dalle promosse e .\nNel 1926 passa all'Andrea Doria, ottenendo l'ottavo posto nel Girone B della Divisione Nazionale 1926-1927.\nCon i \"biancoblu\" rimane una sola stagione, venendo ingaggiato dal , ottenendo due secondi posti nelle stagioni 1927-1928 e 1929-1930. Il suo esordio in rossoblu \u00e8 datato 25 settembre 1927, nella vittoria casalinga per 2-1 contro il .\nTra le file dei genovesi gioc\u00f2 anche nei quarti di finale della Coppa dell'Europa Centrale 1930, nel pareggio casalingo del 13 luglio 1930 per uno a uno contro il Rapid Wien, risultato che fu reso inutile dalla d\u00e9b\u00e2cle esterna nell'incontro di ritorno, a cui Parodi non partecip\u00f2.\nParodi lascer\u00e0 il sodalizio \"rossoblu\" nel 1931, per passare l'anno seguente al Cagliari.\nCon i sardi, in Serie B, ottenne due salvezze, chiudendo la carriera agonistica nel 1933."}
{"id": "3379261", "revid": "20090", "url": "https://it.wikipedia.org/wiki?curid=3379261", "title": "Assedio di Bois-le-Duc", "text": ""}
{"id": "3379262", "revid": "767487", "url": "https://it.wikipedia.org/wiki?curid=3379262", "title": "Mr. Jarr and the Lady Reformer", "text": "Mr. Jarr and the Lady Reformer \u00e8 un cortometraggio muto del 1915 diretto da Harry Davenport.\nTerzo capitolo della serie dedicata dalla Vitagraph alle avventure comiche della famiglia Jarr.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 22 marzo 1915."}
{"id": "3379263", "revid": "86599", "url": "https://it.wikipedia.org/wiki?curid=3379263", "title": "5477 Holmes", "text": "5477 Holmes \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a e da un'eccentricit\u00e0 di 0,0753737, inclinata di 22,54865\u00b0 rispetto all'eclittica.\nL'asteroide \u00e8 dedicato all'astrofilo statunitense Robert E. Holmes Jr., direttore dell\"'Osservatorio di Ricerche Astronomiche\" di Westfield nell'Illinois."}
{"id": "3379264", "revid": "436907", "url": "https://it.wikipedia.org/wiki?curid=3379264", "title": "Rivoluzione (Frankie hi-nrg mc)", "text": "Rivoluzione \u00e8 un singolo del rapper italiano Frankie hi-nrg mc, pubblicato il 1\u00ba marzo 2008 come primo estratto dal quarto album in studio \"DePrimoMaggio\".\nDescrizione.\nIl brano \u00e8 stato scritto dallo stesso rapper insieme a Francesco Bruni e Carolina Galbignani ed \u00e8 stato presentato in occasione del Festival di Sanremo 2008, dove si \u00e8 classificato al 14\u00ba posto a pari merito con tutti gli altri brani non entrati in top ten.\nLa versione del brano presente sull'album e sul singolo figurano la collaborazione di Roy Paci ed Enrico Ruggeri.\nParlando del brano in occasione di un'intervista rilasciata a \"la Repubblica\", Frankie hi-nrg mc ha dichiarato: "}
{"id": "3379265", "revid": "767487", "url": "https://it.wikipedia.org/wiki?curid=3379265", "title": "Madonna Bridgewater", "text": "La Madonna Bridgewater \u00e8 un dipinto a olio su tavola trasportata su tela (81x56 cm) di Raffaello Sanzio, databile al 1507 circa e conservato nella National Gallery of Scotland di Edimburgo.\nStoria.\nLa tela, attribuita al periodo fiorentino maturo dell'artista, fece parte delle collezioni Seiguelay, d'Orl\u00e9ans e, dal 1792 al 1945 Ellesmere di Londra, entrando nel museo dal lascito Bridgewater.\nEsistono alcuni disegni riferibili all'opera, all'Albertina di Vienna e al British Museum di Londra, il cui si rileva un vivacissimo groviglio di tratti con effetti di avvolgimento chiaroscurale derivati dall'esempio di Leonardo.\nDescrizione e stile.\nSu uno sfondo scuro, in cui si intravedono appena alcuni elementi di una stanza (una nicchia con sportello aperto, una panca), Maria tiene in braccio il Bambino che si divincola verso sinistra. Le due figure, di eccezionale bilancimanto armonico, sono caratterizzate da un moto opposto e divergente, con una concatenazione di gesti (le braccia del Bambino che prendono il velo della madre, le mani di Maria che sfiorano il corpo del figlio) che genera un movimento serpentino.\nEvidente \u00e8 la memoria del \"Tondo Taddei\" di Michelangelo Buonarroti. I colori, che sono intensi e brillanti, evocano con efficacia il volume delle figure affioranti dall'ombra.\nRadiografie hanno verificato come nel primo progetto la Madonna fosse sullo sfondo di un paesaggio, come tipico delle altre Madonne dell'epoca, ma presto venne modificato dallo stesso autore, probabilmente per aumentare il contrasto tra luci ed ombre e quindi la resa volumetrica e monumentale."}
{"id": "3379269", "revid": "36426", "url": "https://it.wikipedia.org/wiki?curid=3379269", "title": "Sacra Famiglia con la palma", "text": ""}
{"id": "3379273", "revid": "20090", "url": "https://it.wikipedia.org/wiki?curid=3379273", "title": "Assedio di 's-Hertogenbosch", "text": ""}
{"id": "3379276", "revid": "767487", "url": "https://it.wikipedia.org/wiki?curid=3379276", "title": "Ant\u00f3nio Varia\u00e7\u00f5es", "text": "Biografia.\nFiglio di contadini, comincia da piccolo a lavorare nei campi per poi cimentarsi in diverse professioni, tra cui quella di barbiere. Trasferitosi molto giovane a Lisbona, continua l'attivit\u00e0 di parrucchiere per poi partire per il servizio militare in Angola. Senza aver terminato gli studi, avendo frequentato solo le scuole primarie, incomincia a esibirsi come cantante di un gruppo chiamato \"Os Varia\u00e7\u00f5es\", da cui prender\u00e0 il suo nome d'arte.\nSottoscrive un contratto con la casa discografica del produttore Valentim de Carvalho, al quale sottopone i suoi lavori, e nel 1983 esce il primo LP \"Anjo da guarda\", che contiene successi come \"\u00c9 p\u00b4ra Amanh\u00e3\" e \"O Corpo \u00c9 que Paga\". Nel 1984 pubblica l'ultimo album in vita, intitolato \"Dar e Receber\", che contiene, tra gli altri brani, la celebre \"Can\u00e7\u00e3o de Engate\". Fa pochissime apparizioni televisive, mentre pi\u00f9 numerose furono quelle dal vivo. Lo stesso anno muore a causa di una broncopolmonite, incurabile forse a causa della SIDA (AIDS)."}
{"id": "3379278", "revid": "1915706", "url": "https://it.wikipedia.org/wiki?curid=3379278", "title": "Acido pivalico", "text": "L'acido pivalico \u00e8 un acido carbossilico con formula molecolare (CH3)3CCOOH. A temperatura ambiente si presenta come un solido incolore dall'odore pungente. \u00c8 un isomero dell'acido valerico.\nSintesi.\nL'acido pivalico viene sintetizzato industrialmente tramite l'idrocarbossilazione dell'isobutene attraverso la reazione di Koch:\nLa reazione viene condotta in presenza di catalizzatori acidi. Alternativamente possono essere utilizzati l'alcol ter-butilico e l'alcol isobutilico.\nIn laboratorio \u00e8 stato sintetizzato originariamente per ossidazione del pinacolone con acido cromico e per idrolisi del pivalonitrile (cianuro di ter-butile). Un altro conveniente metodo di sintesi in laboratorio sfrutta la carbonatazione del reattivo di Grignard derivato dal cloruro di ter-butile.\nUsi.\nL'acido pivalico \u00e8 utilizzato come precursore per la sintesi di polimeri. Gli esteri dell'acido pivalico sono caratterizzati dalla loro resistenza all'idrolisi. I polimeri ottenuti per esterificazione con etenolo (alcol vinilico) sono utilizzati nella produzione di vernici altamente riflettenti. \nIl gruppo pivaloile (abbreviato in \"piv\" o \"pv\") \u00e8 un gruppo protettore per gli alcoli nella sintesi organica, spesso utilizzato sotto forma di cloruro di pivaloile assieme alla piridina, oppure con anidride pivaloica in presenza di triflati di scandio (Sc(OTf)3) o di vanadio (VO(OTf)2).\nI comuni metodi di deprotezione comportano l'idrolisi con una base o altri nucleofili.\nLa dipivefrina \u00e8 un profarmaco, ottenuto per esterificazione dell'epinefrina con acido pivalico, utilizzato nella terapia del glaucoma."}
{"id": "3379282", "revid": "93556", "url": "https://it.wikipedia.org/wiki?curid=3379282", "title": "Pat Fry", "text": "Biografia.\nHa lavorato per la Benetton Formula (1987-1993, occupandosi di sospensioni) ed alla McLaren (1993-2010, ingegnere capo ed ingegnere di corsa di Mika H\u00e4kkinen e David Coulthard). Dal 1\u00ba luglio 2010 \u00e8 passato in Ferrari nel ruolo di vicedirettore tecnico (assistente di Aldo Costa) e dal 4 gennaio 2011 ha assunto l'incarico di responsabile dell'ingegneria di pista subentrando a Chris Dyer. Il 24 maggio 2011 \u00e8 divenuto responsabile del settore Autotelaio della Scuderia Ferrari. Nel 2012 ha avviato una profonda ristrutturazione tecnica richiamando a Maranello gran parte del personale di spicco della McLaren. Con l'arrivo di James Allison come Direttore Tecnico, il ruolo di Fry \u00e8 passato a Direttore dell'Ingegneria. A fine 2014 con l'arrivo di Sergio Marchionne alla presidenza della Ferrari \u00e8 costretto a lasciare la Scuderia insieme al capo progettista Nicholas Tombazis.\nDal gennaio 2016 \u00e8 diventato il responsabile del settore ingegneria della Manor insieme a Nick Tombazis.\nIl 4 settembre 2018, la McLaren ha annunciato il ritorno di Fry come direttore degli ingegneri, guidando la squadra nel processo di sviluppo della monoposto del 2019.\nNel novembre 2019 la Renault F1 ufficializza l'ingaggio di Fry, valevole dal 2020."}
{"id": "3379284", "revid": "767487", "url": "https://it.wikipedia.org/wiki?curid=3379284", "title": "Dawn (film 1919)", "text": "Dawn \u00e8 un film muto del 1919 diretto da J. Stuart Blackton.\nProduzione.\nIl film fu prodotto dalla J. Stuart Blackton Feature Pictures e alcune scene vennero girate nella tenuta di Philip Boileau nei pressi di Douglaston, Long Island.\nDistribuzione.\nDistribuito dalla Path\u00e9 Exchange, usc\u00ec nelle sale USA il 30 novembre 1919."}
{"id": "3379285", "revid": "767487", "url": "https://it.wikipedia.org/wiki?curid=3379285", "title": "The Mirror (Ja Rule)", "text": "The Mirror \u00e8 il primo album pubblicato in digitale del rapper statunitense Ja Rule. Originariamente previsto per il 2007, l'album \u00e8 stato anticipato da due singoli \"Uh-Ohhh!\" e \"Body\", che per\u00f2 hanno avuto uno scarso riscontro. In seguito, altri brani dell'album sono stati diffusi su internet ed alla fine Ja Rule ha deciso di rendere disponibile l'album in download gratuito il 31 luglio 2009, insieme a due nuove tracce \"Free\" e \"Style On Em\"."}
{"id": "3379286", "revid": "1398753", "url": "https://it.wikipedia.org/wiki?curid=3379286", "title": "Microsoft Internet Mail e News", "text": "Microsoft Internet Mail e News \u00e8 stato un client di posta elettronica e client news gratuito, antenato di Outlook Express. La versione 1.0 fu distribuita nel 1996 dopo l'uscita di Internet Explorer 3.\nQuesto componente aggiuntivo precedeva il client \"Internet Mail\" per Microsoft Exchange 4.0 incluso con Windows 95. Alla fine del 1996 \u00e8 stata distribuita una versione 2.0. Nel 1997 il programma \u00e8 stato modificato e rinominato come \"Outlook Express\" e incluso in Internet Explorer 4.0. Il file eseguibile per Outlook Express, msimn.exe, mantenne lo stesso nome di quello di Internet Mail e News."}
{"id": "3379289", "revid": "154893", "url": "https://it.wikipedia.org/wiki?curid=3379289", "title": "Copertura a capriate", "text": ""}
{"id": "3379296", "revid": "1442080", "url": "https://it.wikipedia.org/wiki?curid=3379296", "title": "Theodor Wagner", "text": "Carriera.\nCalciatore.\nClub.\nCresciuto nelle giovanili del Wacker Vienna, esordisce in prima squadra nel 1946 e l'anno successivo fa parte della squadra che vince campionato e coppa d'Austria, ottenendo il \"double\". Per ben quattro volte, nelle stagioni 1947-1948, 1950-1951, 1952-1953 e 1955-1956 raggiunge la piazza d'onore in campionato. Nel 1951 disputa la finale di Coppa Mitropa contro il Rapid Vienna.\nChiuse la sua esperienza nella capitale nel 1958, trasferendosi allo Stickstoff Linz ed infine, nella stagione 1963-1964, gioc\u00f2 per il Wacker Innsbruck.\nNazionale.\nEsordisce in Nazionale il 10 novembre 1946, a Berna contro la in una partita persa 1-0. Veste la maglia della Nazionale in 46 partite, segnando 22 reti, pi\u00f9 un altro gol in una partita non ufficiale.\nIl 5 novembre 1950, in un'amichevole contro la a Vienna, mette a segno una tripletta in soli 27 minuti.\nNel 1954 partecipa alla Coppa del Mondo in Svizzera, aiutando l'Austria a raggiungere il terzo posto, miglior risultato di sempre. Nella cosiddetta \"battaglia di Losanna\", quarto di finale contro i padroni di casa, segna una tripletta nel 7-5 finale. Dichiarer\u00e0, nell'afa e nel caldo della Pontaise (45\u00a0\u00b0C), di aver perso cinque kg e mezzo di peso.\nAllenatore.\nLa carriera da allenatore di Wagner si esaurisce nello spazio di una sola stagione, il 1964-1965. Allena il Wacker Vienna che retrocede in Regionalliga Ost, dopo una sola stagione in Nationalliga.\nIn seguito al ritiro lavor\u00f2 in un negozio di scarpe a Vienna, nella Meidlinger Hauptstra\u00dfe, fino al 1998."}
{"id": "3379300", "revid": "1948203", "url": "https://it.wikipedia.org/wiki?curid=3379300", "title": "Bachi da pietra", "text": "I Bachi da pietra sono un gruppo rock blues italiano con una forte attitudine noir.\nStoria del gruppo.\nI Bachi da pietra sono un duo nato nel 2004 e formato da Giovanni Succi, che precedentemente suonava con i Madrigali Magri, e Bruno Dorella, ex Wolfango e ideatore e membro attivo dei Ronin e degli OvO.\nL'esordio del duo avviene nel 2005 con l'album \"Tornare Nella Terra\", registrato nella cripta della Chiesa di Sant'Ippolito di Nizza Monferrato. Le tecniche di registrazione furono ispirate a tecnologie arcaiche per dare all'album un suono vivido, ruvido e profondo.\nNel 2007 esce \"Non io\", coprodotto da Wallace Records e dalla milanese Die Schachtel e caratterizzato da un forte componente minimalista dai ritmi rallentati quasi claustrofobici. Nel 2008 \u00e8 la volta di \"Tarlo terzo\".\nGrazie a un progetto ideato da Francesco Donadello dei Giardini di Mir\u00f2, i Bachi da pietra il 19 luglio 2009 registrano alcune tracce all'interno del Teatro Dimora l'Arboreto di Mondaino. Nasce cos\u00ec \"Insect Tracks\", un disco costruito tutto all'antica, dalla registrazione analogica su nastro, all'incisione su vinile avvenuta tramite un tornio meccanico, fino alla produzione, realizzata con mezzi della tecnologia monofonica degli anni cinquanta. Si tratta di un vero e proprio 33 giri con un Lato A (senza pubblico) e un Lato B (di sera, con pubblico). Insieme al vinile viene anche realizzato un DVD curato da Luigi Conte.\nQuasi in contemporanea arriva il quarto album, dal titolo \"Quarzo\".\nIl 15 aprile 2011 il gruppo pubblica uno split album con i Massimo Volume dal titolo \"Massimo Volume/Bachi da pietra\" (La tempesta).\nA met\u00e0 gennaio 2013 esce \"Quintale\", album registrato a Varano Borghi da Giulio Favero dal suono pi\u00f9 duro e possente dei lavori precedenti. Il disco \u00e8 pubblicato da La tempesta (nel formato CD) e da Woodworm (LP) e vede la collaborazione di Arrington de Dionysio (Old Time Relijun) al sax.\nNel dicembre 2013 pubblicano l'EP \"Festivalbug\" in vinile serigrafato in edizione limitata ed in free download.\nNel 2014 il gruppo partecipa alla riedizione dell'album \"Hai paura del buio?\" degli Afterhours, collaborando al rifacimento del brano \"Punto G\".\nIl 7 maggio 2021 viene pubblicato \"Reset\" il nuovo disco della band, prodotto dalla Garrincha Dischi/Sony Music."}
{"id": "3379301", "revid": "33689", "url": "https://it.wikipedia.org/wiki?curid=3379301", "title": "Trigezio", "text": "Biografia.\nTrigezio era probabilmente padre di Memmio Emilio Trigezio e Memmio Emilio Probo, dunque \u00e8 verosimile che anche lui fosse chiamato Memmio Emilio.\nNel 423 \u00e8 attestato nel ruolo di \"Comes rerum privatarum\" della corte occidentale.\nNel 435 guid\u00f2 la delegazione romana che concord\u00f2 la pace tra Romani e Vandali, l'11 febbraio di quell'anno, a Ippona, in Africa.\nNel 452 partecip\u00f2, assieme all'ex-console Gennadio Avieno e al vescovo di Roma Leone, alla delegazione che incontr\u00f2 Attila, disceso in Italia con i suoi Unni, e lo convinse a ritirarsi. In questa occasione \u00e8 definiti dalle fonti \u00abvir praefectorius\u00bb; potrebbe essere un titolo onorifico, o significare che aveva retto la prefettura, del pretorio o dell'Urbe."}
{"id": "3379303", "revid": "110157", "url": "https://it.wikipedia.org/wiki?curid=3379303", "title": "Body (Ja Rule)", "text": "Body \u00e8 un brano musicale del rapper statunitense Ja Rule, pubblicato come secondo singolo estratto dall'album \"The Mirror\" e pubblicato il 20 settembre 2007. Il singolo \u00e8 arrivato alla settantunesima posizione della classifica \"Billboard Hot R&amp;B/Hip-Hop Songs\". Il remix ufficiale del brano figura la partecipazione della cantante Ashley Joi."}
{"id": "3379304", "revid": "2105814", "url": "https://it.wikipedia.org/wiki?curid=3379304", "title": "Frans Vervloet", "text": "Biografia.\nSuo padre, Frans Vervloet I, era anch'egli un pittore, professore all'Accademia di Mechelen; fu lui ad insegnare ai figli i rudimenti dell'arte. Nel 1822 il giovane compie un viaggio in Italia, risiedendo soprattutto a Roma ma visitando anche la Campania. A partire dal 1824, si stabilisce a Napoli, dove eserciter\u00e0 la sua attivit\u00e0. Nel 1832 si reca a Venezia rimanendone affascinato; Venezia e Napoli resteranno per tutta la sua vita le citt\u00e0 da lui pi\u00f9 amate. Viaggia molto e ritrae nelle sue opere, oltre Venezia e Napoli, Palermo, Livorno, Costantinopoli, Gaeta, e diverse zone della Puglia. Nel 1861 si stabilisce definitivamente a Venezia dove morir\u00e0 all'et\u00e0 di 77 anni.\nOpera.\nVervloet \u00e8 stato soprattutto un paesaggista, ma ha spesso rappresentato, oltre alle vedute, sagrestie, interni di chiese, monumenti. Il suo stile, che, riconoscibile fin dalla giovinezza, pone la prospettiva atmosferica al centro del dipinto, rendendola tenue attraverso la stesura di una delicata gamma cromatica, ebbe una notevole influenza sugli sviluppi della Scuola di Posillipo."}
{"id": "3379307", "revid": "404137", "url": "https://it.wikipedia.org/wiki?curid=3379307", "title": "Strutture pesanti", "text": ""}
{"id": "3379311", "revid": "767487", "url": "https://it.wikipedia.org/wiki?curid=3379311", "title": "Uh-Ohhh!", "text": "Uh-Ohhh! \u00e8 un brano musicale del rapper statunitense Ja Rule, pubblicato come primo singolo estratto dall'album \"The Mirror\" e pubblicato il 1\u00ba agosto 2007. Il singolo \u00e8 arrivato alla sessantanovesima posizione della classifica \"Billboard Hot R&amp;B/Hip-Hop Songs\". Il brano figura la partecipazione del rapper Lil Wayne."}
{"id": "3379312", "revid": "33689", "url": "https://it.wikipedia.org/wiki?curid=3379312", "title": "Memmio Emilio Trigezio", "text": "Biografia.\nTrigezio \u00e8 indicato come ex-\"praefectus urbi\" di Roma in un'iscrizione su un sedile del Colosseo, a Roma (), datata al 483; assieme a Trigezio, la stessa iscrizione menziona il \"vir inlustris\" Memmio Emilio Probo, probabilmente suo fratello. \u00c8 probabile che il \"vir praefectitius\" Trigezio fosse suo padre.\n\u00c8 possibile che vada identificato col Sestiliano che costru\u00ec la basilica dei Santi Michele arcangelo e Marco confessore sulla sua propriet\u00e0 a Potentia, nel 495."}
{"id": "3379315", "revid": "1522738", "url": "https://it.wikipedia.org/wiki?curid=3379315", "title": "Mongolia Esterna", "text": "La Mongolia Esterna (mongolo: \u0410\u0440 \u041c\u043e\u043d\u0433\u043e\u043b (\"Ar Mongol\"); mancese: \"T\u00fclergi Monggo\"; cinese: \u5916\u8499\u53e4|\u5916\u8499\u53e4; pinyin: \"W\u00e0i M\u011bngg\u01d4\") era una divisione amministrativa della dinastia Qing. L'area era grosso modo equivalente a quella del moderno Stato della Mongolia. C'era e c'\u00e8 un po' di confusione sul fatto se la Mongolia Esterna fosse costituita solo dalle quattro province (\"aimag\") khalkha (Setsen Khan Aimag, T\u00fcsheet Khan Aimag, Sain Noyon Khan Aimag e Zasagt Khan Aimag), o dalle aree khalkha pi\u00f9 quelle oirate di Hovd e Tannu Uriankhai.\nOrigine del nome.\nIl nome \"Mongolia Esterna\" si contrappone a quello della Mongolia Interna (\u5185\u8499\u53e4; \"N\u00e8i M\u011bngg\u01d4\"), oggi una regione autonoma della Repubblica Popolare Cinese. Il termine comparve per la prima volta nella prima met\u00e0 del XVII secolo, in seguito alla conquista della Cina da parte dei Manci\u00f9: viene infatti dal nome mancese per la regione, \"T\u00fclergi Monggo\", che significa appunto \"Mongolia Esterna\".\nNella loro espansione, i Manci\u00f9 conquistarono anche questi territori, fino ad allora indipendenti, assoggettando le trib\u00f9 mongole che li abitavano. Per gestire i nuovi possedimenti, i Manci\u00f9 istituirono una speciale autorit\u00e0 amministrativa (il cosiddetto \"yamen\" mongolo). Al tempo stesso, operarono una distinzione tra gli abitanti mongoli della regione e quelli della Mongolia Interna, che furono assimilati ai sudditi dell'impero e non assoggettati alle autorit\u00e0 dei Mongoli settentrionali e occidentali.\nNel 1691, anche i principi khalkha e la regione della Mongolia Esterna entrarono a far parte dell'impero Qing. I nomi Mongolia Interna e Mongolia Esterna vennero per\u00f2 preservati.\nNell'uso mongolo moderno, si usa il termine \"\u0410\u0440 \u041c\u043e\u043d\u0433\u043e\u043b\" (Ar Mongol) che significa \"Mongolia Settentrionale\" o \"Mongolia Posteriore\". Si sostiene talvolta che l'uso continuato del termine nella lingua cinese rifletta una prospettiva sinocentrica che assume la parte settentrionale della Mongolia come \"esterna\", mentre la porzione meridionale, pi\u00f9 vicina al centro della civilt\u00e0 cinese, \u00e8 considerata come \"interna\". \nOggi, \"Mongolia Esterna\" si usa ancora informalmente per riferirsi alla Mongolia. Il termine \u00e8 molto comune anche a Taiwan. Per evitare confusione tra la nazione sovrana della Mongolia e la Mongolia Interna della Cina, riconoscendo per\u00f2 la sovranit\u00e0 della Mongolia, i mezzi di comunicazione della Repubblica Popolare Cinese generalmente si riferiscono a quest'ultima come \"Stato della Mongolia\" (\u8499\u53e4\u56fd) anzich\u00e9 solo \"Mongolia\" (\u8499\u53e4)."}
{"id": "3379316", "revid": "1442080", "url": "https://it.wikipedia.org/wiki?curid=3379316", "title": "Joseph Mermans", "text": "Carriera.\nClub.\nHa cominciato la sua carriera nel , nella seconda divisione belga.\nPassato con l'Anderlecht nel 1942, ha vinto 7 campionati. Con i suoi 343 gol messi a segno nella sua militanza all'Anderlecht (tra campionato e coppe) risulta il miglior marcatore di sempre della squadra.\nHa chiuso la sua carriera nel , prima in terza serie, poi in seconda.\nNazionale.\nha fatto il suo esordi in nazionale il 15 dicembre 1945, in amichevole contro la . Il 21 settembre 1947 segna la sua prima rete in nazionale in amichevole contro l'.\nAl 13 marzo 1949 risale la prima doppietta in nazionale, segnata in amichevole contro i , mentre il 10 maggio del 1950 mise a referto una tripletta contro l'. L'evento si \u00e8 ripetuto il mese successivo contro la . Nel giro di un anno (tra il 16 aprile 1950 e il 15 aprile 1951) segn\u00f2 consecutivamente in ciascuna delle sette partite della nazionale belga in cui scese in campo, mettendo a segno un totale di 13 reti (comprese le gi\u00e0 citate triplette).\nIndoss\u00f2 la fascia di capitano per la prima volta il 23 novembre 1949 nell'amichevole contro il , divenendolo stabilmente a partire dalla gara contro la del 10 giugno 1951, prendendo il posto che era stato di Freddy Chaves.\nHa partecipato con la nazionale belga ai Mondiali 1954, disputando entrambi gli incontri della sua nazionale\nNell'arco di 11 anni (dal 1945 al 1956) ha disputato 56 incontri in nazionale mettendo a segno 27 reti."}
{"id": "3379319", "revid": "38896261", "url": "https://it.wikipedia.org/wiki?curid=3379319", "title": "Alaina Kalanj", "text": ""}
{"id": "3379321", "revid": "408977", "url": "https://it.wikipedia.org/wiki?curid=3379321", "title": "Aretina", "text": ""}
{"id": "3379323", "revid": "110765244", "url": "https://it.wikipedia.org/wiki?curid=3379323", "title": "Campionati mondiali di judo maschile 1981", "text": "I Campionati mondiali di judo 1981 si sono svolti a Maastricht (Paesi Bassi) dal 3 al 6 settembre 1981. La nazione regina della manifestazione \u00e8 il Giappone che ha collezionato ben 6 medaglie, 4 d'oro, 2 d'argento. Per l'Italia Felice Mariani conquista un bronzo nei -60\u00a0kg, il terzo consecutivo."}
{"id": "3379325", "revid": "1442080", "url": "https://it.wikipedia.org/wiki?curid=3379325", "title": "Henrik Coppens", "text": "Carriera.\nVincitore del titolo di Calciatore dell'anno in Belgio nella prima edizione di tale trofeo (1954), ha partecipato nello stesso anno con la nazionale belga ai Mondiali in Svizzera, disputando entrambe le partite giocate dai \"diavoli rossi\" e segnando una rete nel pareggio per 4-4 con l'Inghilterra.\nHa vinto per due volte la classifica dei marcatori della prima divisione belga.\n\u00c8 stato l'inventore del \u201crigore a due tocchi\u201d, che ha avuto pochi seguaci: Johan Cruyff con Jesper Olsen, Lionel Messi assieme a Luis Suarez, mentre, in Italia, il primato lo hanno i gemelli Marco e Mario Piga."}
{"id": "3379332", "revid": "188116", "url": "https://it.wikipedia.org/wiki?curid=3379332", "title": "Giampaolo Landi", "text": ""}
{"id": "3379333", "revid": "110157", "url": "https://it.wikipedia.org/wiki?curid=3379333", "title": "Bozk\u0131r", "text": "Bozk\u0131r \u00e8 una citt\u00e0 della provincia di Konya nella regione dell'Anatolia Centrale in Turchia.\nStoria.\nLa citt\u00e0 occupa una posizione centrale di quella che era l'antica regione dell'Isauria.\nIl nome \"Bozk\u0131r\" significa \u00absteppa\u00bb in lingua turca. Dopo l'insediamento di popolazioni turche agli inizi del Sultanato di Rum, Bozk\u0131r fu il nome dato alla regione che si estende tra la moderna Bozk\u0131r e la vicina Seydi\u015fehir. Il nome fu poi trasmesso alla citt\u00e0."}
{"id": "3379338", "revid": "3082", "url": "https://it.wikipedia.org/wiki?curid=3379338", "title": "Cristianit\u00e0 calcedoniana", "text": ""}
{"id": "3379343", "revid": "1543377", "url": "https://it.wikipedia.org/wiki?curid=3379343", "title": "Ras Agedir", "text": "Ras Agedir () chiamato anche Ras Jedir, Ras Ajdir, Ras Ejder o Ra's Ajdir, \u00e8 un piccolo villaggio della Tripolitania (Libia) al confine con la Tunisia, che venne fissato nel 1910 tra la Reggenza di Tunisia (Francia) e l'Impero Ottomano.\nIl villaggio dista 550 km da Tunisi, 175 km da Tripoli e solo 130 km dall'Aeroporto di Gerba-Zarzis situato sull'importante isola e meta turistica tunisina di Gerba. La citt\u00e0 libica pi\u00f9 vicina \u00e8 Zuara.\nIl 12 aprile 1926 il villaggio venne visitato per la prima volta da Mussolini, che poi visit\u00f2 nuovamente il villaggio assieme al governatore della Libia Italo Balbo inaugur\u00f2 a Ras Agedir la \"Litoranea Libica\", poi chiamata Via Balbia nel 1940 in onore di Balbo.\nRas Agedir \u00e8 il pi\u00f9 grande valico di confine tra Tunisia e Libia e solo nel periodo 15 febbraio al 15 marzo 2007 sono entrati in Libia dal valico ben 21.758 stranieri e 8.112 hanno lasciato Ras Agedir.\nInoltre dal 2007 \u00e8 partita la costruzione della Ferrovia Libica.\nIn seguito alle sommosse popolari in Libia del 2011 si sono riversati dal confine, abbandonato dall'Esercito libico 40.000 profughi, poi arrivati fino a 100.000 tutti in maggioranza tunisini, algerini e egiziani che lavoravano in Libia, ma anche cinesi e vietnamiti in fuga dalla guerra civile e diretti verso le loro terre d'origine o a Lampedusa, assistiti da pochi volontari della Mezzaluna Rossa tunisina e dall'Alto Commissariato delle Nazioni Unite per i Rifugiati"}
{"id": "3379350", "revid": "112618368", "url": "https://it.wikipedia.org/wiki?curid=3379350", "title": "Muro anastasiano", "text": "Il Muro anastasiano (greco: \u0391\u03bd\u03b1\u03c3\u03c4\u03ac\u03c3\u03b5\u03b9\u03bf \u03a4\u03b5\u03af\u03c7\u03bf\u03c2; turco: \"Anastasius Suru\"), anche dette Lunghe mura della Tracia (greco: \u039c\u03b1\u03ba\u03c1\u03ac \u03a4\u03b5\u03af\u03c7\u03b7 \u03c4\u03b7\u03c2 \u0398\u03c1\u03ac\u03ba\u03b7\u03c2; turco: \"Uzun Duvar\"), \u00e8 un complesso di fortificazioni eretto 64\u00a0km a occidente di Costantinopoli per difendere la citt\u00e0 dalle incursioni dal lato europeo. Originariamente lungo 56\u00a0km, si estende da Evcik \u0130skelesi sul Mar Nero, attraverso la penisola tracica fino a raggiungere il Mar di Marmara 6\u00a0km a ovest di Selimbria. Fu eretto dai Romani d'Oriente tra la fine del V e l'inizio del VI secolo; prende il suo nome dall'imperatore Anastasio I (491-518), ma esistono indizi che fosse gi\u00e0 in uso nel 469, sotto l'imperatore Leone I (457-474) e poi nel 478 sotto il suo successore Zenone (476\u2013491), per poi essere sottoposto a radicali lavori da Anastasio tra il 507 e il 512. Il Muro fu utilizzato almeno fino al VII secolo.\nCostruito in pietra e terra, era spesso 3,3 m e alto oltre 5 m; era provvisto di torri, accessi, forti, fossati e una strada militare, e fu usato per difendere Costantinopoli dalle invasioni da occidente di Unni, Slavi e Bulgari. Un \"castrum\" rettangolare di 250 per 300 metri era costruito nella sezione centrale del muro.\nCome sistema difensivo il Muro ebbe un'efficacia limitata, tanto che i barbari l'oltrepassarono molte volte. La fortificazione era infatti molto lunga e dunque difficilmente difendibile con una guarnigione limitata; inoltre, essendo stato costruito in fretta, non era sufficientemente robusto.\nIl muro fu abbandonato nel VII secolo, a causa della difficolt\u00e0 di mantenerlo e di provvedere alla sua guarnigione, e cadde in rovina. Nei secoli, circa la met\u00e0 delle pietre utilizzate per la sua costruzione fu riutilizzata per le costruzioni vicine. Il tratto meglio preservato \u00e8 quello nei boschi settentrionali.\nIl Muro anastasiano \u00e8 una fortificazione lineare antica di complessit\u00e0 paragonabile a quella del Vallo Adriano, ma meno conosciuto di questo."}
{"id": "3379366", "revid": "767487", "url": "https://it.wikipedia.org/wiki?curid=3379366", "title": "Antonio Poggi", "text": "Biografia.\nNato a Castel San Pietro Terme, Poggi studi\u00f2 canto con Andrea Nozzari e violoncello con il maestro Coticelli. Debutt\u00f2 sulle scene liriche nel 1827 all'Op\u00e9ra di Parigi nel ruolo di Rodrigo ne \"La donna del lago\" di Gioachino Rossini; la sua prestazione non fu per\u00f2 apprezzata dal pubblico. Tuttavia, il 27 dicembre 1827 ebbe un buon successo al Teatro Comunale di Bologna nel ruolo di Pietro I di Russia ne \"Il falegname di Livonia\" di Giovanni Pacini. Questa prestazione gli apr\u00ec la porta ad un'importante carriera nei maggiori teatri d'opera italiani.\nNel 1828 Poggi torn\u00f2 a Bologna, dove interpret\u00f2 il ruolo di Emerico in \"Clotilde\" di Carlo Coccia e quello di Lindoro ne \"L'italiana in Algeri\" di Rossini. Torn\u00f2 a cantare a Bologna nel 1832 nella prima bolognese de \"La straniera\" di Vincenzo Bellini (nel ruolo di Arturo) e ne \"I normanni a Parigi\" di Saverio Mercadante (nel ruolo di Odone). Nel 1829 esord\u00ec al \"Regio Teatro degli Avvalorati\" di Livorno, dove cant\u00f2 il ruolo di Ramiro ne \"La Cenerentola\" di Rossini. A Padova nel 1832 cant\u00f2 alla prima di \"Saraceni in Catania\" di Giuseppe Persiani. Il 9 settembre 1833 cant\u00f2 alla prima di \"Torquato Tasso\" di Gaetano Donizetti' creando il ruolo di Roberto al Teatro Valle di Roma.\nNel 1834 esord\u00ec al Teatro alla Scala nel ruolo di Elvino ne \"La sonnambula\" di Bellini. Vi continu\u00f2 a cantare fino al 1836, apparendo alla prima di \"La casa disabitata\" di Lauro Rossi, nel ruolo di Nemorino ne \"L'elisir d'amore\" di Donizetti e in quello di Lord Arturo Talbo alla prima italiana de \"I puritani\" di Bellini. Venne ingaggiato dal \"Teatro Apollo\" di Venezia per la stagione 1836-1837, dove cant\u00f2 il ruolo di Don Pedro in \"Ines de Castro\" di Giuseppe Persiani, di Edgardo in \"Lucia di Lammermoor\" e quello di Elvino. Nello stesso teatro interpret\u00f2 il ruolo di Ghino Degli Armieri alla prima di \"Pia de' Tolomei\" di Donizetti il 18 febbraio 1837.\nDal 1835 al 1840 Poggi cant\u00f2 spesso al Theater am K\u00e4rntnertor di Vienna, dove fu molto ammirato nelle opere di Donizetti. Nel 1842 cant\u00f2 al King's Theatre di Londra interpretando il ruolo di Oronte ne \"I Lombardi alla prima crociata\" di Giuseppe Verdi, che ricant\u00f2 a Venezia e Firenze nel 1843 e ancora a Roma e Milano nel 1844. Il 15 febbraio 1845 cre\u00f2 il ruolo di Carlo VII alla prima mondiale di \"Giovanna d'Arco\" di Verdi, con sua moglie, Erminia Frezzolini, nel ruolo della protagonista. Cant\u00f2 poi al Teatro alla Scala nel ruolo di Don Ottavio in \"Don Giovanni\" di Wolfgang Amadeus Mozart e in quello di Orombello in \"Beatrice di Tenda\" di Bellini, fra gli altri ruoli da lui interpretati. Nel suo ultimo anno di attivit\u00e0 in Italia cant\u00f2 a Bologna nel 1848. Subito dopo, durante un giro di concerti a San Pietroburgo, ebbe dei problemi alla gola che danneggiarono seriamente la sua voce e lo costrinsero ad abbandonare la carriera prematuramente. Visse per il resto della sua vita a Bologna, dove mor\u00ec nel 1875."}
{"id": "3379368", "revid": "124391916", "url": "https://it.wikipedia.org/wiki?curid=3379368", "title": "Micol Fontana", "text": "\u00c8 celebre per aver fondato, insieme alle sue sorelle Zoe e Giovanna, l'atelier romano di alta moda Sorelle Fontana.\nBiografia.\nMicol Fontana nacque l'8 novembre del 1913 a Traversetolo, un piccolo paese collinare in provincia di Parma da Giovanni Fontana e Amabile Dalc\u00f2. Lavor\u00f2 fin da ragazza, nella sartoria di famiglia, con le sorelle e la mamma Amabile. Trasferitasi a Roma ancora giovane, con le sorelle Zoe e Giovanna, inizialmente lavor\u00f2 sotto padrone a causa della forte povert\u00e0, fino a quando il suo datore di lavoro si accorse della sua straordinaria dote e le affid\u00f2 il compito di confezionare gli abiti da sera per la cliente pi\u00f9 prestigiosa della boutique. Grazie a questa cliente successivamente fond\u00f2 Sorelle Fontana, celebre casa di alta moda, che avrebbe poi vestito le pi\u00f9 famose dive degli anni cinquanta, sessanta e settanta.\nNel 1953 contribu\u00ec a fondare, insieme alle sorelle e ad altri grandi nomi dell'epoca (tra cui Emilio Schuberth, Alberto Fabiani, Vincenzo Ferdinandi, Jole Veneziani, Giovannelli-Sciarra, Mingolini-Guggenheim, Eleonora Garnett, Simonetta), il SIAM - Sindacato Italiano Alta Moda, in disaccordo con il co-fondatore dell'Alta Moda in Italia il nobile fiorentino Giovanni Battista Giorgini. I \"secessionisti\", come vennero chiamati, erano gli stilisti che polemicamente facevano sfilare le loro creazioni nei propri atelier a Roma, due giorni prima delle sfilate di Palazzo Pitti a Firenze.\nMicol Fontana si spos\u00f2 due volte. Il primo marito si rivel\u00f2, come le aveva annunciato la madre, un fannullone, buono a nulla che era solo interessato al denaro e ad avere molte donne ai suoi piedi; con lui Micol gener\u00f2 la prima e unica figlia, Maria Paola, deceduta prematuramente in tenera et\u00e0 negli anni quaranta per aver contratto accidentalmente il tifo in Calabria, bevendo acqua non potabile. Dopo il tragico avvenimento, aveva deciso di non lavorare pi\u00f9 e di ritirarsi a vita privata, ma grazie all'aiuto dell'uomo che poi sarebbe diventato l'amore della sua vita e dell'amica Linda Christian, la diva di Hollywood, riprese a lavorare con le sorelle e da l\u00ec intraprese un nuovo percorso, cio\u00e8 il rinnovarsi della bottega, cominciando a produrre abiti gi\u00e0 confezionati in modo tale da permettere a qualsiasi donna di portare un abito con marchio Sorelle Fontana. Negli anni 90 Micol fond\u00f2 l'associazione che porta il suo nome e apr\u00ec una sede dove vi erano le loro raffinatissime creazioni, in mostra a tutti.\nNel 2013 festeggi\u00f2 il suo centesimo compleanno; all'evento erano presenti il sindaco di Roma, Ignazio Marino, e altre istituzioni.\nMor\u00ec il 12 giugno 2015 all'et\u00e0 di 101 anni nella sua casa romana per cause naturali.\nL'Atelier Sorelle Fontana: moda e cinema.\nMicol con le sorelle fu una pioniera aprendo la strada alla moda italiana nel mondo e diventando un esempio per gli stilisti che si sono poi succeduti nel settore dell'abbigliamento.\nLe creazioni delle sorelle Fontana sono state spesso utilizzate dalle pi\u00f9 celebri dive e nei set cinematografici hollywoodiani e italiani.\nLa \"Fondazione Micol Fontana\".\nDopo la morte delle sorelle, Micol ha istituito la Micol Fontana, una fondazione dal 1994 a suo nome che per\u00f2 raccoglie l'eredit\u00e0 e tutte le esperienze di lavoro con le meravigliose creazioni di Alta Moda dell'azienda di famiglia, creata assieme alle sorelle.\nArchivio.\nL'archivio delle Sorelle Fontana \u00e8 conservato presso la Fondazione Micol Fontana ed \u00e8 stato dichiarato di notevole interesse storico nel maggio 2002 dalla Soprintendenza Archivistica per il Lazio. Nel fondo sono conservati figurini-bozzetti originali e per costumi cinematografici, fotografie, articoli, registrazioni audio e video, riconoscimenti italiani e internazionali.\nRiferimenti nell'intrattenimento.\nLa stilista \u00e8 stata interpretata da Alessandra Mastronardi nella miniserie televisiva \"Atelier Fontana - Le sorelle della moda\" del 2011. Micol Fontana ha contribuito come consulente alla fiction e ha fatto un cammeo nei panni di s\u00e9 stessa nel prologo e nell'epilogo."}
{"id": "3379371", "revid": "287204", "url": "https://it.wikipedia.org/wiki?curid=3379371", "title": "Olivier Clement", "text": ""}
{"id": "3379372", "revid": "287204", "url": "https://it.wikipedia.org/wiki?curid=3379372", "title": "Olivier Cl\u00e8ment", "text": ""}
{"id": "3379373", "revid": "88740", "url": "https://it.wikipedia.org/wiki?curid=3379373", "title": "Fiala (disambigua)", "text": ""}
{"id": "3379374", "revid": "107035347", "url": "https://it.wikipedia.org/wiki?curid=3379374", "title": "Deco", "text": ""}
{"id": "3379383", "revid": "36426", "url": "https://it.wikipedia.org/wiki?curid=3379383", "title": "Madonna Colonna", "text": "La Madonna Colonna \u00e8 un dipinto a olio su tavola trasportata su tela (77,5x56,5 cm) di Raffaello Sanzio, databile al 1507 circa e conservato nella Gem\u00e4ldegalerie di Berlino. \nStoria.\nL'opera, databile agli ultimi anni del soggiorno fiorentino del pittore, venne identificata dal Rumohr con la \"Madonna\" citata da Vasari come terminata da Ridolfo del Ghirlandaio, ma tale notizia \u00e8 di solito associata alla \"Bella giardiniera\".\nGi\u00e0 nelle collezioni Salviati e Colonna a Roma, venne poi acquistata dal governo di Prussia, finendo nelle collezioni statali di Berlino. L'attribuzione a Raffaello \u00e8 indiscussa, con la partecipazione di un aiuto, forse l'Alfani (Cavalcaselle), o un fiorentino generico (Romhor) o uno dei giovani artisti attivi al Chiostrino dei Voti dell'Annunziata (Longhi).\nDescrizione e stile.\nSu uno sfondo paesistico, la Madonna \u00e8 rappresentata a mezza figura, col Bambino sulle ginocchia. La composizione, inscrivibile sommamente in un ovale, riprende quella della \"Madonna Bridgewater\" semplificandola e rendendola pi\u00f9 naturale con una torsione meno complessa di Ges\u00f9. La stessa \"Madonna Bridgewater\" dopotutto aveva originariamente uno sfondo paesistico. Anche in questo caso \u00e8 evidente la memoria del \"Tondo Taddei\" di Michelangelo. \nMaria tiene in mano un libro e indossa un vestito contemporaneo, in cui si vede il dettaglio delle maniche estraibili.\nI colori sono intensi e brillanti, un po' evanescenti per le condizioni non ottimali della superficie pittorica."}
{"id": "3379390", "revid": "36426", "url": "https://it.wikipedia.org/wiki?curid=3379390", "title": "Sacra famiglia Canigiani", "text": ""}
{"id": "3379391", "revid": "729019", "url": "https://it.wikipedia.org/wiki?curid=3379391", "title": "Tour della Nazionale di rugby a 15 della Francia 1997", "text": "Nel periodo tra le edizioni della Coppa del Mondo di rugby del 1991 e del 1999, la nazionale di rugby XV della Francia si \u00e8 recata varie volte in tour oltremare.\nNel 1997, prima si reca in Romania per un test singolo, poi parte alla volta dell'Australia.\nIn Australia.\nPoche settimane dopo la Francia si reca in Australia, vince i primi due match contro ACT e Queensland poi perde con l'Australia e gli Australian Barbarians (all'epoca la seconda nazionale australiana).\nRisultati.\nNel primo test contro l'Australia i Francesi vanno incontro ad una sconfitta maturata in dodici minuti del secondo tempo in una maniera inconsueta: Mitch Hardy esordiente tra i Wallabies viene inviato in campo per sostituire temporaneamente Stephen Larkham, che ferito al volto era fuori per medicazioni. Dodici minuti nei quali Hardy segna due mete, sblocca un match al momento in parit\u00e0 (15-15) e nel quale l'Australia, aveva risposto alle due mete francesi con 5 calci di John Eales.\n Il match successivo \u00e8 contro i Barbarians Australiani (di fatto la seconda squadra nazionale), vede ancora Mitch Hardy sugli scudi. La rivelazione del match precedente si conferma anche nel ruolo di titolare e realizza la meta decisiva in un match assai equilibrato, deciso da un calcio di punizione nel recupero.\nAnche il secondo test ufficiale vede gli australiani prevalere sui francesi con tre mete a una."}
{"id": "3379394", "revid": "830939", "url": "https://it.wikipedia.org/wiki?curid=3379394", "title": "Madonna del Baldacchino", "text": "La Madonna del Baldacchino \u00e8 un dipinto a olio su tela (279x217 cm) di Raffaello Sanzio, databile al 1506-1508 circa e conservato nella Galleria Palatina di Firenze.\nStoria.\nL'opera era la prima grande commissione religiosa di Raffaello a Firenze, avviata verso il 1507 per la cappella Dei in Santo Spirito. Lasciata incompleta per la repentina partenza dell'artista per Roma nel 1508, chiamato da Giulio II, sub\u00ec varie vicende. Tale opera fu un imprescindibile modello nel decennio seguente, per artisti quali Andrea del Sarto, Fra' Bartolomeo e Lorenzo Lotto. I Dei, per il loro altare, si rivolsero poi a Rosso Fiorentino: anche la sua \"Pala Dei\" \u00e8 oggi nello stesso museo.\nLa \"Madonna del Baldacchino\", finita a met\u00e0 del Cinquecento nella pieve di Pescia, venne acquistata nel 1697 dal principe Ferdinando de' Medici, che la fece restaurare e completare, in alcune parti, dai fratelli Niccol\u00f2 e Agostino Cassana: la striscia superiore venne aggiunta in quel periodo per eguagliare le dimensioni di un altro dipinto con cui doveva fare \"pendant\", \"Cristo tra i dottori\" di Fra' Bartolomeo. Nel complesso comunque gli interventi successivi appaiono limitati e individuabili.\nDal 1799 al 1813 la tela fu portata a Parigi.\nDescrizione e stile.\nSi tratta di una sacra conversazione organizzata attorno al fulcro del trono della Vergine coperto da baldacchino retto da angeli, con un fondale architettonico composto da un'abside semicircolare, grandioso ma tagliato ai margini, in modo da amplificarne la monumentalit\u00e0. Da sinistra si vedono i santi Pietro, Bernardo di Chiaravalle, Giacomo maggiore e Agostino. Due angioletti si trovano alla base del trono e leggono l'iscrizione su un cartiglio.\nLo schema \u00e8 simmetrico, raggruppato attorno all'alto trono, ma ogni staticit\u00e0 appare annullata dall'intenso movimento circolare di gesti e sguardi, esasperato poi negli angeli in turbolento volo, accuratamente scorciati, ispirati a quelli della \"Pala degli Otto\" di Filippino Lippi. Sant'Agostino ad esempio allunga un braccio verso sinistra invitando lo spettatore a percorrere con lo sguardo lo spazio semicircolare della nicchia, legando i personaggi uno per uno, caratteristica che a breve si ritrover\u00e0 anche negli affreschi delle Stanze vaticane.\nLa luce che proviene da sinistra esalta la plasticit\u00e0 delle figure, rispetto alla \"mandorla\" d'ombra creata dai drappi rigonfi del baldacchino. Dolce \u00e8 il gesto del Bambino, che gioca col proprio piedino."}
{"id": "3379397", "revid": "767487", "url": "https://it.wikipedia.org/wiki?curid=3379397", "title": "David Hanssen", "text": "Biografia.\nCrebbe a Rein\u00f8ya, una cittadina vicino Troms\u00f8. Si trasfer\u00ec a Follebu a nove anni e a Lillehammer a dodici. I suoi genitori sono pentecostali.\nCarriera.\nGiocatore.\nClub.\nStab\u00e6k e Str\u00f8msgodset.\nHanssen inizi\u00f2 la carriera con la maglia dello Stab\u00e6k. Debutt\u00f2 nell'Eliteserien il 29 maggio 1997, subentrando a Christian Holter nella sconfitta casalinga per 0-1 contro lo Str\u00f8msgodset. Il 14 settembre dello stesso anno, segn\u00f2 la prima rete nella massima divisione norvegese: and\u00f2 infatti in gol nel pareggio per 1-1 contro il Bod\u00f8/Glimt. Fece parte della formazione che si aggiudic\u00f2 la Coppa di Norvegia 1998.\nNel 2001, pass\u00f2 allo Str\u00f8msgodset. Esord\u00ec in squadra il 10 giugno 2001, sostituendo Anders Michelsen nel 4-0 inflitto al Bryne. Il 22 luglio dello stesso anno, arrivarono le prime marcature per il \"Godset\": segn\u00f2 infatti una doppietta ai danni del Lillestr\u00f8m, ma la sua formazione usc\u00ec sconfitta dall'incontro per 7-4.\nV\u00e5lerenga, Start e H\u00f8nefoss.\nIn seguito, si trasfer\u00ec al V\u00e5lerenga. Il primo incontro per il nuovo club lo gioc\u00f2 il 14 aprile 2002, nel pareggio per 1-1 contro il Bod\u00f8/Glimt. Il 1\u00ba maggio arriv\u00f2 il primo gol, nella vittoria per 0-5 in casa del Brann. Dopo aver giocato anche per lo Start, si accord\u00f2 con lo H\u00f8nefoss, militante in 1. divisjon. Debutt\u00f2 il 9 aprile 2007, nel pareggio a reti inviolate contro il Bod\u00f8/Glimt. Il 1\u00ba luglio 2007 segn\u00f2 la prima rete per il club, nel successo per 4-3 sullo Skeid. Contribu\u00ec alla promozione del campionato 2009, ma l'anno successivo non riusc\u00ec ad aiutare lo H\u00f8nefoss a raggiungere la salvezza. Nel campionato 2011 contribu\u00ec ad un'altra promozione, ma a fine stagione si ritrov\u00f2 svincolato.\nIl ritorno allo Stab\u00e6k.\nIl 28 febbraio 2012 fu ufficializzato il suo ritorno allo Stab\u00e6k. A fine stagione, che termin\u00f2 con la retrocessione della sua squadra, annunci\u00f2 il ritiro dall'attivit\u00e0 agonistica.\nAllenatore.\nIl 7 marzo 2013 fu scelto come nuovo allenatore del Lommedalen.\nStatistiche.\nPresenze e reti nei club.\n\"Aggiornato al 21 novembre 2012.\""}
{"id": "3379399", "revid": "729019", "url": "https://it.wikipedia.org/wiki?curid=3379399", "title": "Tour della Nazionale di rugby a 15 delle Tonga 1997", "text": "Tra il 1997 e il 1999, la nazionale di Tonga di \"rugby a 15\" si reca varie volte in tour per prepararsi alla Coppa del mondo del 1999\nAfrica Australe.\nNel maggio-giugno 1997 la selezione di Tonga conquista 4 vittorie contro Zimbabwe, Namibia, e le selezioni di Eastern Province e Border, ma cede a Zimbabwe e Sudafrica.\nSamoa e Figi.\nPrima di rientrare in patria, disputa due match validi per il Triangolare del pacifico con Fiji e Samoa.\nIn Gran Bretagna.\nUn tour lungo ed utile per i Tongani, che mostrano una serie di progressi notevoli. Un solo test contro i Galles con sconfitta pesante, ma con un gioco apprezzato dai critici britannici. L'unico test ufficiale del tour, vede i Tongani opposti al Galles. Facile successo per i padroni di casa, che interpretano il match come preparazione per il successivo Test contro la Nuova Zelanda."}
{"id": "3379400", "revid": "339392", "url": "https://it.wikipedia.org/wiki?curid=3379400", "title": "Tour della Nazionale di rugby a 15 di Tonga 1997-1999", "text": ""}
{"id": "3379404", "revid": "6923", "url": "https://it.wikipedia.org/wiki?curid=3379404", "title": "Rudbeckia hirta", "text": "La Rudbeckia irta (nome scientifico Rudbeckia hirta ) \u00e8 una pianta erbacea, biennale a fiori gialli, simile alle margherite, appartenente alla famiglia delle Asteraceae.\nEtimologia.\nL'etimologia del nome generico (\"Rudbeckia\") deriva dal cognome di due botanici svedesi (padre e figlio) Olaus Johannis Rudbeck (1630-1702) e Olaus Olai Rudbeck (1660-1740); il promotore di questa dedica fu Carl von Linn\u00e9. L'epiteto specifico (\"hirta\") deriva dall\"habitus\" di questa pianta: cosparsa di peli irti.\nIl binomio scientifico attualmente accettato (\"Rudbeckia hirta\") \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\" del 1753.\nDescrizione.\nL'altezza di queste piante pu\u00f2 variare da 1 a 10 dm. La forma biologica della specie \u00e8 emicriptofita scaposa/bienne (\"H scap/H bienn\"); ossia sono piante perennanti (o biennali, raramente annue) con gemme poste al livello del suolo con fusto allungato e mediamente foglioso. Tutta la pianta \u00e8 cigliato-ispida.\nRadici.\nLe radici sono secondarie da rizoma di tipo fibroso.\nFoglie.\nLe foglie sono a disposizione opposta con superfici ruvide e peli ispidi. La forma \u00e8 lanceolata e intera (eventualmente trilobate) con margini grossolanamente dentati. Quelle basali sono picciolate, mentre quelle superiori sono sessili. Dimensione delle foglie basali: larghezza 0,5 \u2013 7\u00a0cm; lunghezza 8 \u2013 30\u00a0cm. Dimensione delle foglie foglie cauline: larghezza 0,4 \u2013 4\u00a0cm; lunghezza 20 \u2013 30\u00a0cm.\nInfiorescenza.\nL'infiorescenza \u00e8 formata da medio-grandi capolini alla sommit\u00e0 di lunghi peduncoli terminali. La struttura dei capolini \u00e8 quella tipica delle Asteraceae: un peduncolo sorregge un involucro semisferico composto da pi\u00f9 squame (o brattee) ispide a disposizione embricata e poste in 3 - 4 serie che fanno da protezione al ricettacolo conico, assai elevato e provvisto di pagliette acute e persistenti sul quale s'inseriscono due tipi di fiori: quelli esterni ligulati (da 8 a 16) di colore giallo brillante con a volte una macchia marrone o rosso scuro basale, molto pi\u00f9 lunghi dell'involucro disposti in modo patente; quelli interni brevemente tubulosi (da 250 a 500) di colore bruno scuro (inizialmente verde giallastro) sporgenti verso l'alto. Diametro dei capolini: 6 \u2013 10\u00a0cm. Lunghezza delle squame: 3\u00a0cm. Diametro del disco centrale: 12 \u2013 20\u00a0mm.\nFiore.\nI fiori sono zigomorfi (quelli ligulati), attinomorfi(quelli tubulosi); sono inoltre tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono sterili; mentre quelli del disco centrale (tubulosi) sono bisessuali.\nFrutti.\nI frutti sono degli acheni glabri a forma tetragona e senza pappo. Dimensione dei frutti: 1,5 \u2013 2,7\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"R. hirta\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere di appartenenza (\"Rudbeckia\") \u00e8 composto da una ventina di specie.\nAnche se il genere non \u00e8 molto corposo, i botanici comunque lo suddividono in varie sezioni secondo caratteristiche sia morfologiche che anatomiche pi\u00f9 interne al fiore stesso. La specie di questa voce appartiene al gruppo delle \u201cRudbeckie\u201d con foglie composte e picciolate e disco centrale (del capolino) di colore bruno, che rimane ovoide anche dopo la fioritura (nell'altro gruppo il disco centrale si allunga fino a diventare cilindraceo).\nIl numero cromosomico di \"R. hirta\" \u00e8: 2n = 38.\nFilogenesi.\nAlcuni autori (specialmente nel passato) accomunano in uno stesso gruppo sia le specie del genere \"Rudbeckia\" che quelle del genere \"Echinacea\". Ma recenti studi filogenetici basati tra l'altro sul DNA nucleare ribosomale indicano che \"Rudbeckia\" insieme ai generi \"Dracopis\" e \"Ratibida\" (escluso quindi il genere \"Echinacea\") formano un gruppo monofiletico (corrispondente alla sottotrib\u00f9 Rudbeckiinae sensu H. Robinson).\nVariabilit\u00e0.\nNell'America del nord sono presenti quattro variet\u00e0 (non presenti in Italia), qui descritte brevemente:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLe due specie di \"Rudbeckia\" presenti sul territorio italiano (\"Rudbeckia laciniata\" e \"Rudbeckia hirta\") sono molto simili tra di loro. Si distinguono in quanto la \"R. hirta\" \u00e8 completamente cosparsa di peli irti, mentre le foglie di \"R. laciniata\" sono profondamente incise o sono pennato-composte.\nUsi.\nFarmacia.\nIn passato questa pianta veniva usata (secondo la medicina popolare) nel trattamento del raffreddore, nell'idropisia e nel trattamento di piaghe in genere.\nGiardinaggio.\nL'uso principale che attualmente viene fatto di queste piante \u00e8 nel giardinaggio. Se messe in zone soleggiate o parzialmente ombreggiate su qualsiasi tipo di terreno crescono bene senza grandi problemi. L'effetto migliore si ottiene producendo delle grandi macchie decorative in giardini ampi e piuttosto rustici."}
{"id": "3379411", "revid": "199745", "url": "https://it.wikipedia.org/wiki?curid=3379411", "title": "Rudbeckia irta", "text": ""}
{"id": "3379414", "revid": "767487", "url": "https://it.wikipedia.org/wiki?curid=3379414", "title": "Frode Lafton", "text": "Carriera.\nGiocatore.\nLafton ha debuttato per lo H\u00f8nefoss il 19 aprile 1994. Esord\u00ec nell'Eliteserien, per\u00f2, soltanto il 14 marzo 2010: \u00e8 stato infatti titolare nella sconfitta per 2-0 in casa del Troms\u00f8. Il 9 maggio dello stesso anno ha segnato il primo gol nella massima divisione norvegese: la sua marcatura ha piegato infatti per 1-0 il Sandefjord. Al termine della stagione, la sua squadra \u00e8 retrocessa. Si \u00e8 ritirato a maggio 2013, a causa di un infortunio al ginocchio da cui non aveva mai completamente recuperato. Nel novembre successivo, lo H\u00f8nefoss ha comunicato la decisione di ritirare il suo numero di maglia, il 2.\nAllenatore.\nIl 18 agosto 2016, a seguito dell'ingresso dell'allenatore dell'H\u00f8nefoss Ren\u00e9 Skovdahl nello staff tecnico di Ren\u00e9 Meulensteen al Maccabi Haifa, Lafton \u00e8 stato nominato nuovo tecnico della squadra."}
{"id": "3379416", "revid": "70217", "url": "https://it.wikipedia.org/wiki?curid=3379416", "title": "UFO Notiziario", "text": ""}
{"id": "3379420", "revid": "767487", "url": "https://it.wikipedia.org/wiki?curid=3379420", "title": "Tor \u00d8yvind Hovda", "text": "Carriera.\nClub.\nH\u00f8nefoss.\nHovda ha iniziato la carriera con la maglia dell'H\u00f8nefoss. Ha debuttato in 1. divisjon il 28 ottobre 2007, sostituendo David Hanssen nel successo per 0-3 in casa dello Skeid. Il 29 giugno 2008 ha segnato il primo gol della sua carriera, nella sconfitta per 3-1 contro il Sogndal.\nNel campionato 2009, ha conquistato con la sua squadra la promozione nell'Eliteserien. Ha esordito nella massima divisione norvegese giocando da titolare nella sconfitta per 2-0 in casa del Troms\u00f8. Al termine della stagione, l'H\u00f8nefoss \u00e8 retrocesso nuovamente in 1. divisjon. Un anno dopo, per\u00f2, Hovda e la sua squadra sono tornati ancora nella massima divisione. A seguito del ritiro del capitano Frode Lafton, \u00e8 stato Hovda ad ereditare la fascia.\nSvezia.\nIl 18 dicembre 2013, ha firmato un contratto triennale con gli svedesi del Kalmar, valido a partire dal 1\u00ba gennaio 2014. Ha debuttato nell'Allsvenskan in data 30 marzo 2014, schierato titolare nella vittoria esterna per 1-2 sul campo del Brommapojkarna. Il 27 ottobre ha segnato la prima rete nella massima divisione locale, nel successo per 0-2 in casa del Mj\u00e4llby. Ha chiuso la prima stagione con 20 presenze e una rete, tra campionato e coppa.\nComplice il poco spazio a disposizione al Kalmar, il 17 luglio 2015 \u00e8 passato all'\u00c5tvidaberg con la formula del prestito. Il 20 luglio ha esordito in squadra, schierato titolare nel pareggio a reti inviolate contro il Djurg\u00e5rden. Il 25 luglio ha segnato la prima rete, nella sconfitta interna per 1-2 contro l'Helsingborg. In questa porzione di stagione, ha totalizzato 14 presenze e 2 reti in campionato.\nSarpsborg 08.\nIl 3 dicembre 2015, il Sarpsborg 08 ha annunciato d'aver ingaggiato Hovda, che ha firmato un contratto biennale valido a partire dal 1\u00ba gennaio 2016. Ha scelto di vestire la maglia numero 18. Ha esordito in Eliteserien in data 20 marzo 2016, schierato titolare nel pareggio per 0-0 in casa del Viking. Il 24 aprile ha trovato la prima rete, nella vittoria per 4-0 sul Molde. Ha chiuso la stagione con 18 presenze e 2 reti tra campionato e coppa.\nIl ritorno all'H\u00f8nefoss.\nIl 2 gennaio 2018, l'H\u00f8nefoss ha reso noto l'ingaggio di Hovda, che si \u00e8 legato al club con un accordo biennale.\nStatistiche.\nPresenze e reti nei club.\n\"Statistiche aggiornate al 2 gennaio 2018.\""}
{"id": "3379422", "revid": "767487", "url": "https://it.wikipedia.org/wiki?curid=3379422", "title": "Gastone Marotti", "text": "Biografia.\nGastone Marotti si laurea in Medicina e Chirurgia presso l'Universit\u00e0 di Padova nel luglio del 1959, e nello stesso anno inizia la sua carriera accademica ricoprendo il ruolo di assistente presso l'Istituto di Anatomia umana normale dell'Universit\u00e0 di Bari. Nel 1972 si trasfer\u00ec all'Universit\u00e0 di Sassari investito dell'incarico di Direttore dell'Istituto di Anatomia umana normale, ruolo che mantenne fino al 1977.\nProprio a Sassari, nel 1975, ottiene l'incarico di Professore Straordinario di Anatomia Umana. Nel 1978 avviene il suo ultimo spostamento professionale all'allora Universit\u00e0 di Modena.\nFin dall'anno successivo al suo approdo a Modena, il Prof. Marotti viene investito della carica di Direttore prima dell'Istituto di Anatomia Umana Normale (fino al 1993), poi del Dipartimento di Scienze Morfologiche e Medico Legali (fino al 1999) ed infine del Dipartimento di Anatomia e Istologia (dal 2002 al suo pensionamento, nel 2010). Nella stessa Universit\u00e0, dal 1979 al 1984, \u00e8 stato Pro Rettore dell'Universit\u00e0 di Modena.\nNel 2010 il suo pensionamento, il giorno successivo al compimento del 75\u00ba anno d'et\u00e0."}
{"id": "3379423", "revid": "36426", "url": "https://it.wikipedia.org/wiki?curid=3379423", "title": "Madonna del baldacchino", "text": ""}
{"id": "3379431", "revid": "1442080", "url": "https://it.wikipedia.org/wiki?curid=3379431", "title": "L\u00e9opold Anoul", "text": "Carriera.\nHa partecipato con la nazionale belga ai Mondiali 1954."}
{"id": "3379434", "revid": "1442080", "url": "https://it.wikipedia.org/wiki?curid=3379434", "title": "Marcel Dries", "text": "Carriera.\nHa partecipato con la nazionale belga ai Mondiali 1954."}
{"id": "3379437", "revid": "1442080", "url": "https://it.wikipedia.org/wiki?curid=3379437", "title": "Alfons Van Brandt", "text": "Carriera.\nHa partecipato con la nazionale belga ai Mondiali 1954."}
{"id": "3379438", "revid": "1442080", "url": "https://it.wikipedia.org/wiki?curid=3379438", "title": "Constant Huysmans", "text": "Carriera.\nHa partecipato con la nazionale belga ai Mondiali 1954."}
{"id": "3379440", "revid": "1628923", "url": "https://it.wikipedia.org/wiki?curid=3379440", "title": "Cromocene", "text": "Il cromocene \u00e8 il composto metallorganico del cromo con formula (\u03b75-C5H5)2Cr, generalmente abbreviata come Cp2Cr. \u00c8 un metallocene, cio\u00e8 un composto a sandwich di struttura analoga al ferrocene, ma non rispetta la regola dei 18 elettroni, dato che ne ha solo 16. Lo stato di ossidazione formale del cromo \u00e8 +2. \u00c8 paramagnetico e fortemente riducente. In condizioni normali \u00e8 un solido cristallino rosso scuro, e sublima facilmente sotto vuoto, analogamente ad altri metalloceni. Si decompone rapidamente a contatto con aria o acqua. \u00c8 solubile in solventi organici non polari.\nSi prepara da dicloruro di cromo e ciclopentadienuro di sodio:\nLa sintesi \u00e8 tipicamente condotta in soluzione di tetraidrofurano. La struttura del composto \u00e8 stata verificata tramite cristallografia a raggi X; la distanza media di legame Cr\u2212C \u00e8 215,1 pm.\nL'analogo composto decametilcromocene, [\u03b75-C5(CH3)5]2Cr si prepara analogamente da LiC5(CH3)5.\nCome in altri metalloceni, anche nel cromocene i leganti C5H5 possono essere allontanati. Cromocene e gel di silice trattati opportunamente generano un catalizzatore che la Union Carbide utilizza per la polimerizzazione dell'etilene. Il cromocene si decompone sulla superficie del gel di silice formando centri organometallici molto reattivi che sono i responsabili dell'attivit\u00e0 catalitica. \nSicurezza.\nI composti di cromo sono tossici, anche se in genere sono i composti di Cr(VI) ad essere considerati pi\u00f9 pericolosi, rispetto a quelli in stato di ossidazione minore, come \u00e8 il cromocene. In ogni caso il cromocene \u00e8 irritante sia per contatto che per ingestione o inalazione. Le sue propriet\u00e0 tossicologiche non sono note."}
{"id": "3379442", "revid": "354397", "url": "https://it.wikipedia.org/wiki?curid=3379442", "title": "Composto a sandwich", "text": ""}
{"id": "3379443", "revid": "62244", "url": "https://it.wikipedia.org/wiki?curid=3379443", "title": "Brann Stadion", "text": "Il Brann Stadion \u00e8 lo stadio di calcio della citt\u00e0 di Bergen. Ospita le partite casalinghe del Brann dalla sua inaugurazione. L'impianto sorge ai piedi del monte Ulriken.\nIl record di spettatori fu registrato il 1\u00ba ottobre 1961, quando il Brann ospit\u00f2 il Fredrikstad nella semifinale di Norgesmesterskapet, davanti a 24.800 spettatori. Il record in campionato, invece, corrisponde ai 23.900 spettatori della sfida contro il Lillestr\u00f8m del 1978. Al 2009, la capacit\u00e0 massima dello stadio \u00e8 di 17.317 spettatori. Un progetto di ristrutturazione prevedeva l'ampliamento fino ad oltre 20.000 posti, ma fu bloccato. Il Brann Stadion \u00e8 il terzo impianto per capacit\u00e0 della Norvegia.\nIl Brann Stadion fu di propriet\u00e0 dello S.K. Brann al 49% e della \"Stor-Bergen Boligbyggelag\" al 51%. In seguito, la \"Stor-Bergen Boligbyggelag\" ha venduto per\u00f2 le sue quote al Brann allo stesso prezzo per cui le acquist\u00f2.\nStoria.\nLa storia del Brann Stadion inizi\u00f2 con Christen K. Gran, un membro del comitato sportivo norvegese e fondatore del club dello S.K. Brann. Fu una sua idea, nel 1917, la costruzione di un nuovo stadio chiamato \"Fridalen\", nel quartiere \u00c5rstad. La sua proposta fu inizialmente accolta con scetticismo, ma fu determinato per realizzare questo progetto e si impegn\u00f2 a ricercare i fondi necessari. In accordo con la tradizione locale, la raccolta fondi prima della finale di Coppa di Norvegia 1917 tra Brann e Sarpsborg port\u00f2 al raggiungimento della somma necessaria ad acquistare il terreno su cui sarebbe sorto l'impianto. La costruzione inizi\u00f2 l'anno successivo e, il 25 maggio 1919, lo stadio fu inaugurato con una partita tra Brann e la Nazionale norvegese."}
{"id": "3379453", "revid": "1442080", "url": "https://it.wikipedia.org/wiki?curid=3379453", "title": "Louis Carr\u00e9 (calciatore)", "text": "Carriera.\nHa partecipato con la nazionale belga ai Mondiali 1954."}
{"id": "3379455", "revid": "149485", "url": "https://it.wikipedia.org/wiki?curid=3379455", "title": "Adeptus Mechanicus", "text": ""}
{"id": "3379456", "revid": "1442080", "url": "https://it.wikipedia.org/wiki?curid=3379456", "title": "Victor Mees", "text": "Carriera.\nAnversa.\nComincia la sua carriera professionistica nelle file dell'Anversa squadra di cui sar\u00e0 bandiera militando per quasi vent'anni tra il 1945 ed il 1964 collezionando 554 partite e 36 reti.\nCon lui l'Anversa ha raggiunto per ben sei volte il podio (quattro secondi posti e due terzi posti). Inoltre la squadra non \u00e8 mai retrocessa concludendo, nella stagione \"peggiore\", al dodicesimo posto. L'Anversa di Mees \u00e8 arrivata per quattro volte in sesta posizione.\nHa partecipato alla Champions League del 1958 perdendo contro i campioni in carica e successivamente anche vincitori del Real Madrid 2-5 (1-2 ad Anversa 3-1 a Madrid)\nNazionale.\nHa partecipato con la Nazionale belga ai Mondiali 1954. \u00c8 stato chiamato 62 volte dalla Nazionale tra il 1949 e il 1960 e ha realizzato 3 reti."}
{"id": "3379460", "revid": "767487", "url": "https://it.wikipedia.org/wiki?curid=3379460", "title": "Una cura per il freddo", "text": "Una cura per il freddo, uscito nel 2010, \u00e8 il terzo album di Zibba e Almalibre; registrato da Riccardo Marchesi, mixato da Sandro Franchin con il supporto tecnico di Alberto Gaffuri. Masterizzato al Nautilus di Milano da Antonio Baglio.\nFormazione.\nHanno partecipato tra gli altri:"}
{"id": "3379463", "revid": "149485", "url": "https://it.wikipedia.org/wiki?curid=3379463", "title": "Segmentum Solar", "text": ""}
{"id": "3379468", "revid": "149485", "url": "https://it.wikipedia.org/wiki?curid=3379468", "title": "Mondo Forgia", "text": ""}
{"id": "3379469", "revid": "122871", "url": "https://it.wikipedia.org/wiki?curid=3379469", "title": "65C02", "text": ""}
{"id": "3379472", "revid": "116515051", "url": "https://it.wikipedia.org/wiki?curid=3379472", "title": "Cast\u00ealo da Maia Gin\u00e1sio Clube (pallavolo femminile)", "text": "Il Cast\u00ealo da Maia Gin\u00e1sio Clube \u00e8 una societ\u00e0 pallavolistica femminile portoghese con sede a Maia: milita nel campionato di Segunda Divis\u00e3o.\nStoria della societ\u00e0.\nIl club del Cast\u00ealo da Maia Gin\u00e1sio Clube viene fondato nel 1973 con una sezione pallavolistica sia maschile che femminile. La sezione femminile, dopo diversi anni di militanza nei campionati minori portoghesi, raggiunge la massima serie e nella stagione 1993-94 conquista il suo primo scudetto che corrisponde anche al primo trofeo vinto.\nDal 1995 la squadra diventa la dominatrice di tutte le competizioni portoghesi, vincendo campionati, coppe e supercoppe: questi risultati consentono al Cast\u00ealo da Maia di partecipare alle competizioni europee, tra cui numerose Champions League, senza per\u00f2 ottenere mai nessun risultato di prestigio.\nDal 2003 inizia un lento declino che porter\u00e0 la squadra a giocare prima in Divis\u00e3o A2 e poi addirittura in II Divis\u00e3o: nel 2010 conquista la promozione nella serie cadetta."}
{"id": "3379478", "revid": "164044", "url": "https://it.wikipedia.org/wiki?curid=3379478", "title": "Martin Torp", "text": "Carriera.\nClub.\nTorp ha iniziato la carriera professionistica con la maglia del Sandefjord, debuttando il 13 maggio 2010 in un match valido per l'edizione stagionale del Norgesmesterskapet: \u00e8 stato infatti titolare nel successo per 0-1 in casa dell'Hasle-L\u00f8ren. Il 10 luglio dello stesso anno, ha esordito nell'Eliteserien: sostitu\u00ec Martin Jensen nella sconfitta casalinga per 1-2 contro lo Start. A fine stagione, il Sandefjord \u00e8 retrocesso nella 1. divisjon.\nIl 23 ottobre 2011 ha realizzato la prima rete in squadra, nella vittoria per 1-4 in casa dell'HamKam. Nel campionato 2012, il suo Sandefjord ha raggiunto le qualificazioni all'Eliteserien, mancando per\u00f2 la promozione.\nIl 4 maggio 2014, durante la sfida contro il B\u00e6rum, ha subito la rottura del tendine d'Achille, chiudendo la stagione anzitempo. Durante la sua convalescenza, il Sandefjord ha conquistato la promozione in Eliteserien, vincendo il campionato. Il 28 novembre 2014 ha rinnovato il contratto che lo legava al club per altre tre stagioni.\nIl 27 luglio 2016, l'Ullensaker/Kisa ha reso noto d'aver ingaggiato Torp con la formula del prestito sino al termine della stagione. Il 20 dicembre successivo, la squadra ha ingaggiato Torp a titolo definitivo, con il giocatore che si \u00e8 legato all'Ullensaker/Kisa con un contratto biennale.\nIl 13 gennaio 2022 \u00e8 stato ufficializzato il suo passaggio all'Arendal.\nNazionale.\nTorp ha giocato una partita per la .\nStatistiche.\nPresenze e reti nei club.\n\"Statistiche aggiornate al 26 gennaio 2022.\""}
{"id": "3379479", "revid": "132266", "url": "https://it.wikipedia.org/wiki?curid=3379479", "title": "Gradi delle forze armate canadesi", "text": "Questa pagina riporta i gradi del personale delle forze armate canadesi, composte dalla \"Royal Canadian Navy\" (RCN, la marina), dalla \"Royal Canadian Air Force\" (RCAF, l'aeronautica) e dal \"Canadian Army\" (CA, l'esercito).\nDisegni ricorrenti sono la foglia d'acero, simbolo nazionale del Canada, la corona di sant'Edoardo, simbolo dell'autorit\u00e0 britannica, e, per quello che riguarda gli \"ufficiali generali\", il bastone e la spada, mutuati dalle forze armate del Regno Unito.\nGovernatore generale del Canada.\nIl governatore generale del Canada (\"Governor General\") \u00e8 il capo di stato maggiore (\"Commander-in-Chief\") delle forze armate canadesi e pu\u00f2 provenire o dalla marina, o dall'aeronautica o dall'esercito. L'uniforme presenta nel paramano e nelle controspalline lo stemma ufficiale del governatore.\nUfficiali.\nGli ufficiali sono divisi, partendo dai pi\u00f9 alti, in \"ufficiali generali\" (\"General Officers\", da \"Admiral\" a \"Commodore\" inclusi per la marina e da \"General\" a \"Brigadier-General\" inclusi per esercito e aeronautica), \"ufficiali veterani\" (\"Senior Officers\", da \"Captain\" a \"Lieutenant-Commander\" inclusi per la marina e da \"Colonel\" a \"Major\" inclusi per esercito e aeronautica), \"ufficiali giovani\" (\"Junior Officers\", da \"Lieutenant\" a \"Acting Sub-Lieutenant\" inclusi per la marina e da \"Captain\" a \"Second Lieutenant\" inclusi per esercito e aeronautica) e \"ufficiali subordinati\" (\"Subordinate Officer\", \"Naval Cadet\" per la marina e \"Officer Cadet\" per esercito e aeronautica).\nRoyal Canadian Navy.\nNon sono previsti colori particolari per le varie specializzazioni, eccetto per i medici, che tra le bande oro hanno bande rosso scarlatto, e per il personale sanitario (ufficiali infermieri, ufficiali farmacisti, ufficiali dell'amministrazione sanitaria, ufficiali assistenti sociali, ufficiali fisioterapisti e ufficiali biotecnologi) che al posto del rosso scarlatto hanno il color ciliegia.\nSottufficiali.\nI sottufficiali delle forze armate canadesi sono divisi in due categorie: \"Senior Non-Commissioned members\" (\"sottufficiali veterani\") e \"Junior Non-Commissioned members\" (\"sottufficiali giovani\"). La classificazione pertanto differisce ad esempio da quella delle forze armate italiane, tuttavia, poich\u00e9 il primo grado dei \"Senior Non-Commissioned members\" \u00e8 il \"Sergeant\" (sergente) o il \"Petty Officer 2nd class\", per analogia con quanto avviene in Italia si considerano i \"Senior Non-Commissioned members\" come sottufficiali, e i \"Junior Non-Commissioned members\" come truppa, sempre tenendo a mente che questa distinzione \u00e8 una forzatura e che non \u00e8 contemplata dalle forze armate canadesi.\nTruppa.\nI sottufficiali delle forze armate canadesi sono divisi in due categorie: \"Senior Non-Commissioned members\" (\"sottufficiali veterani\") e \"Junior Non-Commissioned members\" (\"sottufficiali giovani\"). La classificazione pertanto differisce ad esempio da quella delle forze armate italiane, tuttavia, poich\u00e9 il primo grado dei \"Senior Non-Commissioned members\" \u00e8 il \"Sergeant\" (sergente) o il \"Petty Officer 2nd class\", per analogia con quanto avviene in Italia si considerano i \"Senior Non-Commissioned members\" come sottufficiali, e i \"Junior Non-Commissioned members\" come truppa, sempre tenendo a mente che questa distinzione \u00e8 una forzatura e che non \u00e8 contemplata dalle forze armate canadesi."}
{"id": "3379481", "revid": "941725", "url": "https://it.wikipedia.org/wiki?curid=3379481", "title": "Platform Garanti Contemporary Art Center", "text": "Platform Garanti Contemporary Art Center \u00e8 un'istituzione di arte contemporanea aperta nel 2001 e situata nella zona pedonale di Istiklal Avenue a Istanbul, Turchia. Platform Garanti ha organizzato mostre, conferenze ed eventi, ospitato un programma internazionale di residenza per artisti, e mantenuto una biblioteca e un archivio di arte contemporanea.\nStoria.\nPlatform \u00e8 stata inizialmente fondata da Vasif Kortun con il sostegno della Banca Ottomana e pi\u00f9 tardi, una volta che la Banca Ottomana \u00e8 stata assorbita dalla Garanti Bank. Platform Garanti ha preso una pausa dalla sua attivit\u00e0 espositiva alla fine del 2007 e terminato ufficialmente le sue attivit\u00e0 sotto questo nome nel 2010. Nel 2008 sono stati avviati i lavori di ristrutturazione dell'edificio originario di Platform Garanti su Istiklal Avenue e della vecchia sede della Banca Ottomana a Galata, con il fine di combinare i diversi elementi delle precedenti attivit\u00e0 di Platform con due altre entit\u00e0 culturali: Garanti Gallery e l'Archivio e Centro di Ricerca della Banca Ottomana. La nuova istituzione prende il nome comune di SALT, una societ\u00e0 pubblica che opera sotto Garanti K\u00fclt\u00fcr Inc.\nMostre a Istanbul.\nTra il 2001 e il 2007, Platform ha organizzato oltre 40 mostre a Istanbul.\nLa mostra \"Subtracting of Zeroes\" ha aperto una discussione sulle problematiche dell'economia con riferimento al precedente utilizzo della sede di Platform come banca negli anni '80. Una selezione dei lavori di Stilinovi\u0107 con oltre 70 libri d'artista, dagli anni '70 ad oggi, sono stati esposti nel mezzanino.\n\"Open Library\" \u00e8 stata una rivisitazione dello spazio espositivo di Platform sotto forma di biblioteca. Con la creazione di un ingresso posto tra la strada e la tradizionale galleria dalle pareti bianche, la funzione di Platform \u00e8 stata messa in discussione dal fatto che il suo status poteva essere percepito sia come libreria sia come mostra idiosincratica. \n\"Open Library\" \u00e8 stato progettato da un superpool di architetti locali in collaborazione con Quinze &amp; Milan.\nNel 2003, Platform Garanti \u00e8 stato invitato da Rooseum, Malm\u00f6 e WHW, Zagabria a partecipare come collaboratore esterno ad una serie di dibattiti, mostre e pubblicazioni che utilizzarono come punto di partenza il termine 'normalization'. L'ambiguit\u00e0 di tale termine e la sua percezione da parte di diverse culture, aree geografiche e individui, ha portato Platform a proporre un'analisi del concetto di \u201cnormalizzazione\u201d attraverso un percorso di trepidazione e d'indagine. Il risultato \u00e8 stato un programma artistico progressista con un particolare focus sui molteplici significati del termine, sul suo utilizzo, sulla sua manifestazione, sulle sue implicazioni politiche e sociali, e coinvolgendo l'utilizzo di diverse metodologie, media e protagonisti. Curato da Vasif Kortun e November Paynter. Artisti: Can Altay, Yael Bartana, Mark Leckey, Aydan Murtezaoglu, Phil Collins, Roman Ondak, Solmaz Shahbazi, Wael Shawky, Jalal Toufic.\nInoltre, Platform ha ospitato artisti partecipanti alla Biennale Internazional di Istanbul: nel 2005 H\u00fcseyin Bahri Alptekin e Yael Bartana; nel 2003 Shahzia Sikander; e, nel 2001, Carsten Nicolai.\nFuori dalla Turchia.\nPlatform \u00e8 stata invitata a organizzare mostre in spazi internazionali - tra cui figurano: \"The Columns Held us Up\" presso Artists Space di New York nel 2009; \"Last Things\" presso la Westf\u00e4lischer Kunstverein di M\u00fcnster e il programma di screening \"Candid Stories\" presso Insa Art Space, Seul, nel 2008. Sempre nel 2008 Platform \u00e8 figurata come partner tra le quindici istituzioni internazionali che hanno partecipato alla mostra della Settima Biennale Internazionale \"Lucky Seven\" di Site Santa Fe. Nel 2006, l'istituzione \u00e8 stata invitata dal Frieze Projects a partecipare alla Frieze Art Fair . Nel 2003, Platform \u00e8 stata una delle dieci istituzioni europee non-profit chiamate a prendere parte al progetto Institution\u00b2, curato da Jens Hoffmann per KIASMA, Museum of Contemporary Art, Helsinki.\nBiblioteca e archivio.\nPlatform ospita un archivio di file di artisti di oltre 150 artisti turchi, residenti sia in Turchia sia all'estero. Questa completa libreria di arte contemporanea include: le pubblicazioni di riviste, cataloghi di mostre, monografie, libri rari, cataloghi raisonn\u00e9s e libri sulla teoria e la filosofia. Nel 2007 la biblioteca \u00e8 stata aperta al pubblico all'interno dello spazio espositivo dell'istituzione come Open Library . \nL'intera collezione della biblioteca sar\u00e0 a disposizione del pubblico all'interno di SALT Research a partire da luglio 2011.\nConferenze.\nPlatform ha organizzato oltre 120 lezioni con professionisti tra cui: Hou Hanru, Charles Esche, Maria Lind, Carlos Basualdo, Philippe Vergne, Irit Rogoff, Mark Leckey, Chantal Mouffe, Maarten Hajer, Momoyo Kajima, Marcos Novak, Nikolaus Hirsch, Hans Ulrich Obrist, Nikos Papastergiadis. Platform ha anche organizzato e ospitato progetti come A-Coffee House: Conversazione sul mondo internazionale dell'arte e le sue Esclusioni nel 2001; Urban Flashes Istanbul: cultural patchworks in the public space nel 2003 ; \"south \u2026 east ...Mediterranean ...Europe\", una conferenza nell'ambito di \"In the Cities of Balkans\", seconda parte di \"The Balkan Trilogies\" avviata dalla Kunsthalle Fridericianum. The Next Documenta Should Be Curated by an Artist ; Archiving Disappearance organizzato con Krist Gruijthuijsen ; Questioning Alternative Practices , tutti nel 2006; \"On Support Lecture Series\" organizzato da Celine Condorelli Celine Condorelli, e \"Transdisciplines Lecture Series\" organizzato in collaborazione con Garanti Galeri tra il 2006 e il 2009.\nIstanbul Residency Program.\nL\"'Istanbul Residency Program\" \u00e8 stato lanciato nel 2003. \u00c8 stato sostenuto da numerosi organismi di finanziamento nazionali e regionali. Dal 2004 il programma di residenza ha tentato di concentrarsi pi\u00f9 specificatamente su artisti provenienti da zone confinanti con la Turchia, con il sostegno della Open Society e l'American Center Foundation. Dal 2006 al 2010 il programma Backyard Residency, avviato nell'ambito del Progetto di Mobilit\u00e0 SEE (Residenze per Artisti nel Sud-Est Europa) e supportata dal Nordic Council of Ministers, ha ospitato quattro artisti provenienti dai paesi del Sud-Est Europa. Nel 2009 e 2010 il programma Accentate Residencies supportato dal British Council British Council ha fornito ancora una volta opportunit\u00e0 di soggiorno per artisti provenienti da questa zona geografica. Dal 2006 al 2010 l'istituzione ha inoltre aiutato molti artisti turchi a partecipare a programmi di residenza in Paesi di tutto il mondo. Il programma di residenza presso Platform \u00e8 stato chiuso alla fine del 2010.\nPubblicazioni.\nPlatform ha collaborato a una serie di pubblicazioni tra cui: The Next Documenta Should be Curated by an Artist co-pubblicato da Revolver ed e-flux ; We All Laughed at Christopher Columbus, co-pubblicato con SMBA, Amsterdam e dalla Mondriaan Foundation, Hit &amp; Run con SMART Project Space, Amsterdam ; Support Structures di Celine Condorelli , pubblicato da Sternberg Press ; Subtracting of Zeroes Van Abbemuseum, Eindhoven; Today in History di Ahmet Ogut Ahmet O\u011f\u00fct co-pubblicato con Book Works , London."}
{"id": "3379496", "revid": "339392", "url": "https://it.wikipedia.org/wiki?curid=3379496", "title": "Berline", "text": ""}
{"id": "3379508", "revid": "767487", "url": "https://it.wikipedia.org/wiki?curid=3379508", "title": "Mika Newton", "text": ""}
{"id": "3379509", "revid": "47767", "url": "https://it.wikipedia.org/wiki?curid=3379509", "title": "Edvina", "text": ""}
{"id": "3379511", "revid": "1305772", "url": "https://it.wikipedia.org/wiki?curid=3379511", "title": "Compagnia Arcieri Monica", "text": "La C.A.M. - Compagnia Arcieri Monica A.S.D. \u00e8 una associazione sportiva che si dedica alla pratica ed alla diffusione dello sport del tiro con l'arco.\nStoria.\nFondata a Gallarate nel dicembre del 1972, fu affiliata alla FITARCO - Federazione Italiana Tiro con l'arco nel 1973 quale 23\u00aa societ\u00e0 in Italia e prima nella provincia di Varese.\nLa societ\u00e0 ha avuto ed ha tuttora fra le sue file numerosi arcieri che hanno conquistato podi internazionali di alto livello, tra i quali:\nLa societ\u00e0 ha negli anni conquistato 95 titoli Italiani tra individuali e squadre.\nNel 2007 la societ\u00e0 ha organizzato una gara di Coppa del Mondo a Varese."}
{"id": "3379512", "revid": "767487", "url": "https://it.wikipedia.org/wiki?curid=3379512", "title": "Moglie per una notte", "text": "Moglie per una notte \u00e8 un film del 1952 diretto da Mario Camerini.\nTrama.\nAlla fine dell'Ottocento, per aiutare la carriera di Enrico, un giovane musicista, Geraldine, una ragazza di facili costumi accetta di passare per sua moglie e farsi corteggiare dal conte d'Origo. La vera moglie Ottavia viene a saperlo e si sostituisce all'altra.\nNote.\nIl film \u00e8 tratto dall'opera teatrale \"L'ora della fantasia\" (1944) di Anna Bonacci.\nDalla stessa opera il regista Billy Wilder trasse il film \"Baciami, stupido\" (\"Kiss Me, Stupid\") del 1964."}
{"id": "3379521", "revid": "92723", "url": "https://it.wikipedia.org/wiki?curid=3379521", "title": "Albert Moss\u00e9ri", "text": "Albert Moss\u00e9ri pensa che il 99,9% dei farmaci sia inutile e spesso dannoso, tranne in rarissimi casi gravi.\nBiografia.\nAlbert Moss\u00e9ri ha vissuto la prima parte della sua vita a Il Cairo dove, poco pi\u00f9 che ventenne, inizia a interessarsi di igienismo, ma inizialmente si dedica in particolare alla naturopatia che poi abbandoner\u00e0 in quanto, racconta Moss\u00e9ri, si poneva a met\u00e0 strada fra igienismo e medicina. Essendo poliglotta, legge molti libri di versi autori di igiene naturale e naturopatia, nelle loro lingue originali; lui stesso gi\u00e0 all'et\u00e0 di 20-24 anni ne pubblica alcuni. A causa delle condizioni poco favorevoli in Egitto, negli anni '60 lascia Il Cairo per stabilirsi in Francia, dove diffonde l'igienismo, facendo conoscere, tra gli altri, autori americani quali come Herbert Shelton, John Henry Tilden e Charles Leslie Thompson. Lo stesso Moss\u00e9ri in un'intervista racconta:\nRegime dietetico proposto da Moss\u00e9ri.\nIn pratica, la dieta proposta da Moss\u00e9ri si rif\u00e0 inizialmente pari pari a quella sheltoniana In seguito, durante il suo lungo percorso formativo igienico, dimuinir\u00e0 drasticamente l'eccessivo consumo giornaliero di noci (mediamente 120-200 grammi proposto da Shelton) a circa 20-30 grammi. Questo limitato consumo di noci, rileva Moss\u00e9ri, \u00e8 dovuto al fatto che le noci sono indigeste se mangiate in abbondanza, causando imputridimento e gas intestinali.\nOpere.\nHa collaborato inoltre con Herbert Shelton, Eliezer Goldenberg, Albert Guerard, Charles Leslie Thomson, A. Hernot, G\u00e9rard Nizet, Georges Wyckaert e Andr\u00e9 Passebecq."}
{"id": "3379526", "revid": "86599", "url": "https://it.wikipedia.org/wiki?curid=3379526", "title": "P/2008 E1 Catalina", "text": "La cometa Catalina 9, formalmente P/2008 E1 (Catalina), \u00e8 stata scoperta il 2 marzo 2008, pochi giorni dopo sono state scoperte delle immagini di prescoperta risalenti al 13 novembre 2007.\nLa cometa \u00e8 una cometa periodica appartenente alla famiglia delle comete gioviane, anche se nell'ambito di questa famiglia viene considerata inusuale, soprattutto per l'elevata inclinazione e il grande periodo."}
{"id": "3379528", "revid": "367445", "url": "https://it.wikipedia.org/wiki?curid=3379528", "title": "Tipografia digitale - Evoluzione tecnica dei caratteri", "text": "Tipografia digitale - Evoluzione tecnica dei caratteri \u00e8 un libro scritto da Marvin Bryan e pubblicato nel 1998 da McGraw-Hill Companies.\nIl libro tratta dei tipi di carattere per PC, la loro storia, i designer, il loro utilizzo pi\u00f9 corretto, e il loro reperimento, fornendo consigli su come trattare e lavorare con i caratteri."}
{"id": "3379531", "revid": "124954662", "url": "https://it.wikipedia.org/wiki?curid=3379531", "title": "Equazioni di Eulero (fluidodinamica)", "text": "In fluidodinamica, le equazioni di Eulero sono le tre equazioni di bilancio canoniche che descrivono un flusso inviscido. Devono il loro nome al matematico e fisico svizzero Eulero, allievo di Johann Bernoulli.\nLe equazioni.\nLe equazioni di Eulero in assenza di forze di volume sono:\nDove \"\u03c1\" \u00e8 la densit\u00e0 del fluido, u la sua velocit\u00e0, \"p\" la pressione, \"E*tot\" la energia totale per unit\u00e0 di volume. Il sistema di equazioni va completato con un modello completo di fluido, ovvero fornendo un'equazione canonica o due equazioni di stato.\nPer quanto riguarda le prime due equazioni del sistema, esse descrivono il bilancio della massa (equazione di continuit\u00e0) e della quantit\u00e0 di moto in un fluido. Considerando un caso bidimensionale e stazionario, possiamo esprimerle in termini di componenti di velocit\u00e0 (\"vx\", \"vy\"), densit\u00e0 \"\u03c1\" e pressione \"p\" per ogni punto (\"x\",\"y\") di un sistema di riferimento cartesiano.\nEquazione di continuit\u00e0:\nQuantit\u00e0 di moto lungo \"x\":\nQuantit\u00e0 di moto lungo \"y\":\nSe consideriamo il fluido incomprimibile, cosa plausibile per basse velocit\u00e0, ovviamente la densit\u00e0 resta costante, e le equazioni diventano quindi:\nEquazione di continuit\u00e0:\nQuantit\u00e0 di moto lungo \"x\":\nQuantit\u00e0 di moto lungo \"y\":\nLe equazioni differenziali date sopra sono solitamente risolte tramite metodi numerici nella fluidodinamica computazionale (CFD).\nRivestono inoltre una enorme importanza in diversi problemi di fluidodinamica. Possono ad esempio essere usate per il calcolo delle forze aerodinamiche (portanza e resistenza) agenti su un profilo alare, se accoppiate con una trattazione dello strato limite nelle regioni in prossimit\u00e0 del corpo.\nTali equazioni inoltre, integrate lungo una linea di flusso in caso di flusso incomprimibile (\"formula_8\") e stazionario (ovvero flusso non dipendente dal tempo), conducono alla ben nota equazione di Bernoulli, che esprime in maniera molto semplice la relazione tra pressione e velocit\u00e0. Dall'integrazione in direzione normale alle linee di flusso pu\u00f2 invece essere dimostrato l'effetto Coand\u0103.\nDerivazione dell'Equazione di continuit\u00e0.\nVolendo ricavare l'equazione di continuit\u00e0, che esplicita in fluido dinamica il principio di conservazione della massa, consideriamo una superficie formula_9 che racchiude un volume V di fluido. La massa all'interno della superficie chiusa sar\u00e0 data dall'integrale sul volume racchiuso della densit\u00e0, non necessariamente costante, del fluido:formula_10Volendo andare a trovare una funzione che si esprima il flusso di massa, prendiamo una superficie infinitesima formula_11 orientata da un versore formula_12 (prendiamo uscente dalla faccia infinitesima). Il flusso infinitesimo calcolato sulla superficie sar\u00e0 scrivibile come il prodotto della massa infinitesima per la velocit\u00e0 del fluido:formula_13dove infatti la massa infinitesima \u00e8 espressa come formula_14.\nFacendo l'integrale su tutta la superficie che racchiude il volume V ricaviamo che il flusso \u00e8:formula_15A questo punto per la conservazione della massa deve essere verificato che la derivata della massa rispetta al tempo corrisponde al flusso di massa che attraversa la superficie, quindi:formula_16dove il segno deriva dalla scelta del versore uscente dalla superficie.\nIn termini integrale implica che:formula_17\nSfruttando il teorema di Gauss (o teorema della divergenza) possiamo riscrivere il flusso lungo la superficie come la divergenza della funzione integranda sul volume e ottenere:formula_18\nPortando tutti i termini da una parte e portando dentro il primo integrale l'operatore di derivata abbiamo:formula_19\nConsiderando che la derivata di formula_20, che dipende anche dallo spazio, rispetto al tempo si ha una derivata parziale:formula_21\nPer la linearit\u00e0 dell'integrale allora l'integrale fatto su entrambe le funzioni deve essere nullo, che \u00e8 come chiedere che l'argomento dell'integrale sia nullo e quindi ritroviamo:formula_22\nEstensione.\nLe equazioni di Eulero trascurano la viscosit\u00e0 e la conducibilit\u00e0 termica del fluido. Quando queste assumono rilevanza, la forma generale delle equazioni del moto di un fluido \u00e8 data dall'equazione di Navier."}
{"id": "3379539", "revid": "913307", "url": "https://it.wikipedia.org/wiki?curid=3379539", "title": "Banca dello Stato del Cantone Ticino", "text": "La Banca dello Stato del Cantone Ticino (conosciuta anche solo come BancaStato) \u00e8 una banca cantonale svizzera fondata nel 1915, ente autonomo con personalit\u00e0 giuridica di diritto pubblico, il cui capitale \u00e8 integralmente di propriet\u00e0 della Repubblica e Cantone Ticino.\nL'Istituto agisce su mandato pubblico, con l'esplicito scopo di favorire lo sviluppo economico ticinese e di offrire la possibilit\u00e0 di investire in modo sicuro e redditizio i propri risparmi. I depositi sono garantiti dal Cantone Ticino.\nAttivit\u00e0.\nLa Banca, la cui sede centrale \u00e8 a Bellinzona, \u00e8 costituita a tempo indeterminato e le sue attivit\u00e0 si estendono a tutte le operazioni di una banca universale. Sul fronte dei ricavi, circa il 70% di essi sono relativi al mercato dei crediti. In tal senso, proprio per svincolare la banca dai rischi di un'eccessiva dipendenza da questo ambito, l'istituto si \u00e8 rafforzato nel settore del Private Banking acquisendo nel corso del 2010 una partecipazione di controllo di Axion SWISS Bank SA, allora ancora chiamata UniCredit (Suisse) Bank (USB). Nel corso del 2013 BancaStato ha acquisito la totalit\u00e0 di tale controllo.L'integrazione ha determinato per BancaStato lo status di gruppo (Gruppo BancaStato). \nIl gruppo occupa, secondo i dati di fine 2020, 477 persone suddivise nelle quattro succursali (Lugano, Chiasso, Bellinzona e Locarno) e nelle 16 agenzie della casa madre, nonch\u00e9 nella sede di Axion SWISS Bank. \nAlla luce del suo mandato pubblico, l'istituto - oltre alle attivit\u00e0 prettamente bancarie - segue una politica di sponsorizzazione di numerosi eventi a livello cantonale e sostiene diverse associazioni sportive, culturali o benefiche, cos\u00ec come dettagliato nel suo Bilancio Sociale e Ambientale.\nPrincipali risultati finanziari del 2020(Gruppo).\nUtile: 50,5 milioni di franchi\nRisultato d'esercizio: 86,8 milioni di franchi\nCosti d'esercizio: 129,7 milioni di franchi\nRicavi netti: 228,7 milioni di franchi\nVersamento al Cantone: 41,7 milioni di franchi\nPatrimoni amministrati: 18,4 miliardi di franchi\nCifra di bilancio totale: 16,5 miliardi di franchi\nDirezione generale.\nPresidente\nMembri\nConsiglio di amministrazione.\nPresidente\nMembri "}
{"id": "3379540", "revid": "128245", "url": "https://it.wikipedia.org/wiki?curid=3379540", "title": "Ckeditor", "text": ""}
{"id": "3379543", "revid": "287204", "url": "https://it.wikipedia.org/wiki?curid=3379543", "title": "Alonneso (comune)", "text": " \nAlonneso () \u00e8 un comune della Grecia situato nella periferia della Tessaglia (unit\u00e0 periferica delle Sporadi) con 2.425 abitanti secondo i dati del censimento 2001\nIl comune comprende l'intera isola di Alonneso pi\u00f9 diverse altre isole (alcune delle quali disabitate) circostanti\nLocalit\u00e0.\nIl comune \u00e8 formato dall'insieme delle seguenti localit\u00e0, tra parentesi il nome in greco e la popolazione al censimento 2001:"}
{"id": "3379551", "revid": "228587", "url": "https://it.wikipedia.org/wiki?curid=3379551", "title": "Equazioni di Eulero", "text": ""}
{"id": "3379555", "revid": "767487", "url": "https://it.wikipedia.org/wiki?curid=3379555", "title": "Lotus 27", "text": "La Lotus 27 era la versione per le gare di Formula Junior della Lotus 25 che partecipava al campionato di Formula 1. La \"27\" venne utilizzata nella stagione del 1963.\nLa vettura aveva un telaio monoscocca in tubi e pannelli di acciaio. Le sezione laterali erano inizialmente in fibra di vetro ma successivamente vennero sostituite con componenti in alluminio per rendere pi\u00f9 rigido il telaio della vettura. Il motore utilizzato era il Ford Cosworth da 1.097\u00a0cm\u00b3 di cilindrata mentre la trasmissione era Hewland a cinque marce.\nIn quell'anno il Team Lotus era gestito da Ron Harris che con il pilota Peter Arundell, e una volta risolti i problemi del telaio, vinse il campionato britannico della Formula Junior."}
{"id": "3379560", "revid": "1522738", "url": "https://it.wikipedia.org/wiki?curid=3379560", "title": "PopPixie", "text": "PopPixie \u00e8 una serie animata italiana ideata da Iginio Straffi e realizzata dallo studio di animazione Rainbow in co-produzione con Rai Fiction. \u00c8 uno spin-off tratto da \"Winx Club\" ed \u00e8 stato presentato per la prima volta al festival internazionale dell'animazione \"Cartoons on the Bay\" nell'aprile 2010. \u00c8 stato trasmesso in Italia da Rai 2, a partire dal 10 gennaio fino al 22 marzo 2011. Dalla serie animata, distribuita in circa 30 paesi, \u00e8 stato tratto un omonimo magazine, interrotto nel 2012.\nTrama.\nA Pixieville, una piccola citt\u00e0 della Dimensione Magica, vivono in armonia Pixie, gnomi e magici animali parlanti. La cittadina \u00e8 alimentata dall'Albero della Vita, un albero antico che fornisce ai Pixie le MagicPop, dei globi magici che contengono la magia positiva del Talento Speciale. Infatti, ciascun Pixie possiede un talento particolare e quando lo sfrutta a beneficio degli altri ed in maniera giusta, riceve una MagicPop e diventa un PopPixie. Gli avversari dei Pixie sono gli elfi, una banda di birbanti sempre pronti a combinare un sacco di guai.\nEpisodi.\nIl cartone animato \u00e8 formato da 52 episodi da 13 minuti.\nSigle.\nLe sigle di apertura e di chiusura sono interpretate da Elisa Rosselli."}
{"id": "3379562", "revid": "118458530", "url": "https://it.wikipedia.org/wiki?curid=3379562", "title": "Equazioni di Eulero (dinamica)", "text": "Le equazioni della dinamica di Eulero sono equazioni differenziali che descrivono il moto di un corpo rigido nella meccanica newtoniana, permettendo di studiare il comportamento globale del sistema prescindendo da ci\u00f2 che avviene per le sue singole componenti.\nL'importanza di queste equazioni consiste nel semplificare la descrizione di un sistema di forze, riducendo i suoi gradi di libert\u00e0 meccanici. Un esempio notevole di applicazione di queste equazioni \u00e8 l'introduzione del modello di corpo rigido per descrivere degli oggetti solidi.\nSistemi di masse.\nIn meccanica classica, ai fini di esemplificare al massimo i metodi di calcolo richiesti per risolvere eventuali problemi, \u00e8 conveniente introdurre il concetto di \"sistema di masse\".\nUn sistema fisico, come \u00e8 facilmente intuibile, altro non \u00e8 che l'insieme di corpi, quindi dotati di massa, puntiformi o estesi, oggetto dello studio da effettuare. I sistemi di masse possono essere:\nLe equazioni di Eulero discrete si applicano soltanto nell'approccio discreto, mentre per l'approccio continuo bisogna utilizzare metodi della meccanica statistica, che portano alle equazioni di bilancio e alle loro approssimazioni, ad esempio equazioni di Eulero sulla fluidodinamica e le equazioni di Navier-Stokes.\nPrima equazione cardinale.\nLa prima equazione cardinale descrive il \"moto traslatorio\" di un sistema in coordinate lagrangiane e corrisponde al secondo principio della dinamica. Un risultato importante dal punto di vista intuitivo \u00e8 che \"il centro di massa si muove come un punto materiale con massa pari alla massa totale del sistema e soggetto a una forza uguale alla risultante delle forze esterne agenti\". Essa prende la forma:\ndove, per un sistema discreto di formula_2 particelle,\nSi pu\u00f2 osservare che ponendo formula_6, equivalente alla richiesta che un sistema risulti \"meccanicamente isolato\", si trova che la quantit\u00e0 di moto del sistema \u00e8 costante. Questo teorema prende il nome di legge di conservazione della quantit\u00e0 di moto.\nDimostrazione.\nPartendo dalla definizione di centro di massa,\nmoltiplicando a destra e sinistra per formula_8, \u00e8 possibile derivare membro a membro, ottenendo quindi\nLa quantit\u00e0 a destra \u00e8 la quantit\u00e0 di moto totale, ovvero la somma delle quantit\u00e0 di moto dei singoli punti del sistema. Derivando nuovamente si ha\nCome conseguenza del terzo principio della dinamica, a prescindere dal caso in esame, la risultante delle forze interne \u00e8 sempre nulla:\nquindi l'equazione \u00e8 dimostrata. Nel caso particolare (ma molto frequente) in cui la massa si mantenga costante, \u00e8 possibile scrivere l'equazione come\nSeconda equazione cardinale.\nLa seconda equazione cardinale descrive il \"moto rotatorio\" di un sistema in coordinate lagrangiane. Essa prende la forma:\ndove\nNel caso in cui la velocit\u00e0 del polo sia nulla, o sia parallela al vettore quantit\u00e0 di moto totale del sistema, l'equazione assume la forma semplificata\nAnche in questo caso si osserva che ponendo formula_19 si ritrova il risultato importante della conservazione del momento angolare.\nDimostrazione.\nSi chiami formula_20 la posizione del punto i-esimo nel sistema di riferimento del polo e si calcoli il momento angolare del sistema di punti materiali in esame rispetto a un polo formula_21:\nOra lo si derivi rispetto al tempo, facendo uso della regola di derivazione del prodotto di funzioni.\nSi osservi che il primo dei tre termini \u00e8 (per le propriet\u00e0 dei prodotti vettoriali)\nmentre il secondo termine \u00e8:\nDunque in definitiva:\nTerza equazione cardinale.\nLa terza equazione cardinale, attraverso il concetto di potenza, fornisce una descrizione superiore del moto roto-traslatorio del sistema, ma non \u00e8 necessaria alla determinazione dello stesso. Un risultato importante dal punto di vista intuitivo \u00e8 che \"in perfetto accordo con la meccanica lagrangiana, la potenza deriva da tutti i tipi di forze generalizzate\". Essa prende la forma:\ndove\nDimostrazione.\nSi chiami formula_36 la posizione del punto i-esimo nel sistema di riferimento del polo e si calcoli il lavoro totale del sistema di punti materiali in esame rispetto a un polo formula_21:\nCalcolando l'1-forma differenziale associata, per la equazione fondamentale della cinematica e poich\u00e9 le forze interne non lavorano, si ha:\nDunque in definitiva la potenza risulta:"}
{"id": "3379564", "revid": "767487", "url": "https://it.wikipedia.org/wiki?curid=3379564", "title": "Lotus 20", "text": "La Lotus 20 era una automobile da competizione utilizzata nelle gare di Formula Junior. Venne costruita nel 1962 e sostitu\u00ec la Lotus 18.\nIl telaio era realizzato con tubi e rivestito con una carrozzeria in fibra di vetro. Le sospensioni erano del tipo a quadrilatero mentre i freni a tamburo erano del tipo in alluminio alettati \"Al-Fin\" (Aluminium Finned). Questi freni furono subito sostituiti con dei freni a disco sulle ruote anteriori e da freni a tamburo interni su quelle posteriori. Il motore standard impiegato era il Ford MAE abbinato ad un cambio della Renault Dauphine o ad un cambio Volkswagen modificato dalla Hewland.\nRispetto alla Lotus 18 la Lotus 20 aveva una sezione frontale pi\u00f9 ridotta ed un baricentro pi\u00f9 basso. Anche la posizione di guida era reclinata e non pi\u00f9 \"seduta\" come sulla \"18\".\nLotus 20B.\nLa Lotus 20B era uguale alla Lotus 20 tranne che per la barra antirollio ed i freni a tamburo interni montati di serie sull'asse posteriore. La vettura prese parte anche alla \"Tasman Series\" dove utilizzava il motore Lotus \"Twin Cam\" con doppio albero a camme."}
{"id": "3379567", "revid": "1305772", "url": "https://it.wikipedia.org/wiki?curid=3379567", "title": "D\u00f4rg\u00f4n nuur", "text": "Il D\u00f4rg\u00f4n nuur (in mongolo: \u0414\u04e9\u0440\u0433\u04e9\u043d \u043d\u0443\u0443\u0440) \u00e8 un lago che si trova in Mongolia occidentale, nella valle dei laghi, un bacino chiuso situato a nord-est della catena montuosa dell'Altaj e al confine nord-orientale della provincia di Hovd, nel distretto di \u010candman'.\nFa parte di un gruppo di laghi interni che, in tempi preistorici (circa 5000 anni), era un unico grande lago. I cambiamenti climatici intervenuti hanno nel tempo inaridito la regione. Il lago preistorico a poco a poco and\u00f2 dividendosi in pi\u00f9 laghi: a nord del D\u00f4rg\u00f4n nuur si trova l'Har nuur al quale \u00e8 collegato da un canale naturale, a nord-ovest c'\u00e8 l'Har-Us nuur e il Parco Nazionale dell'Har-Us."}
{"id": "3379574", "revid": "287204", "url": "https://it.wikipedia.org/wiki?curid=3379574", "title": "Elassona", "text": "Elassona () \u00e8 un comune della Grecia situato nella periferia della Tessaglia (unit\u00e0 periferica di Larissa) con 35.358 abitanti secondo i dati del censimento 2001\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 passata da 349 a 1.565\u00a0km\u00b2 e la popolazione da 14.563 a 35.358 abitanti"}
{"id": "3379575", "revid": "1456895", "url": "https://it.wikipedia.org/wiki?curid=3379575", "title": "Formatura serigrafica", "text": "Esistono quattro sistemi di preparazione del telaio serigrafico:\nSistema diretto.\nsi deposita la gelatina allo stato liquido fotosensibile sul tessuto del telaio spalmandola mediante una vaschetta su entrambe le facce della forma ottenendo un tutt'uno tra prodotto e tessuto.\nSistema capillare.\nutilizza un prodotto fotosensibile allo stato solido gi\u00e0 steso su un supporto plastico.\nSistema indiretto.\nesegue l'esposizione con diapositivo sul prodotto fotosensibile prima del trasferimento sul telaio garantendo un'ottima copiatura dei grafismi che non \u00e8 influenzata dalla trama del tessuto.\nSistema CTP.\nesistono diversi sistemi di creazione di forme serigrafiche direttamente da computer:"}
{"id": "3379576", "revid": "767487", "url": "https://it.wikipedia.org/wiki?curid=3379576", "title": "Ventimila leghe sotto i mari (film 1907)", "text": "Ventimila leghe sotto i mari (\"Vingt mille lieues sous les mers\") conosciuto anche come Duecentomila leghe sotto i mari o Duecentomila leghe sotto il mare (in originale anche \"Deux Cents Milles sous les mers ou le Cauchemar du p\u00eacheur\") \u00e8 un cortometraggio del 1907 diretto da Georges M\u00e9li\u00e8s. Costituisce uno dei primi adattamenti cinematografici del romanzo omonimo \"Ventimila leghe sotto i mari\" di Jules Verne (nel 1905 era gi\u00e0 uscito negli Stati Uniti un \"20,000 Leagues Under the Sea\" diretto da Wallace McCutcheon).\nDivenne una delle prime pellicole a colori quando fu colorata a mano, fotogramma per fotogramma, da alcune operaie.\nTrama.\nIl film \u00e8 ambientato in un oceano pieno di creature fantastiche, in cui il capitano Nemo (interpretato dal M\u00e9li\u00e8s), dentro il suo sommergibile \"Nautilus\", deve combattere contro dei granchi, ippocampi e una piovra gigantesca.\nAd un certo punto del viaggio, Nemo esce dal Nautilus per compiere un'esplorazione, ma viene aggredito da un gruppo di sirene che gli impediscono di nuotare.\nL'uomo si agita, si dibatte e poi si sveglia: era stato tutto un sogno.\nProduzione.\nGeorges M\u00e9li\u00e8s ha impiegato il corpo di ballo dello Ch\u00e2telet per il film, girato negli studi di Montreuil dove furono impiegati ingegnosi macchinari per i numerosi effetti speciali."}
{"id": "3379577", "revid": "1782831", "url": "https://it.wikipedia.org/wiki?curid=3379577", "title": "ATP Birmingham 1978 - Singolare", "text": "Il singolare del torneo di tennis ATP Birmingham 1978, facente parte della categoria Grand Prix, ha avuto come vincitore Bj\u00f6rn Borg che ha battuto in finale Dick Stockton 7-6, 7-5."}
{"id": "3379578", "revid": "1334625", "url": "https://it.wikipedia.org/wiki?curid=3379578", "title": "Principio di D'Alembert", "text": "Nella meccanica razionale, il principio di d'Alembert \u00e8 un'estensione del principio dei lavori virtuali per i sistemi di riferimento non inerziali, il quale stabilisce che in ogni istante ogni stato del moto pu\u00f2 essere considerato come uno stato di equilibrio meccanico, qualora siano introdotte delle appropriate forze inerziali. In altre parole, \u00e8 un principio che consente di studiare la condizione dinamica come una condizione statica equivalente, in cui alle forze realmente agenti sul sistema si somma un sistema di forze fittizie dette \"forze di inerzia\". \u00c8 possibile generalizzare le reazioni vincolari che non obbediscono al principio di d'Alembert attraverso l'equazione di Udwadia-Kalaba.\nEnunciato e dimostrazione.\nIl secondo principio della dinamica di Newton dice che per un punto materiale o per un corpo, vale la forza \u00e8 le derivata temporale del momento coniugato (quantit\u00e0 di moto):\nCio\u00e8 chiamando \"inerzia\" la variazione della quantit\u00e0 di moto, questa si oppone alla forza impressa dall'esterno sul sistema: si pu\u00f2 affermare che la somma della risultante dell'inerzia e delle forze esterne agenti deve essere in ogni istante nulla.\nSe il punto \u00e8 soggetto all'azione di un vincolo:\ne se formula_3, formula_4, formula_5 sono le componenti di uno spostamento virtuale, si pu\u00f2 dire che l'i-esimo lavoro virtuale \u00e8\nquindi per tutti i punti, o i corpi, del sistema si ha un vincolo per il momento coniugato:\nche equivale esattamente all'enunciato del secondo principio della dinamica."}
{"id": "3379585", "revid": "1442080", "url": "https://it.wikipedia.org/wiki?curid=3379585", "title": "Baltimore Open 1978 - Singolare", "text": "Il singolare del torneo di tennis Baltimore Open 1978, facente parte della categoria Grand Prix, ha avuto come vincitore Cliff Drysdale che ha battuto in finale Tom Gorman 7-5, 6-3."}
{"id": "3379595", "revid": "1442080", "url": "https://it.wikipedia.org/wiki?curid=3379595", "title": "Mexico City WCT 1978 - Singolare", "text": "Il singolare del torneo di tennis Mexico City WCT 1978, facente parte della categoria Grand Prix, ha avuto come vincitore Ra\u00fal Ram\u00edrez che ha battuto in finale Pat Du Pr\u00e9 6-4, 6-1."}
{"id": "3379598", "revid": "287204", "url": "https://it.wikipedia.org/wiki?curid=3379598", "title": "Benjamin Finegold", "text": "Biografia.\nNacque da una famiglia di scacchisti e divent\u00f2 Maestro della \"USCF\" all'et\u00e0 di 14 anni. Nel 1989 ottenne dalla FIDE il titolo di Maestro Internazionale e nel 2009 quello di Grande maestro.\nNel 1989 fu co-vincitore del campionato USA juniores (\"U.S. Junior Championship\") e nello stesso anno ottenne la sua prima vittoria contro un grande maestro dell'\u00e9lite mondiale, sconfiggendo Boris Gelfand al torneo OHRA-B di Amsterdam.\nNel 1991 vinse l'open di Anversa e nel 2002 fu pari 1\u00ba-9\u00ba al World Open di Filadelfia, uno dei tornei \"open\" pi\u00f9 forti del mondo, e pari secondo all'open di Cappelle-la-Grande.\nSi classific\u00f2 pari primo negli U.S. Open del 1994 a Chicago e del 2007 a Cherry Hill nel New Jersey. Nel 2005 e 2008 fu pari primo al \"National Open\" di Las Vegas.\nHa partecipato sei volte, dal 1994 al 2008, al Campionato degli Stati Uniti.\nRaggiunse il massimo \"rating\" Elo in giugno del 2006, con 2563 punti. Nella lista FIDE di gennaio 2011 ha 2500 punti Elo."}
{"id": "3379605", "revid": "1442080", "url": "https://it.wikipedia.org/wiki?curid=3379605", "title": "Richmond WCT 1978 - Singolare", "text": "Il singolare del torneo di tennis Richmond WCT 1978, facente parte della categoria Grand Prix, ha avuto come vincitore Vitas Gerulaitis che ha battuto in finale John Newcombe 6-3, 6-4."}
{"id": "3379607", "revid": "205250", "url": "https://it.wikipedia.org/wiki?curid=3379607", "title": "Claudio Cavazza", "text": "Fu fondatore e presidente della Sigma-tau, industria farmaceutica a capitale interamente italiano, uno dei pi\u00f9 importanti gruppi del settore in ambito nazionale ed internazionale. Ideatore e promotore di SpoletoScienza, la sezione scientifica del Festival dei Due Mondi di Spoleto, organizzato dalla Fondazione Sigma-Tau, che fin dal suo esordio si \u00e8 affermato come uno dei maggiori appuntamenti dedicati alle questioni scientifiche ed epistemologiche dei nostri tempi.\nDopo la laurea in Chimica farmaceutica, frequent\u00f2 per qualche tempo la cattedra del professor Noris Siliprandi, Ordinario di Biochimica presso l'Universit\u00e0 di Padova, ma scelse presto di dedicarsi all'attivit\u00e0 imprenditoriale. \nIl decollo della sua attivit\u00e0 come imprenditore del settore farmaceutico avvenne a met\u00e0 degli anni sessanta grazie al lancio di Rekord B12, che divent\u00f2 presto uno dei farmaci pi\u00f9 venduti in Italia e non solo. Alle origini di questo successo vi fu la scoperta che la vitamina B12 a dosaggi elevati sviluppa un'azione antiastenica e antidepressiva. \nIl farmaco si caratterizzava anche per una confezione, dalla forma cilindrica e con un design particolarmente innovativo, che venne esposta al Museo di Arte Moderna di New York. \nAltro passaggio fondamentale nella storia del Gruppo Sigma-tau \u00e8 stata la scelta, dovuta alla passione e determinazione di Claudio Cavazza di orientare gran parte delle risorse dedicate alla ricerca scientifica per lo studio delle carnitine, sostanze di origine naturale, endogene e prive di effetti collaterali, che intervengono nei processi che consentono alla cellula di ricavare le proprie fonti energetiche. Dallo studio delle carnitine derivano preparati di provata efficacia atti a correggere difetti metabolici sia congeniti sia secondari a situazioni cliniche diverse. \nNel corso degli anni il Gruppo Sigma-tau ha ampliato la propria presenza nello scenario internazionale con filiali nei principali paesi europei: Francia, Svizzera, Paesi Bassi, Belgio, Portogallo, Germania, Regno Unito e anche India e con due stabilimenti produttivi negli Stati Uniti e Spagna. Il Gruppo Sigma-tau occupa circa 2.500 dipendenti, 400 dei quali ricercatori coinvolti nei pi\u00f9 avanzati settori della ricerca nazionale e mondiale nella quale reinveste il 16% del suo fatturato.\nCariche ricoperte.\nClaudio Cavazza \u00e8 stato Presidente di Farmindustria (Associazione delle Industrie Farmaceutiche Italiane) dal 1986 al 1992. \n\u00c8 stato membro del Comitato di Presidenza di Confindustria per poi essere chiamato a far parte del Comitato Tecnico \u201cEducation\u201d di Confindustria e dello Steering Committee costituito dalla Commissione Sanit\u00e0 di Confindustria. Nel gennaio 2008 \u00e8 stato nominato responsabile del Progetto di Innovazione Industriale \u201cNuove Tecnologie della Vita\u201d nell'ambito del Ministero dello Sviluppo Economico. Era membro del Board di EFPIA (Associazione delle Industrie Farmaceutiche Europee), di cui \u00e8 stato Vice Presidente dal 1992 al 1994. Era inoltre membro del Consiglio di IFPMA (International Federation of Pharmaceutical Manufacturers Association).\nRiconoscimenti.\nNel 1987 \u00e8 stato nominato Cavaliere del Lavoro. Nel 2005 l'Universit\u00e0 di Genova gli ha conferito la Laurea Honoris Causa in Medicina. Ha ricevuto dalla LUSTICO - Libera Universit\u00e0 degli Studi Internazionali la Laurea Honoris Causa in Strategie Internazionali d'Impresa. A riconoscimento del suo impegno negli Stati Uniti in attivit\u00e0 di ricerca e sviluppo nel settore delle malattie rare, la Contea del Maryland ha istituito nel 1995 il premio Claudio Cavazza Science Award. Nel giugno del 2005 gli \u00e8 stato assegnato il premio Pharma-Finance 2005 per le biotecnologie e nel dicembre 2009 gli \u00e8 stato conferito il titolo di Socio Benemerito dell'Associazione Italiana Sindrome X Fragile Onlus per l'impegno dimostrato nei confronti delle persone affette da tale sindrome.\nL'impegno culturale.\nCon Claudio Cavazza nasce nel 1986 la Fondazione Sigma-Tau voluta per introdurre nella progettualit\u00e0 imprenditoriale e nella medicina i concetti di globalit\u00e0 e complessit\u00e0 delle scienze umanistiche, per promuovere il dibattito accademico e culturale e favorire il progresso scientifico. In quest'ottica, sposando con entusiasmo un'idea del direttore editoriale della Casa editrice Laterza, Enrico Mistretta, consent\u00ec il varo di una collana editoriale, le \"Lezioni italiane\", organizzate con la cooperazione della Fondazione, della Laterza e di varie cattedre universitarie italiane. \nFonda nel 1988 la casa editrice Sigma-tau e con essa realizza la rivista scientifica \"Sfera\", un progetto editoriale di 43 fascicoli pubblicati dal 1988 al 1995, che ha ricevuto due premi, il Galileo, in Italia, nel 1989 e il Prix Camer\u00e0 a Parigi, nel 1991.\nClaudio Cavazza nel corso della sua vita, oltre al lavoro e allo sviluppo della Sigma-Tau, ha coltivato altre due grandi passioni: l'arte in tutti i suoi aspetti e il Jazz che lo ha accompagnato come una colonna sonora per tutta la sua esistenza .\nPartecipazione in attivit\u00e0 di interesse pubblico.\nHa fatto parte di numerosi comitati consultivi del Consiglio Nazionale delle Ricerche (CNR):\nInoltre ha partecipato per il Ministero della Ricerca al:\n\u00c8 stato Vice Presidente del Comitato Italiano dell'Aspen Institute Italia, istituto che promuove incontri e ricerche a livello internazionale sulle politiche di sviluppo nelle grandi aree mondiali."}
{"id": "3379608", "revid": "21079", "url": "https://it.wikipedia.org/wiki?curid=3379608", "title": "Moto di traslazione", "text": ""}
{"id": "3379610", "revid": "408977", "url": "https://it.wikipedia.org/wiki?curid=3379610", "title": "Nuendo", "text": ""}
{"id": "3379611", "revid": "1305772", "url": "https://it.wikipedia.org/wiki?curid=3379611", "title": "Har-Us nuur", "text": "Il lago Har-Us nuur (in mongolo: \u0425\u0430\u0440-\u0423\u0441 \u043d\u0443\u0443\u0440) si trova in Mongolia occidentale, nella depressione dei Grandi Laghi, un bacino chiuso situato a nord-est della catena montuosa dell'Altaj e nella parte centro-settentrionale della provincia di Hovd, tra i quattro distretti di Mjangad, D\u00f4rg\u00f4n, \u010candman' e Bujant.\nFa parte di un gruppo di laghi interni che, in tempi preistorici (circa 5000 anni) era un unico grande lago. I cambiamenti climatici intervenuti hanno nel tempo inaridito la regione. Il lago preistorico a poco a poco and\u00f2 dividendosi in pi\u00f9 laghi: a est del Har-Us nuur si trovano il Parco Nazionale dell'Har-Us e i laghi Har nuur e D\u00f4rg\u00f4n nuur."}
