{"id": "3626085", "revid": "125905822", "url": "https://it.wikipedia.org/wiki?curid=3626085", "title": "Civica Scuola di Teatro Paolo Grassi", "text": "La Civica Scuola di Teatro Paolo Grassi \u00e8 un'accademia d'arte drammatica italiana, con sede a Milano e offre, unica in Italia, percorsi di formazione per tutte le principali figure professionali nel campo del teatro e dello spettacolo dal vivo.\nDalla sua fondazione, nel 1951 a opera di Paolo Grassi e Giorgio Strehler, la Civica Scuola di Teatro Paolo Grassi \u00e8 un punto di riferimento formativo per il mondo teatrale italiano ed europeo. \nCollegata nei suoi primi anni di vita al \"Piccolo Teatro\", in seguito gestita dal 1967 dal \"Comune di Milano\" presso la storica sede di Corso Magenta (Palazzo delle Stelline), entra a far parte nel 2000 della Fondazione Scuole Civiche di Milano, di cui costituisce il Dipartimento di Teatro. \nL'attuale sede \u00e8 l'ex Fattoria Vittadini sita in via Salasco, n\u00b04 a Milano\nLa scuola \u00e8 diretta oggi da Tatiana Olear e offre un percorso curriculare fondato su 5 corsi diurni: \nTriennale _ Corso Recitazione (AFAM)\nTriennale_ Corso Regia (AFAM)\nTriennale_ Corso Danza Contemporanea (AFAM)\nTriennale _ Corso Autore Teatrale\nBiennale _ Corso Organizzatore dello spettacolo.\nA questi si affianca una vastissima proposta di Corsi Extra, Serali e Summer School, corsi che si propongono di offrire gli strumenti del teatro al servizio della comunit\u00e0.\nCivica Scuola di Teatro Paolo Grassi, dunque, da 70 anni \u00e8 alta formazione, sviluppo dei talenti e delle carriere, centro di studio permanente, libero e visionario. Il modello \u00e8 quello di un istituto che sia al servizio di tutte le fasi della pedagogia teatrale: dalla cultura generale, all\u2019orientamento, alla formazione di base, alla specializzazione. In particolare l\u2019attenzione progettuale intende rapportarsi, non solo all\u2019importante tradizione teatrale dei principali maestri del \u2018900, ma soprattutto alla realt\u00e0 e a come il teatro possa rapportarsi ad essa.\nDurante il percorso formativo i futuri attori, registi, autori, danzatori-coreografi e organizzatori studiano e lavorano insieme: oltre ad approfondire le materie specifiche del proprio corso, ogni allievo partecipa infatti a seminari e laboratori pratici con compagni di indirizzi diversi. Si sviluppa in questo modo la capacit\u00e0 di lavorare in gruppo, imparando a condividere coi propri colleghi tutte le fasi del percorso creativo: dall'ideazione di un progetto alla sua realizzazione scenica.\nI percorsi di formazione riguardano le differenti fasi della pedagogia teatrale: dalla propedeutica, alla formazione di base, alla formazione avanzata e continua per professionisti. All\u2019attivit\u00e0 formativa si accompagna una vivace progettualit\u00e0 artistica che permette agli allievi di entrare in relazione con la citt\u00e0 e con il pubblico attraverso la presenza dei loro progetti in teatri e festival nazionali ed internazionali.\nTutto ci\u00f2 contribuisce a fare della Civica Scuola di Teatro Paolo Grassi, un punto di riferimento culturale, anche grazie a un corpo insegnante stabile (ma perennemente in contatto con la pratica professionale) e alle personalit\u00e0 di grande rilievo della scena contemporanea che lo hanno negli anni affiancato. Parallelamente ai percorsi didattici curricolari, gli allievi hanno l\u2019opportunit\u00e0 di seguire tirocini presso enti e strutture produttive di riconosciuto valore professionale. Queste esperienze permettono, da un lato un primo approccio con il mondo del lavoro, dall\u2019altro una immediata verifica \u201csul campo\u201d degli strumenti acquisiti.\nLa Scuola rilascia il diploma accademico di primo livello per i corsi Recitazione, Regia e Danza Contemporanea e rimane un importante punto di riferimento per gli allievi diplomati nell\u2019accompagnamento verso le professioni della scena. \nPer qualificare il loro cammino, Civica Scuola di Teatro Paolo Grassi offre una continua opportunit\u00e0 di specializzazione e formazione avanzata attraverso masterclass con grandi maestri, progetti di studio e di ricerca, corsi speciali e possibilit\u00e0 di training di mantenimento per ex allievi e professionisti del settore, tutto ci\u00f2 rientra nel grande contenitore del Progetto Post Diploma ricco ogni anno di nuove e stimolanti proposte formative/lavorative."}
{"id": "3626086", "revid": "1305772", "url": "https://it.wikipedia.org/wiki?curid=3626086", "title": "Guaruj\u00e1 Open 1988 - Doppio", "text": "Il doppio del torneo di tennis Guaruj\u00e1 Open 1988, facente parte della categoria Grand Prix, ha avuto come vincitori Ricardo Acu\u00f1a e Luke Jensen che hanno battuto in finale Javier Frana e Diego P\u00e9rez 6-1, 6-4."}
{"id": "3626087", "revid": "767487", "url": "https://it.wikipedia.org/wiki?curid=3626087", "title": "\u0110or\u0111e \u010cotra", "text": "Carriera.\nClub.\nSegna il primo gol con il l'11 aprile 2009 nella vittoria fuori casa per 0-2 contro l'. Segna il suo ultimo gol il 28 novembre 2010 nella vittoria casalinga per 5-0 contro il in cui mette a segno una doppietta. Gioca la sua ultima partita nel Rad Belgrado il 4 dicembre 2010 nella sconfitta fuori casa per 2-1 contro lo .\nDebutta con il il 20 febbraio 2011 nella vittoria fuori casa per 0-1 contro il , partita di Puchar Polski. Debutta in campionato il 27 febbraio 2011 nel pareggio casalingo a reti bianche contro il ."}
{"id": "3626093", "revid": "282094", "url": "https://it.wikipedia.org/wiki?curid=3626093", "title": "Louis-Eug\u00e8ne Cavaignac", "text": ""}
{"id": "3626097", "revid": "1442080", "url": "https://it.wikipedia.org/wiki?curid=3626097", "title": "Grand Prix de Tennis de Lyon 1988 - Doppio", "text": "Il doppio del torneo di tennis Grand Prix de Tennis de Lyon 1988, facente parte della categoria Grand Prix, ha avuto come vincitori Brad Drewett e Broderick Dyke che hanno battuto in finale Michael Mortensen e Blaine Willenborg 3-6, 6-3, 6-4."}
{"id": "3626104", "revid": "1442080", "url": "https://it.wikipedia.org/wiki?curid=3626104", "title": "ABN AMRO World Tennis Tournament 1988 - Doppio", "text": "Il doppio del torneo di tennis ABN AMRO World Tennis Tournament 1988, facente parte della categoria Grand Prix, ha avuto come vincitori Patrik K\u00fchnen e Tore Meinecke che hanno battuto in finale Magnus Gustafsson e Diego Nargiso 7-6, 7-6."}
{"id": "3626105", "revid": "124463365", "url": "https://it.wikipedia.org/wiki?curid=3626105", "title": "Permalloy", "text": "Il permalloy \u00e8 una lega metallica magnetica a base di ferro e nichel scoperta nel 1914 da Gustav Waldemar Elmen dei Bell Laboratories.\nCostituita da circa 80% di nickel e 20% di ferro, ha elevata permeabilit\u00e0 magnetica, una significativa magnetoresistenza anisotropica, valori di piezomagnetismo prossimi allo zero, ed una bassa coercizione magnetica.\nLa lega Permalloy tipicamente ha permeabilit\u00e0 magnetica relative di circa 100.000, confrontata con migliaia di altre leghe metalliche.\nUtilizzi.\nQuesta lega \u00e8 utilizzata nei trasformatori e nelle testine dei registratori magnetici. Essa, inoltre, trova spazio nell'ambito riguardante i sensori, per la rilevazione e la misura di campi magnetici, di tipo anisotropo-magnetoresistivi (AMR). Caratteristiche del permalloy sono l'alta permeabilit\u00e0 magnetica, la bassa coercitivit\u00e0 prossima allo zero, la magnetostrizione, la anisotropica magnetoresistenza. La magnetostrizione \u00e8 un fattore critico per applicazioni industriali, causa di variazioni notevoli delle propriet\u00e0 magnetiche. La resistivit\u00e0 varia in un range del 5% dipendente dalla forza e dalla direzione del campo magnetico applicato. Permalloy ha struttura cristallina a facce cubiche centrate costante di circa 0,355 nm in concentrazioni di nichel prossime all'80%. Il Permalloy non \u00e8 duttile o lavorabile, cos\u00ec gli utilizzi richiedono forme non complesse, come schermi magnetici.\nStoria.\nPermalloy fu sviluppato agli inizi del XX secolo per compensare l'induttanza dei cavi del telegrafo.\nQuando il primo cavo sottomarino transatlantico fu deposto con successo nel 1866, si cap\u00ec che la lunghezza causava distorsione riducendo la velocit\u00e0 di trasmissione dei segnali elettrici e di conseguenza delle parole trasmesse 10/12 al minuto. La prima spiegazione teorica del motivo di questa distorsione fu fatta da Oliver Heaviside nel 1885. Il danese Carl Emil Krarup scopr\u00ec che avvolgendo un filo metallico, aumentava l'induttanza e facendola diventare una induttanza di carico. Il ferro non aveva abbastanza permeabilit\u00e0 per compensare il cavo. Cos\u00ec fu inventato il Permalloy nel 1914 da Gustav Waldemar Elmen. Pi\u00f9 tardi nel 1923 scopr\u00ec che con un trattamento termico aumentava la permeabilit\u00e0. Questo metodo di schermatura per i cavi nelle telecomunicazioni denominato kraupinizzazione rimase valido fino agli anni '30 del XX secolo."}
{"id": "3626106", "revid": "767487", "url": "https://it.wikipedia.org/wiki?curid=3626106", "title": "Roman Proch\u00e1zka", "text": "Carriera.\nClub.\nInizia la sua carriera in Slovacchia con la maglia dello Spartak Trnava dove disputer\u00e0 6 stagioni andando a segno per ben 9 volte. Nella stagione 2012-2013 passa ai bulgari del Levski Sofia dove giocher\u00e0 21 partite. Dopo una stagione ritorna allo Spartak Trnava dove disputer\u00e0 31 partite segnando 6 goal. L'anno dopo ritorna in Bulgaria sempre al Levski Sofia dove diventer\u00e0 capitano fino ad oggi ha disputato pi\u00f9 di 100 partite segnando 21 goal.\nNazionale.\nConta 3 presenze con la maglia della propria Nazionale."}
{"id": "3626112", "revid": "117291039", "url": "https://it.wikipedia.org/wiki?curid=3626112", "title": "Madusa (monster truck)", "text": "Madusa \u00e8 stato un \"monster truck\" di propriet\u00e0 del Team Bigfoot che ha partecipato agli eventi di \"Monster Jam\" tra il 1999 e il 2017. Il veicolo, dotato di un motore 572 Ford e di una potenza di 1.500 cavalli, era prevalentemente guidato dall'ex wrestler italo-statunitense Debrah Miceli.\nNel 2004 Madusa ha raggiunto il primo posto nelle finali \"freestyle\" di \"Monster Jam\" insieme a El Toro Loco e Maximum Destruction, perdendo per\u00f2 agli spareggi. L'anno successivo ha sconfitto Grave Digger nelle finali di corsa, diventando cos\u00ec la prima donna a vincere il torneo."}
{"id": "3626113", "revid": "647919", "url": "https://it.wikipedia.org/wiki?curid=3626113", "title": "Parco centrale con laghetto", "text": ""}
{"id": "3626114", "revid": "1442080", "url": "https://it.wikipedia.org/wiki?curid=3626114", "title": "Milan Indoor 1988 - Doppio", "text": "Il doppio del torneo di tennis Milan Indoor 1988, facente parte della categoria Grand Prix, ha avuto come vincitori Boris Becker e Eric Jelen che hanno battuto in finale Miloslav Me\u010d\u00ed\u0159 e Tom\u00e1\u0161 \u0160m\u00edd 6-3, 6-3."}
{"id": "3626115", "revid": "729019", "url": "https://it.wikipedia.org/wiki?curid=3626115", "title": "John Gayle", "text": "Biografia.\nNato nella Carolina del Sud, Gayle si laure\u00f2 in legge all'Universit\u00e0 della Carolina del Sud nel 1813; fece poi pratica legale. Nel 1818 spos\u00f2 Sarah Ann Haynsworth, una giovane donna dell'Alabama a cui fu legato fio alla morte di lei (1835); si stabil\u00ec in Alabama dove apr\u00ec uno studio privato. Lo stesso anno 1819-1835 fu membro del primo consiglio legislativo per il territorio dell'Alabama nel biennio 1818-19 svolgendo successivamente la professione di avvocato nel periodo 1819-21. Da allora in poi si successero periodi in cui svolgeva l'attivit\u00e0 in magistratura o in cariche pubbliche intervallate da periodi in cui svolgeva l'attivit\u00e0 privata di avvocato: membro della Camera dei rappresentanti dell'Alabama (in lingua inglese: \"Alabama House of Representatives\"), la Camera bassa dello stato dal 1822-1823, giudice della Corte di stato dell'Alabama (1823-25), attivit\u00e0 privata nella Contea di Greene (1825-1828), giudice della Corte Suprema dell'Alabama (1828-29), nuovamente deputato alla Camera dei rappresentanti dell'Alabama (1829-30), infine governatore dell'Alabama per due mandati (1831-35). Durante il suo primo mandato, in Alabama furono create nove nuove contee, fu completata la prima linea ferroviaria, fu ampliata la banca dello Stato, e lo Stato dell'Alabama acquis\u00ec la prima fabbrica di cotone. Nel 1832 fu firmato il Trattato di Cusseta con il quale i Creek venivano trasferiti in Territorio indiano a ovest del fiume Mississippi. Vi furono episodi di violenza quando gli agenti federali tentarono di rimuovere i coloni bianchi insediati nel Territorio indiano; Gayle si oppose alla rimozione sostenendo che gli interessi dello Stato dell'Alabama avevano la priorit\u00e0 sui negoziati relativi alle terre poste nel suo territorio. Durante questa controversia avvennero le elezioni e Gayle ottenne la rielezione con una vittoria schiacciante.\nDopo la morte della moglie Sarah (1835), Gayle ritorn\u00f2 nuovamente a svolgere attivit\u00e0 privata a Mobile dal 1835 al 1846, dopo di che fu deputato per il Partito Democratico al Congresso degli Stati Uniti d'America (1847-49), giudice di tutte e tre le corti distrettuali dell'Alabama, e infine membro del Senato dell'Alabama ininterrottamente dal 1849 fino alla morte (1859).\nJohn Gayle si spos\u00f2 due volte: con Sarah Ann Haynsworth e con Clarissa Stedman Peck. Ebbe dieci figli, una delle quali, Amelia, fece anch'essa studi giuridici, spos\u00f2 Josiah Gorgas, responsabile della produzione degli armamenti della Confederazione durante la Guerra di secessione americana, e fu la madre William Crawford Gorgas, il generale medico che liber\u00f2 Cuba e la zona del Canale di Panama dalla febbre gialla."}
{"id": "3626121", "revid": "287204", "url": "https://it.wikipedia.org/wiki?curid=3626121", "title": "Liga del F\u00fatbol Profesional Boliviano 1985", "text": "La Liga del F\u00fatbol Profesional Boliviano 1985 \u00e8 stata la 9\u00aa edizione della massima serie calcistica della Bolivia, ed \u00e8 stata vinta dal Bol\u00edvar.\nFormula.\nIl campionato si disputa con il girone unico; le prime otto passando alla seconda fase, da cui quattro squadre si qualificano poi alle semifinali."}
{"id": "3626128", "revid": "4175", "url": "https://it.wikipedia.org/wiki?curid=3626128", "title": "Palazzo ex ristorante ufficiale", "text": ""}
{"id": "3626129", "revid": "767487", "url": "https://it.wikipedia.org/wiki?curid=3626129", "title": "Ulf Riis", "text": "Carriera.\nClub.\nRiis inizi\u00f2 la carriera nel Pors Grenland. Il 30 ottobre 2005 debutt\u00f2 nell'Adeccoligaen con questa squadra, sostituendo Eirik Bertheussen nella sconfitta per 8-1 contro lo Stab\u00e6k. Rimase in squadra fino al 2010, nonostante la retrocessione nella Fair Play Ligaen del campionato 2006.\nIl 3 gennaio 2011 fu reso noto il trasferimento del calciatore all'Odd Grenland. Il 16 maggio dello stesso anno, esord\u00ec nella Tippeligaen: subentr\u00f2 a Simen Brenne nel pareggio per 1-1 contro il Viking. Svincolatosi dall'Odd, torn\u00f2 al Pors Grenland."}
{"id": "3626130", "revid": "1442080", "url": "https://it.wikipedia.org/wiki?curid=3626130", "title": "Lorraine Open 1988 - Doppio", "text": "Il doppio del torneo di tennis Lorraine Open 1988, facente parte della categoria Grand Prix, ha avuto come vincitori Jaroslav Navr\u00e1til e Tom Nijssen che hanno battuto in finale Rill Baxter e Nduka Odizor 6-2, 6-7, 7-6."}
{"id": "3626131", "revid": "715388", "url": "https://it.wikipedia.org/wiki?curid=3626131", "title": "Sydney Jacob", "text": "Carriera.\nNella Coppa Davis 1921 fa parte della prima squadra indiana a vincere un turno, grazie al 4-1 sulla Francia.\nNel 1925 gioca l'ultimo match di Coppa Davis con il 4 a 0 sull'Austria, in totale ha vinto 7 incontri e ne ha persi 4 rappresentando la sua nazione.\nNel 1924 partecipa ai Giochi Olimpici di Parigi e in singolare si ferma ai quarti di finale, sconfitto da Jean Borotra, nel doppio maschile partecipa insieme a Mohammed Sleem ma non riescono a superare il primo turno contro Watty Washburn e Dick Williams. Durante queste olimpiadi \u00e8 stato il tennista pi\u00f9 vecchio a partecipare, all'et\u00e0 di 44 anni e 260 giorni..\nDal 1923 al 1928 partecipa a 5 edizioni di Wimbledon raggiungendo i quarti di finale nel 1925, con questo risultato \u00e8 diventato il primo indiano a raggiungere i quarti di finale nel torneo londinese.\nUn altro importante risultato lo raggiunge agli Internazionali di Francia 1925 dove, nella prima edizione aperta anche ai tennisti non francesi, riesce a raggiungere la semifinale ma viene sconfitto da Ren\u00e9 Lacoste che poi vincer\u00e0 il torneo."}
{"id": "3626134", "revid": "1869172", "url": "https://it.wikipedia.org/wiki?curid=3626134", "title": "L'ultima lezione del professor Griffin", "text": "L'ultima lezione del professor Griffin (\"Killing Mr. Griffin\") \u00e8 un film per la televisione del 1997 diretto da Jack Bender. \u00c8 tratto dall'omonimo libro di Lois Duncan.\nTrama.\nLa storia racconta di una classe del liceo che progetta il rapimento del professore di letteratura latina. Purtroppo le cose non vanno per il meglio."}
{"id": "3626135", "revid": "287204", "url": "https://it.wikipedia.org/wiki?curid=3626135", "title": "Gauliga Baden", "text": "La Gauliga Baden era la principale manifestazione calcistica nello stato, poi diventato \"Gau\", del Baden, fra il 1933 ed il 1945.\nStoria.\nLa lega venne introdotta nel 1933, dopo la presa di potere del nazismo, per sostituire la \"Bezirksliga\" al pi\u00f9 alto livello calcistico di gioco in Germania. Fu creata con dieci societ\u00e0, tutte dal Baden, e sostitu\u00ec la \"Bezirksliga W\u00fcrttemberg-Baden\" e la \"Bezirksliga Rhein-Saar\", fino ad allora le massima divisioni regionali.\nNella prima stagione la lega si disput\u00f2 con dieci squadre, che si sfidarono in un girone all'italiana; la vincente si qualificava per il campionato tedesco, mentre le ultime due venivano retrocesse. Questo sistema rimase in vigore fino al 1939.\nFra le squadre provenienti dalla Gauliga Baden solamente una si mise in mostra a livello nazionale: il SV Waldhof Mannheim, che raggiunse la finale della Tschammerpokal 1939, perdendo per\u00f2 2-0 contro il Norimberga.\nNel 1939-40 la lega venne divisa in quattro gruppi, con un turno finale per stabilire il campione statale, ma gi\u00e0 l'anno seguente si ritorn\u00f2 al sistema precedente.\nPer la stagione 1941-42 la \"Gauliga Baden\" fu divisa in due gironi, nord e sud, ognuno di sei squadre, e con una finale a quattro. Nel 1942-43 si torn\u00f2 ad un unico girone all'italiana da dieci squadre; la stagione dopo vide un ulteriore cambio del format: 19 squadre, divise in tre gruppi con finali a tre.\nL'imminente collasso del nazismo nel 1945 danneggi\u00f2 gravemente tutte le \"Gauliga\" ed il calcio nel W\u00fcrttemberg interruppe la sua attivit\u00e0 nel marzo 1945, lasciando la stagione incompleta. Termin\u00f2 l'era delle Gauliga: lo stato venne occupato dalle forze alleate, e quando riprese l'attivit\u00e0 il vecchio modello di campionato fu sostituito dalla nuova Oberliga S\u00fcd.\nVincitori e piazzati della Gauliga Baden.\nDi seguito vengono riportati il vincitore e il piazzato del campionato:"}
{"id": "3626138", "revid": "300067", "url": "https://it.wikipedia.org/wiki?curid=3626138", "title": "Farmington Hills (Michigan)", "text": ""}
{"id": "3626149", "revid": "1442080", "url": "https://it.wikipedia.org/wiki?curid=3626149", "title": "Coppa della Confederazione CAF 2008", "text": "La Coppa della Confederazione CAF 2008 \u00e8 la 5\u00aa edizione della competizione.\nLa squadra campione in carica \u00e8 lo Club Sportif Sfaxien, vincitrice dell'edizione 2007.\nTurno preliminare.\nL'andata del turno preliminare si \u00e8 disputata dal 15 al 17 febbraio, il ritorno dal 29 febbraio al 2 marzo.\n1 Le squadre rappresentanti di Repubblica Centrafricana, Ciad, Kenya, Ruanda e Sierra Leone sono state squalificate per non aver assolto i loro obblighi finanziari.\nPrimo turno.\nL'andata del primo turno si \u00e8 disputata dal 21 al 23 marzo, il ritorno dal 4 al 6 aprile.\nOttavi di finale - primo turno.\nL'andata del primo turno degli ottavi di finale si \u00e8 disputata dal 25 al 27 aprile, il ritorno dal 9 all'11 maggio.\n1 La partita \u00e8 ripresa il 12 maggio dopo che un nubifragio ha reso impraticabile il campo dopo la fine del primo tempo, quando l'Asante Kotoko conduceva per 1-0.\nOttavi di finale - secondo turno.\nL'andata del secondo turno degli ottavi di finale si \u00e8 disputata dall'11 al 13 luglio, il ritorno dal 25 al 27 luglio. I vincitori del primo turno degli ottavi di finale della Coppa della Confederazione affrontano gli sconfitti degli ottavi di finale della Champions League.\nFinale.\nRitorno.\nLo Club Sportif Sfaxien vince per la regola dei gol fuori casa."}
{"id": "3626150", "revid": "26244", "url": "https://it.wikipedia.org/wiki?curid=3626150", "title": "Compatibilit\u00e0 all'indietro", "text": ""}
{"id": "3626151", "revid": "42879000", "url": "https://it.wikipedia.org/wiki?curid=3626151", "title": "Zio Max", "text": ""}
{"id": "3626152", "revid": "196390", "url": "https://it.wikipedia.org/wiki?curid=3626152", "title": "Killing Mr Griffin", "text": ""}
{"id": "3626153", "revid": "287204", "url": "https://it.wikipedia.org/wiki?curid=3626153", "title": "Parco della T\u00eate d'Or", "text": "Il parc de la T\u00eate d'Or (letteralmente, parco della Testa d'Oro), situato nel sesto arrondissement municipale di Lione, \u00e8 un grande parco urbano francese. Il parco ha un'estensione di 105 ettari, che lo rende il pi\u00f9 grande parco urbano della Francia.\nIl nome deriva da una leggenda secondo la quale, in questo terreno, sarebbe sepolta una testa d'oro.\nRappresenta una meta frequente per chi pratica attivit\u00e0 sportive quali jogging e ciclismo: fra le sue attrezzature sportive vi sono un velodromo, un campo da bocce, un mini-golf. Inoltre \u00e8 dotato di un grande lago su cui \u00e8 possibile andare in barca.\nStoria.\nLa proposta di creare un parco urbano di tali dimensioni venne al sindaco Vaisse nel corso di una riunione del consiglio tenutasi il 22 febbraio 1856. In tale occasione Vaisse disse di come fosse importante dotare \"una campagna a quei cittadini che non l'avessero.\"\nLa costruzione inizi\u00f2 nel 1857 su progetto dei fratelli Buhler e termin\u00f2 dopo cinque anni.\nFlora.\nIl parco ospita 8800 alberi di cui il 36,5% \u00e8 costituito da conifere, 2,5% da specie rare e 61% da latifoglie.\nAree.\nNel parco sono identificabili diverse aree.\nIl giardino botanico.\nL'orto botanico \u00e8 stato trasferito in questo giardino nel 1857 dal quartiere della Croix Rousse. Dal giorno del trasferimento tale giardino \u00e8 stato arricchito di nuovi esemplari sino ad essere il giardino botanico pi\u00f9 grande della Francia con una superficie di 8 ettari.\nIl giardino delle rose.\nAll'interno di un'area dedicata del parco di 40.000 metri, vi sono 30.000 cespugli di rose di 350 variet\u00e0 diverse.\nIl giardino \u00e8 stato inaugurato dalla principessa Grace di Monaco e dal sindaco Louis Pradel nel 1964.\nLo zoo.\n\u00c8 il secondo zoo pi\u00f9 antico del Paese essendo stato fondato nel 1858 ed ha una estensione di otto ettari su cui vivono 800 animali. Tra questi vi sono 270 mammiferi, 80 rettili, 200 uccelli. In tale struttura vengono effettuati studi scientifici in ambito della conservazione."}
{"id": "3626154", "revid": "57342", "url": "https://it.wikipedia.org/wiki?curid=3626154", "title": "Riconoscimenti ottenuti da American Beauty", "text": "Il film \"American Beauty\", uscito nelle sale nel 1999, ottenne un ampio successo di pubblico e di critica, con un incasso di oltre 350 milioni di dollari in tutto il mondo.\nAnnovera tra i suoi maggiori riconoscimenti 5 Oscar vinti su 8 candidature e 3 Golden Globe su 6 nomination.\nCampagna di promozione verso la critica.\nInizialmente la pellicola di Sam Mendes non venne considerata la principale favorita per dominare la stagione di festival cinematografici.\nDiversi film che uscirono sul finire del 1999 riuscirono a strappare il consenso della critica statunitense nelle cosiddette \"liste di fine anno\".\nSebbene la Chicago Film Critics Association e la Broadcast Film Critics Association nominarono \"American Beauty\" \"miglior film dell'anno\", altre associazioni specializzate come il New York Film Critics Circle, la National Society of Film Critics e la Los Angeles Film Critics Association lo citarono tra i migliori, ma consegnarono il massimo riconoscimento a pellicole differenti.\nIl triplice successo in gennaio ai Golden Globe 2000 (miglior film drammatico, miglior regista, migliore sceneggiatura) fu, pertanto, inaspettato, giacch\u00e9 precedentemente erano trapelate notizie su una sconfitta certa del film.\nTra i candidati alla 72\u00aa edizione degli Oscar non emerse alcun favorito in particolare.\nLa DreamWorks, casa di produzione di \"American Beauty\", aveva gi\u00e0 sponsorizzato il proprio lavoro cinque settimane prima che i 5600 membri dell'Academy of Motion Picture Arts and Sciences ricevessero le schede per la votazione.\nTale campagna affianc\u00f2 alla pubblicit\u00e0 tradizionale delle strategie pi\u00f9 mirate.\nGli elettori vennero informati nelle loro zone mediante la promozione in \u00abambienti adeguati e casuali\u00bb, nonostante fosse stato proibito l'avviso selettivo tramite posta elettronica.\nIl candidato al miglior film del 1998 della DreamWorks, \"Salvate il soldato Ryan\", aveva perso il confronto con \"Shakespeare in Love\"; ci\u00f2 spinse i dirigenti a puntare su un approccio completamente differente, assumendo personalit\u00e0 emergenti assieme a tre consulenti esperti, che, dal canto loro, raccomandarono la casa di produzione di \u00abpensare in piccolo\u00bb.\nNancy Willen spinse lo studio a realizzare uno speciale sulla lavorazione della pellicola e a organizzare un botta e risposta con Mendes per la British Academy of Film and Television Arts; Dale Olson sugger\u00ec di far circolare il film, oltre che sulle testate giornalistiche principali, su pubblicazioni gratuite a Beverly Hills, citt\u00e0 di residenza di molti votanti.\nEgli stesso fu responsabile della proiezione di \"American Beauty\" davanti a circa 1000 componenti dell'Actors Fund of America, tra i quali si nascondevano anche membri dell'Academy.\nBruce Feldman, infine, accompagn\u00f2 Mendes al Santa Barbara International Film Festival, durante il quale il regista partecip\u00f2 a una cena privata in onore di Anthony Hopkins, in compagnia di alcuni degli elettori degli Oscar.\nNel febbraio 2000 il film venne candidato a 8 Premi Oscar, mentre i suoi contendenti pi\u00f9 vicini, \"Le regole della casa del sidro\" della Miramax e \"Insider - Dietro la verit\u00e0\" della Spyglass Entertainment, ricevettero 7 nomination per parte.\nIl mese seguente, le principali organizzazioni sindacali cinematografiche (Writers Guild of America, Screen Actors Guild, Producers Guild of America, American Society of Cinematographers, Directors Guild of America) gli assegnarono le maggiori onorificenze.\nFu allora che si inizi\u00f2 a pensare che il film di Mendes avrebbe potuto imporsi in pi\u00f9 categorie alla cerimonia degli Oscar.\nPer far crollare le possibilit\u00e0 residue de \"Le regole della casa del sidro\", la DreamWorks acquist\u00f2 il 38% di spazio pubblicitario in pi\u00f9 rispetto alla Miramax su \"Variety\".\nIl 26 marzo allo Shrine Auditorium di Los Angeles \"American Beauty\" si aggiudic\u00f2 5 statuette: miglior film, miglior regista a Sam Mendes miglior attore a Kevin Spacey, migliore sceneggiatura originale a Alan Ball e migliore fotografia a Conrad L. Hall.\nLa campagna di promozione del film nei confronti della critica, che peraltro contribu\u00ec al conseguimento di sei British Academy Film Awards su 14 nomination, valse alla DreamWorks un riconoscimento dalla Publicists Guild of America."}
{"id": "3626158", "revid": "767487", "url": "https://it.wikipedia.org/wiki?curid=3626158", "title": "Locomotiva FS 183", "text": "Le locomotive gruppo 183 sono state un piccolo gruppo di macchine a vapore con tender di rodiggio \"1 B\" che le Ferrovie dello Stato acquisirono, dopo il 1906, in seguito agli accordi per il riscatto delle linee e dei rotabili della Societ\u00e0 italiana per le strade ferrate meridionali presso la quale erano immatricolate come gruppo SFM 105.\nStoria.\nLe locomotive, in numero complessivo di 11 unit\u00e0, vennero costruite nel 1872 per conto della Societ\u00e0 italiana per le strade ferrate meridionali dalla Sharp, Stewart and Company di Manchester. Le macchine vennero catalogate come SFM 105 e svolsero principalmente servizio viaggiatori. In seguito alla statizzazione, dal 1906 vennero acquisite nel parco delle Ferrovie dello Stato e costituirono il gruppo 183. Al 31 dicembre 1914 ne risultavano immatricolate ancora 7 unit\u00e0. Essendo di poca potenza e di concezione obsoleta vennero radiate alle soglie degli anni venti.\nCaratteristiche tecniche.\nLa locomotiva, concepita essenzialmente per servizio viaggiatori, fu costruita con due ruote grandi accoppiate da 1.920\u00a0mm di diametro e asse anteriore portante secondo una configurazione molto usata nella seconda met\u00e0 del secolo XIX; era a vapore saturo, a 2 cilindri esterni, a semplice espansione.\nLa caldaia che equipaggiava le unit\u00e0 era lunga 5.560\u00a0mm e conteneva un volume d'acqua (misurata a 10\u00a0cm sopra il \"cielo\" del forno) di 2,68\u00a0m\u00b3 e un volume di vapore di 1,16\u00a0m\u00b3; la sua pressione di taratura era di 9\u00a0bar. Il quantitativo orario di vapore asciutto prodotto era di 4.210\u00a0m\u00b3.\nIl forno, delle dimensioni di 1.450 x 1.088\u00a0mm, era alto in media 1.325\u00a0mm sul piano della graticola della superficie di 1,46\u00a0m\u00b2.\nIl numero di tubi bollitori era di 170, di diametro 50/45\u00a0mm con lunghezza tra le piastre estreme, di 2.980\u00a0mm. La superficie di riscaldamento tubiera era di 71,63; la superficie di riscaldamento estesa sulla volta del forno era di 7,6\u00a0m\u00b2 per un totale di superficie di riscaldamento pari a 79,23\u00a0m\u00b2.\nLe prestazioni della macchina permettevano alle unit\u00e0 uno \"sforzo di trazione\" massimo di 3.960\u00a0kg e continuo (alla velocit\u00e0 di 45\u00a0km/h) di 2.160\u00a0kg; le locomotive sviluppavano una forza di \"spunto\" alla partenza, con coefficiente di aderenza 1/7, di 3.330\u00a0kg.\nIl motore delle locomotive 170 era costituito da 2 cilindri esterni del diametro di 432\u00a0mm che facevano una corsa di 560\u00a0mm; il vapore era addotto mediante cassetti piani azionati da un meccanismo della distribuzione sistema Stephenson. La velocit\u00e0 raggiunta era di 70\u00a0km/h e la potenza sviluppabile in continuit\u00e0 di 360\u00a0hp alla velocit\u00e0 di 45\u00a0km/h.\nLe locomotive, che pesavano in assetto di servizio 32,7\u00a0t ed avevano un peso aderente di 23,3\u00a0t, erano dotate solo delle apparecchiature del freno a controvapore mentre avevano il freno a mano agente sulle ruote del tender accoppiato a tre assi della massa totale di 24,5\u00a0t in grado di trasportare una quantit\u00e0 di acqua di 7,5\u00a0m\u00b3 e di carbone di 4\u00a0t."}
{"id": "3626159", "revid": "483744", "url": "https://it.wikipedia.org/wiki?curid=3626159", "title": "Filettino Graziani", "text": ""}
{"id": "3626160", "revid": "363629", "url": "https://it.wikipedia.org/wiki?curid=3626160", "title": "Sea Gallantry Medal", "text": "La Sea Gallantry Medal \u00e8 una decorazione civile inglese coniata per ricompensare quanti avessero salvato una vita in mare.\nStoria.\nIl Merchant Shipping Act del 1854 permise la coniazione di questa medaglia che venne concessa per la prima volta nel 1855. I primi riceventi della medaglia la ottennero per la loro \"umanit\u00e0\", ovvero in occasioni dove vi era un lieve rischio di vita per il salvato, o per galanteria dove vi era un significativo rischio per la vita del salvato\nLa medaglia venne originariamente concessa nell'unica classe di bronzo, mentre dal 1974 venne introdotta la classe d'argento."}
{"id": "3626161", "revid": "144796", "url": "https://it.wikipedia.org/wiki?curid=3626161", "title": "The Board of Trade Medal for Saving Life at Sea", "text": ""}
{"id": "3626162", "revid": "74415", "url": "https://it.wikipedia.org/wiki?curid=3626162", "title": "Locomotiva Gruppo R.301", "text": ""}
{"id": "3626164", "revid": "827882", "url": "https://it.wikipedia.org/wiki?curid=3626164", "title": "Gauliga Ostmark", "text": "La Gauliga Ostmark, rinominata Gauliga Donau-Alpenland nel 1941, era la principale manifestazione calcistica in Austria dopo l'annessione alla Germania avvenuta nel 1938.\nPoco dopo l'occupazione il governo nazista riorganizz\u00f2 le regioni austriache in sette Gau: Carinzia, Niederdonau, Oberdonau, Salzburg, Stiria, Vienna e Tyrol-Vorarlberg. Nel 1941 la regione jugoslava della Dravska Banovina fu annessa a Stiria e Carinzia.\nStoria.\nCome detto, la \"Gauliga Ostmark\" fu introdotta nel 1938, dopo l'annessione alla Germania dell'Austria, che venne rinominata Ostmark, diventando parte del territorio tedesco fino al 1945. Il cambio di denominazione dello stato aveva lo scopo di sradicare qualunque riconoscimento della precedente indipendenza. Con questo scopo anche la squadra dell'FK Austria Wien venne costretta a cambiare nome in SC Ostmark Wien. Questa decisione venne per\u00f2 revocata due mesi dopo e il club rimase uno dei pochi, non solo nel calcio, ad utilizzare il vecchio nome nazionale.\nDiversamente dalla \"Nationalliga\" austriaca, la nuova \"Gauliga\" era sulla carta un campionato dilettantistico.\nLa nuova lega era formata da sei squadre dalla vecchia prima divisione austriaca, tutte con sede a Vienna, e dal campione della \"Wiener Liga\", la seconda divisione viennese. In aggiunta vennero ammessi alla \"Gauliga\" i tre campioni delle leghe regionali di \"Niederdonau\", \"Oberdonau\" e \"Stiria\". Era solamente la seconda volta nella storia del calcio austriaco che la massima divisione nazionale veniva aperta a squadre non viennesi: era accaduto prima di allora solo nel 1937. \nNella prima stagione quindi la lega aveva dieci squadre, che si sfidavano in un girone all'italiana, con partite di andata e ritorno. Il vincitore si qualificava per il campionato nazionale, le ultime tre classificate retrocedevano. Nella stagione 1939\u201340 le squadre vennero ridotte ad otto, con una sola retrocessione.\nNel 1940\u201341 la \"Gauliga Ostmark\" torn\u00f2 a dieci squadre. Dopo l'occupazione tedesca della Jugoslavia nell'aprile 1941, parti di territorio oggi appartenenti alla Slovenia furono aggiunte ai \"Gau\" austriaci. La lega cambi\u00f2 nome in \"Gauliga Donau-Alpenland\", ma comunque nessun club jugoslavo vi prese parte.\nLa lega venne ridotta a nove squadre nel corso della stagione 1941\u201342 season a causa della rinuncia dello Sturm Graz. L'anno dopo giocarono undici squadre, nel 1943\u201344 di nuovo solamente nove. Il collasso del nazismo nel 1945 fece s\u00ec che la stagione 1944-45 non ebbe termine e il campionato venne interrotto senza che fossero giocati tutti gli incontri.\nLe squadre austriache ebbero considerevole successo a livello nazionale, con il Rapid Vienna a vincere il titolo tedesco nel 1941. In aggiunta l'Admira nel 1939 ed il First Vienna nel 1942 persero entrambe la finale con il . Il Rapid sconfisse proprio lo Schalke nel 1941 a Berlino, davanti a 100.000 spettatori, in una finale memorabile: lo Schalke conduceva 3\u20130 dopo 60 minuti ma venne sconfitto 3\u20134.\nIl Rapid Vienna conquist\u00f2 la Coppa di Germania nel 1938, mentre il First Vienna si aggiudic\u00f2 l'ultima edizione sotto il regime nazista, nel 1943.\nVincitori e piazzati della Gauliga Ostmark.\nDi seguito vengono riportati il vincitore e il piazzato del campionato:"}
{"id": "3626167", "revid": "1543377", "url": "https://it.wikipedia.org/wiki?curid=3626167", "title": "Alphons Diepenbrock", "text": "Biografia.\nGiovinezza e attivit\u00e0 da insegnante.\nAlphons Diepenbrock nacque in una famiglia agiata di Amsterdam. La musica lo appassionava sin dall'infanzia, tanto che da solo si ciment\u00f2 a suonare il pianoforte e il violino regalatigli dal nonno paterno. Il padre per\u00f2 non condivise la sua idea di entrare al Conservatorio e lo spinse invece verso gli studi classici, verso i quali era ugualmente portato. Nel 1888 si laure\u00f2 in filologia classica con una tesi su Seneca dal titolo \"L. Annaei Senecae philosophi Cordubensis vita\". Nello stesso anno cominci\u00f2 l'insegnamento presso il ginnasio della cittadina di Den Bosch, ma il desiderio di dedicarsi ad una carriera musicale non era destinato a cessare, e veniva sempre meno quello di fare l'insegnante di lettere.\nIn questo periodo oltre che di lettere classiche e di musica, si occup\u00f2 anche di politica, sociologia, pittura e letteratura, scrivendo saggi e articoli per rinomati giornali olandesi. Non studi\u00f2 mai composizione con alcun maestro, ma si form\u00f2 da autodidatta nel tempo libero dalle lezioni. Nel 1894 ritorn\u00f2 ad Amsterdam, dove nel 1895 si spos\u00f2. Nella capitale lavor\u00f2 come insegnante privato di greco e latino, ma due anni dopo abbandona per sempre l'attivit\u00e0 didattica e si dedicher\u00e0 alla composizione fino alla morte. Fonda un coro e continua a comporre. Acquis\u00ec notoriet\u00e0 dapprima come compositore di brani corali e poi anche per orchestra, venendo pian piano apprezzato sia nella sua nazione che all'estero. Ebbe la possibilit\u00e0 di collaborare con i pi\u00f9 importanti musicisti olandesi dell'epoca, primo fra tutti Willem Mengelberg che diresse diverse sue prime opere in prima assoluta.\nLa celebrit\u00e0.\nNel corso degli anni dieci strinse amicizia con Gustav Mahler il quale diresse sue opere in Germania, venendo ricambiato da Diepenbrock, che esegu\u00ec in prima assoluta olandese diverse sinfonie del maestro tedesco. Dall'inizio del XX secolo, considerato come una delle figure di spicco dei Paesi Bassi, compose la maggior parte delle sue opere, per la maggior parte vocali, traendo il soggetto e il testo dai maggiori poeti e scrittori dell'Ottocento europeo (Goethe, Heine, Holderlin, ma anche Nietzsche e i giovani poeti olandesi dell'epoca).\nNegli ultimi anni di vita, dopo la Prima guerra mondiale, riusc\u00ec a conciliare le sue due grandi passioni, mondo classico e musica, scrivendo un'\"\"Elektra\" da Sofocle e una versione di \"Uccelli\"\" tratta da Aristofane.\nStile.\nIl suo stile fu fortemente influenzato dal post-romanticismo di Wagner e, a partire dal 1910 da Debussy; inoltre, il debito con la musica mahleriana \u00e8 in certi punti veramente forte. La sua formazione musicale autodidatta lo port\u00f2 anche su strade completamente diverse, come ad esempio lo studio degli antichi Giovanni Pierluigi da Palestrina e Jan Pieterszoon Sweelinck.\nFu un autore dalla personalit\u00e0 incerta e insicura, che ritornava molto spesso su brani gi\u00e0 scritti per perfezionare o cancellare le proprie idee."}
{"id": "3626168", "revid": "599013", "url": "https://it.wikipedia.org/wiki?curid=3626168", "title": "Bernd Leno", "text": "Carriera.\nClub.\nStoccarda.\nIl 17 maggio 2011 firma il rinnovo del contratto con lo fino al 30 giugno 2014.\nBayer Leverkusen.\nIl 10 agosto 2011 \u00e8 stato ufficializzato il prestito per 500.000 euro al per 5 mesi, fino al 31 dicembre dello stesso anno. Un mese prima della scadenza del prestito, il 30 novembre, il Bayer Leverkusen ha riscattato il suo cartellino per 7,5 milioni di euro, con un contratto sino al 30 giugno 2017.\nArsenal.\nIl 19 giugno 2018 \u00e8 stato ufficializzato il trasferimento di Bernd Leno all' per 25 milioni di euro.\nNazionale.\nIl 1\u00ba ottobre 2015 riceve la sua prima convocazione in nazionale maggiore per le partite valide per le qualificazioni ad Euro 2016 contro e Georgia. Viene convocato per gli Europei 2016 in Francia.\nStatistiche.\nPresenze e reti nei club.\n\"Statistiche aggiornate all'8 ottobre 2020.\""}
{"id": "3626172", "revid": "767487", "url": "https://it.wikipedia.org/wiki?curid=3626172", "title": "Pride Remix", "text": "PRIDE Remix \u00e8 un singolo degli High and Mighty Color.\nIl disco.\nIl singolo contiene sei nuove versioni del precedente \"PRIDE\", remixate da artisti provenienti da tutte le gamme della musica giapponese. Al momento della sua uscita, il singolo si posizion\u00f2 al 20\u00ba posto della classifica Oricon.\nLista tracce.\nTesti e musiche degli High and Mighty Color."}
{"id": "3626173", "revid": "1310927", "url": "https://it.wikipedia.org/wiki?curid=3626173", "title": "Janusz Gancarczyk", "text": "Biografia.\nHa tre fratelli, Marek Gancarczyk, Waldemar Gancarczyk e Mateusz Gancarczyk che giocano nell'Odra Opole, formazione polacca che ha vinto il campionato della II Liga 2016/2017, terza serie del campionato polacco, accedendo alla I Liga.\nCarriera.\nIn passato ha giocato per il MKS O\u0142awa, il G\u00f3rnik Polkowice e lo \u015al\u0105sk Breslavia.\nA gennaio del 2010 si trasferisce al Polonia Varsavia.\nA luglio del 2011 firma un triennale per lo Zag\u0142\u0119bie Lubin."}
{"id": "3626178", "revid": "767487", "url": "https://it.wikipedia.org/wiki?curid=3626178", "title": "Over (High and Mighty Color)", "text": "OVER \u00e8 il singolo d'esordio degli High and Mighty Color.\nIl disco.\n\u00c8 stato pubblicato il 24 novembre 2004 sotto la loro etichetta indipendente, Spice Records; era conosciuto come il \"singolo fantasma\", perch\u00e9 solo 2.000 copie furono stampate. Il 20 aprile 2005 usc\u00ec in una versione del tutto differente successivamente inserita nell'album \"G\u221eVER\"; si \u00e8 quindi fatto riferimento con \"OVER\" alla seconda versione del singolo (quella contenuta nell'album), mentre la prima versione viene detta \"indies version\". \"OVER\" \u00e8 stata utilizzata nello spettacolo televisivo \"Matthew's Best Hit TV Plus\".\nLa prima versione della title track venne successivamente inserita nella videocompilation \"VIDEO G\u221eVER\", col titolo cambiato in \"OVER (Precious Ver.)\"; la seconda versione venne invece inserita nella compilation \"10 Color Singles\", e una versione live in \"BEEEEEEST\".\nLista tracce.\nPrima edizione (indie version).\nTesti e musiche degli High and Mighty Color.\nSeconda edizione.\nTesti e musiche degli High and Mighty Color."}
{"id": "3626183", "revid": "86599", "url": "https://it.wikipedia.org/wiki?curid=3626183", "title": "Brian Skiff", "text": ""}
{"id": "3626186", "revid": "767487", "url": "https://it.wikipedia.org/wiki?curid=3626186", "title": "L'amore canta", "text": "L'amore canta \u00e8 un film del 1941 diretto da Ferdinando Maria Poggioli.\nTrama.\nAlberto, un giovane direttore di un complesso musicale, che intrattiene gli avventori in un caff\u00e8, incontra un'indossatrice, Vera, di cui si innamora, riamato. Senza conoscere bene la reciproca vita privata, si credono appartenenti a due ricche famiglie, ma nessuno di loro due ha il coraggio di dire la verit\u00e0.\nSolo dopo una svariata serie di contrattempi, i due confessano il loro umile stato convolando alla fine al matrimonio.\nProduzione.\nProdotto da Roberto Dandi per REALCINE in associazione con I.C.I., il film girato alla FERT di Torino con l'organizzazione di Dino De Laurentiis, la sceneggiatura di Pietro Germi, i dialoghi di Salvator Gotta, usc\u00ec nelle sale nel settembre del 1941.\nCritica.\nNella pagine de Il Corriere della Sera del 20 dicembre 1941, \u00ab Film di ordinaria amministrazione, basata su una situazione non nuova con trovate non numerose. Vi manca forse quel movimento estroso e scintillante, che in questo genere di film \u00e8 essenziale: e inoltre non sarebbe male se in bocca ai due protagonisti si fosse messo un dialogo meno andante. Ma nell'insieme si raggiunge il decoro \u00bb"}
{"id": "3626188", "revid": "124123", "url": "https://it.wikipedia.org/wiki?curid=3626188", "title": "Vittorio Rossello", "text": "Professionista tra il 1946 ed il 1957, conta una vittoria di tappa al Tour de Suisse.\nCarriera.\nCorse per la Olmo, la Wilier Triestina, la Legnano, la Viani Cral Imperia, la Allegro, la Taurea, la Fiorelli, la Fr\u00e9jus, la Tigra e la Pedale Acquese. Vinse la Milano-Tortona nel 1946, una tappa al Tour de Suisse nel 1951 e una alla Roma-Napoli-Roma nel 1952. Fu secondo al Giro dell'Appennino nel 1946, alla Milano-Sanremo e al Giro dell'Emilia nel 1948, nella prima tappa del Tour de Suisse 1949 e nella quarta tappa del Tour de Suisse 1952. \u00c8 fratello di Vincenzo Rossello."}
{"id": "3626190", "revid": "767487", "url": "https://it.wikipedia.org/wiki?curid=3626190", "title": "Run Run Run (High and Mighty Color)", "text": "RUN\u2606RUN\u2606RUN \u00e8 il quarto singolo degli High and Mighty Color, il terzo estratto dall'album \"G\u221eVER\". \u00c8 stato pubblicato il 22 giugno 2005.\nDescrizione.\n\u00c8 molto pi\u00f9 pop rispetto ai singoli precedenti, ed \u00e8 stato descritto dalla band nel loro sito ufficiale come \"una canzone per l'estate\". \"RUN\u2606RUN\u2606RUN\" \u00e8 stata utilizzata in uno spot pubblicitario per il Lotte Chewing Gum \"Pure White Citrus\".\nLa title track venne successivamente inserita nella compilation \"10 Color Singles\".\nLista tracce.\nTesti e musiche degli High and Mighty Color."}
{"id": "3626192", "revid": "991694", "url": "https://it.wikipedia.org/wiki?curid=3626192", "title": "NP-completezza", "text": ""}
{"id": "3626195", "revid": "419317", "url": "https://it.wikipedia.org/wiki?curid=3626195", "title": "Lago Fimon", "text": ""}
{"id": "3626197", "revid": "767487", "url": "https://it.wikipedia.org/wiki?curid=3626197", "title": "Days (High and Mighty Color)", "text": "Days \u00e8 un singolo degli High and Mighty Color, quarto ed ultimo estratto dall'album \"G\u221eVER\".\nDescrizione.\nPubblicato il 17 agosto 2005, come il precedente \"RUN\u2606RUN\u2606RUN\" \u00e8 pi\u00f9 orientato verso il pop rispetto ai precedenti singoli, ma si avvicina anche molto ad una ballata.\nSono stati girati due video musicali per \"Days\", uno incentrato sul gruppo nel suo complesso, mentre l'altro si concentra pi\u00f9 su Y\u016bsuke. Il sito ufficiale descrive il brano come \"una chiusura alla fine delle vacanze estive\".\nLa title track venne successivamente inserita nella compilation \"10 Color Singles\".\nTracce.\nTesti e musiche degli High and Mighty Color."}
{"id": "3626207", "revid": "4106", "url": "https://it.wikipedia.org/wiki?curid=3626207", "title": "Baccaille", "text": ""}
{"id": "3626209", "revid": "729019", "url": "https://it.wikipedia.org/wiki?curid=3626209", "title": "Sh\u014dji Nishimura", "text": "Si arruol\u00f2 nella Marina imperiale giapponese nel 1911 e, dopo il primo ciclo di servizio in mare, si specializz\u00f2 presso il Collegio navale di Tokyo in navigazione. Nel corso degli anni venti serv\u00ec come ufficiale di rotta su incrociatori leggeri, unit\u00e0 logistiche e naviglio sottile, nel quale acquis\u00ec gradatamente una solida esperienza; nella seconda met\u00e0 del decennio fu anche istruttore per gli aspiranti ufficiali di rotta e insegn\u00f2 alla Scuola di ingegneria navale, quindi alla fine del 1926 divenne comandante del cacciatorpediniere di seconda classe \"Kiku\". Capitano di fregata nel 1929, continu\u00f2 ad assumere uno dopo l'altro il comando di cacciatorpediniere, tendenza sfociata negli anni trenta con la nomina alla testa di due divisioni di cacciatorpediniere. Alla met\u00e0 degli anni trenta torn\u00f2 al Collegio navale e frequent\u00f2 il Corso avanzato: alla fine del 1937, capitano di vascello riprese il servizio in mare come comandante dell'incrociatore leggero e di altre unit\u00e0 da guerra pesanti, che condusse in pattugliamenti e azioni sottocosta lungo il litorale cinese. Verso la fine del 1940 ebbe la promozione a contrammiraglio e fu posto a capo della 4\u00aa Squadriglia cacciatorpediniere.\nIn contemporanea all'attacco di Pearl Harbor del 7 dicembre 1941 l'Impero giapponese aggred\u00ec le colonie europee e statunitensi nell'Oceano Pacifico. Nishimura port\u00f2 a compimento gli sbarchi di Vigan nelle Filippine e a Balikpapan nel gennaio 1942, perdendo per\u00f2 tre unit\u00e0 da trasporto. Il 27 febbraio, aggregato alla scorta del convoglio orientale per l'occupazione di Giava, partecip\u00f2 alla battaglia del Mare di Giava e a fine marzo fu a capo dell'operazione di conquista dell'Isola di Natale. Rientrato in Giappone, fu schierato con lo squadrone per la battaglia delle Midway (4-6 giugno), alla quale per\u00f2 non partecip\u00f2 attivamente. Dalla met\u00e0 di agosto prese parte alla sfibrante campagna di Guadalcanal in qualit\u00e0 di comandante della 7\u00aa Divisione incrociatori: scort\u00f2 le portaerei della 3\u00aa Flotta nella battaglia delle Salomone Orientali (23-25 agosto) e delle isole Santa Cruz (25-26 ottobre) e bombard\u00f2 anche Henderson Field, con risultati peraltro modesti. Per il resto del 1942 e quasi tutto il 1943 fu pi\u00f9 impegnato in missioni di trasporto truppe, o di protezione a gruppi di cacciatorpediniere intenti a sbarcare truppe, che in combattimenti navali. Nel marzo 1944 cedette il comando della divisione e sino a settembre rimase a Tokyo, lavorando allo stato maggiore generale; fu quindi nominato comandante della 2\u00aa Divisione corazzate, che condusse dai porti nazionali agli ancoraggi della flotta da battaglia vicino a Singapore. Il 18 ottobre 1944, nel quadro dell'operazione \"Sho-G\u014d 1\", form\u00f2 un corpo distaccato dalla 2\u00aa Flotta con la propria divisione e altre unit\u00e0: ebbe il compito di attraversare da sud lo Stretto di Surigao e contribuire alla distruzione della flotta anfibia statunitense dinanzi all'Isola di Leyte.\nAvvistato la mattina del 24 e saputo da un ricognitore della massiccia presenza di corazzate e incrociatori all'entrata nord dello stretto, Nishimura prosegu\u00ec imperterrito la missione e nella notte tra il 24 e il 25 impegn\u00f2 una dura battaglia contro forze nettamente superiori. Mor\u00ec nell'affondamento della sua ammiraglia, la corazzata , crivellata da decine di granate e quattro siluri.\nBiografia.\nInizio della carriera in marina.\nSh\u014dji Nishimura nacque il 30 novembre 1889 nella Prefettura di Akita. In giovane et\u00e0 s'iscrisse all'Accademia navale di Etajima, studi\u00f2 nella 39\u00aa classe e per i suoi meriti fu nominato Cavaliere di II Classe dell'Ordine del Nibbio d'oro. Si diplom\u00f2 il 18 luglio 1911, ventunesimo su 148 allievi, ottenne il brevetto di aspirante guardiamarina e fu imbarcato sull'incrociatore corazzato \"Aso\", di preda bellica russa: su questa unit\u00e0 effettu\u00f2 la crociera d'addestramento all'estero. Rientrato in patria, fu assegnato il 29 marzo 1912 alla celebre nave da battaglia , poi dal 1\u00ba dicembre 1912 torn\u00f2 a bordo dell'incrociatore \"Aso\" con la nomina a guardiamarina. Un anno esatto pi\u00f9 tardi fu trasferito all'incrociatore da battaglia , sul quale rimase quasi dodici mesi e ottenne una seconda promozione a sottotenente di vascello. Dal 1\u00ba dicembre 1914 inizi\u00f2 a seguire i Corsi base presso la Scuola di artiglieria navale e la Scuola siluristi (quest'ultima dal 26 maggio 1915), poi il 13 dicembre fu imbarcato sulla torpediniera \"Yugiri\"; il 20 agosto 1916 pass\u00f2 all'incrociatore corazzato e infine, il 10 ottobre 1917, fu assegnato all'incrociatore da battaglia sul quale concluse questo ciclo di servizio in mare, durante il quale si era messo in luce. Promosso tenente di vascello il 1\u00ba dicembre, intraprese immediatamente il Corso \"B\" presso il Collegio navale di Tokyo, l'istituzione preposta a una formazione completa di capaci ufficiali di stato maggiore. Completati gli studi, si dedic\u00f2 subito (15 aprile 1918) al Corso di specializzazione che concluse in quattro mesi e quindi al Corso di navigazione, che lo tenne impegnato dal 15 agosto al 1\u00ba dicembre: ricevuto il diploma, fu imbarcato sul trasporto \"Seito\" in qualit\u00e0 di ufficiale di rotta. Sempre con tale incarico, pass\u00f2 brevemente il 20 luglio 1919 sul cacciatorpediniere \"Kawakaze\" (ammiraglia di una divisione) e il 1\u00ba settembre sul pari tipo \"Tanikaze\"; tre mesi pi\u00f9 tardi fu nuovamente spostato alla corvetta \"Yamato\", sulla quale serv\u00ec un anno.\nGli anni venti e trenta.\nIl tenente di vascello Nishimura fu riassegnato all'incrociatore leggero il 1\u00ba dicembre 1920: oltre a testare la tenuta in mare dell'unit\u00e0, ne divenne il responsabile dell'allestimento finale, concluso nell'aprile 1921; ricopr\u00ec dunque il posto di ufficiale di rotta sino al 1\u00ba dicembre 1921, quando fu destinato come facente funzione alla vecchia nave da battaglia \"Hizen\", catturata alla Marina zarista dopo la conquista di Port Arthur nel 1905. L'8 aprile 1922 torn\u00f2 negli arsenali nipponici per supervisionare il completamento dell'incrociatore leggero , del quale divenne ufficiale di rotta il 1\u00ba novembre 1922: condusse tale unit\u00e0 nelle prove in mare, nella messa a punto e nei primi mesi di servizio attivo. Il 15 maggio 1923 assunse la stessa mansione a bordo della petroliera \"Sunosaki\" e, dal 20 novembre, dell'incrociatore leggero . Ricevuta la promozione a capitano di corvetta il 1\u00ba dicembre 1924, divenne ufficiale addetto alla navigazione sull'obsoleto incrociatore corazzato declassato a nave addestramento: tenne per poco meno di due anni questo incarico, affiancandolo anche a un periodo come istruttore presso la Scuola di ingegneria navale tra il dicembre 1925 e l'ottobre 1926. Il 1\u00ba novembre di quell'anno ebbe il suo primo comando in mare nel cacciatorpediniere di seconda classe (o di scorta) \"Kiku\", cui seguirono il pari tipo \"Wakatake\" (1\u00ba novembre 1927-10 dicembre 1928), il cacciatorpediniere \"Urakaze\" (10 dicembre 1928-1\u00ba novembre 1929), il cacciatorpediniere \"Mikazuki\". Assieme a quest'ultimo incarico, il 30 novembre, ricevette la nomina a capitano di fregata.\nNishimura continu\u00f2 a perfezionare le proprie competenze in navigazione sui cacciatorpediniere, divenendo comandante dello \"Shirakumo\", appartenente all'innovativa classe Fubuki, il 15 novembre 1930. Dal 2 novembre dell'anno successivo fu posto a capo della 26\u00aa Divisione cacciatorpediniere, ruolo biennale durante il quale tenne anche il comando interinale del cacciatorpediniere di scorta \"Kaki\". Il 15 novembre 1934 fu portato al grado di capitano di vascello e trasferito al comando della 19\u00aa Divisione cacciatorpediniere, formata dallo \"Isonami\", \"Uranami\", e \"Shikinami\". Il 1\u00ba dicembre 1936 lasci\u00f2 il comando del reparto per presentarsi allo stato maggiore generale della marina, il quale il 5 lo destin\u00f2 al Corso avanzato del Collegio navale: completata la sua formazione dopo mesi di studio, il 31 ottobre 1937 torn\u00f2 in mare come comandante dell'incrociatore leggero (in seguito riclassificato pesante) , il quale era stato immesso in servizio il giorno stesso. A bordo di tale unit\u00e0, inquadrata nella 7\u00aa Divisione incrociatori, partecip\u00f2 a pattugliamenti e operazioni di supporto lungo le coste della Repubblica cinese, con la quale era in corso da luglio un sanguinoso conflitto; inoltre, dal 15 novembre al 15 dicembre 1938 ricopr\u00ec anche il comando \"pro tempore\" della nave da battaglia rimodernata , senza per\u00f2 condurla in azioni militari. Il 18 maggio 1939, rientrato in Giappone, gli fu affidato l'incrociatore da battaglia/nave da battaglia veloce \"Haruna\", in quel momento in riserva: la nave torn\u00f2 operativa in novembre e Nishimura, lasciato il contemporaneo e provvisorio comando del gemello , si port\u00f2 da Sasebo a Takao sull'Isola di Formosa, base di periodiche ricognizioni nel Mar Cinese Orientale a partire da aprile.\nLa seconda guerra mondiale.\nLe campagne delle Filippine e delle Indie Olandesi.\nIl 1\u00ba novembre 1940 Nishimura ottenne il comando della 4\u00aa Squadriglia cacciatorpediniere, dipendente dalla 2\u00aa Flotta del viceammiraglio Mineichi K\u014dga, e il 15 fu contestualmente nominato contrammiraglio: in questa posizione egli fu coinvolto nella pianificazione, a livello tattico, della programmata espansione militare nel Sud-est asiatico e nell'Oceano Pacifico concomitante all'attacco di Pearl Harbor. All'inizio del dicembre 1941 la squadriglia era stata temporaneamente posta agli ordini della 3\u00aa Flotta del viceammiraglio Ib\u014d Takahashi e si trovava nella base militare di Mako, nelle isole Pescadores; Nishimura levava le sue insegne sull'incrociatore leggero e nave ammiraglia e disponeva dei cacciatorpediniere \"Murasame\", \"Harusame\", \"Samidare\", \"Yudachi\" (2\u00aa Divisione), \"Asagumo\", \"Minegumo\", \"Natsugumo\" (9\u00aa Divisione), di sei dragamine e nove cacciasommergibili per scortare un gruppo di cinque trasporti sino a Vigan, sulla costa settentrionale di Luzon, ove doveva sbarcare una componente della 14\u00aa Armata ( uomini). Subito prima che il bombardamento di Pearl Harbor avesse luogo, Nishimura salp\u00f2 con tutte le unit\u00e0 e fece rotta per le Filippine: un improvviso monsone e attacchi da parte di superstiti velivoli delle Far East Air Forces statunitensi, per\u00f2, costrinsero a rinviare lo sbarco dal 10 all'11 e le truppe misero infine piede a terra diverse miglia pi\u00f9 a sud di quanto stabilito. L'operazione, per quanto contrastata da piccoli gruppi di caccia e da cinque quadrimotori Boeing B-17 Flying Fortress, si concluse comunque con un pieno successo giapponese. In seguito alla rapida occupazione di gran parte dell'arcipelago, la 3\u00aa Flotta si riorganizz\u00f2 e fece rotta per le Indie orientali olandesi, con il compito di operare nello scacchiere a est del Borneo: Nishimura fu incaricato di conquistare la cittadina di Balikpapan con i suoi preziosi pozzi petroliferi e le sue installazioni. Il 18 gennaio 1942 lasci\u00f2 Tarakan, appena caduta in mani nipponiche, con il \"Naka\", nove cacciatorpediniere e sedici trasporti, arrivando il 23 dinanzi a Balikpapan; nella notte, rischiarata dagli incendi delle infrastrutture sabotate dagli olandesi, fece iniziare lo sbarco delle truppe. Nishimura era per\u00f2 preoccupato: nel pomeriggio due trasporti erano state pesantemente danneggiati dall'incursione di tre B-17, che avevano segnalato la forte presenza giapponese ai vertici dell'ABDACOM a Giava; poi, poco prima di mezzanotte, il sommergibile olandese aveva approfittato dell'oscurit\u00e0 per silurare il trasporto \"Tsuruga Maru\". Subito dopo questo attacco, perci\u00f2, si era portato con la 4\u00aa Squadriglia piuttosto al largo verso est, allo scopo di rastrellare con un ampio pattugliamento il tratto di mare prospiciente Balikpapan e interdire ulteriori attacchi di battelli nemici: nel disporre cos\u00ec i propri cacciatorpediniere non tenne in particolare conto l'eterogenea forza di superficie degli Alleati. Invece tale manovra lasci\u00f2 campo libero ai cacciatorpediniere , , , , che bersagliarono per un'ora i trasporti fermi a riva, facendone esplodere tre prima di ripiegare indisturbati. L'azione suscit\u00f2 critiche a Nishimura, ma i cargo distrutti erano ormai vuoti e quindi la mattina del 24 Balikpapan fu conquistata come previsto; il 16 febbraio fu presa anche Bandjermasin, pi\u00f9 a sud-ovest.\nCompletate le operazioni nel Borneo, Nishimura attese a Balikpapan con il \"Naka\" e i cacciatorpediniere \"Asagumo\", \"Minegumo\", \"Murasame\", \"Harusame\", \"Samidare\", \"Yudachi\" l'arrivo del gruppo orientale per l'invasione di Giava: si trattava di un convoglio di quarantuno trasporti truppe e naviglio ausiliare, salpato il 19 febbraio da Jolo con una met\u00e0 della 16\u00aa Armata. Il 23 la 4\u00aa Squadriglia si pose alla testa del convoglio e tutte le navi lasciarono Balikpapan, venendo avvistate il giorno successivo da un idrovolante a scafo nemico. Il 26 febbraio Nishimura si incontr\u00f2 a sud dell'Isola di Laoet con il resto della scorta al convoglio, vale a dire la 2\u00aa Squadriglia cacciatorpediniere del contrammiraglio Raiz\u014d Tanaka (incrociatore leggero \"Jintsu\", cinque cacciatorpediniere) e la 5\u00aa Divisione incrociatori (\"Nachi\", affiancati da altri quattro cacciatorpediniere). Il contrammiraglio Takeo Takagi, alla testa degli incrociatori, assunse il comando superiore in mare poich\u00e9 pi\u00f9 anziano in grado. Il pomeriggio del 27 febbraio il gruppo orientale s'imbatt\u00e9 nella flotta ABDA, forte di due incrociatori pesanti (, ), tre leggeri (, , ) e una decina di cacciatorpediniere: all'inizio della battaglia del Mare di Giava, Nishimura ebbe ordine di accompagnare a ovest, lontano dallo scontro, i vulnerabili trasporti. Lasciate le navi alla protezione di unit\u00e0 ausiliarie, Nishimura torn\u00f2 indietro e partecip\u00f2 attivamente alla battaglia, ma senza mettersi in particolare rilievo: in generale, lo scambio di cannonate e salve di siluri fu assai impreciso da entrambe le parti e solo dopo due ore un siluro nipponico (appartenente a uno sciame di circa cento ordigni lanciati dai contrammiragli Nishimura e Tanaka) centr\u00f2 il cacciatorpediniere olandese . A partire dalle 19:15 il tiro alleato si concentr\u00f2 sulle unit\u00e0 di Nishimura, in testa alla squadra giapponese, e danneggi\u00f2 piuttosto gravemente lo \"Asagumo\", che dovette sganciarsi; poco dopo il contrammiraglio Takagi ordin\u00f2 un momentaneo ripiegamento mentre scendeva il tramonto. A sera inoltrata Nishimura, su richiesta del suo superiore, lanci\u00f2 un idrovolante dal \"Naka\" per rintracciare la squadra ABDA, ma il velivolo effettu\u00f2 una ricerca infruttuosa e fu ripreso a bordo poco dopo mezzanotte. Intanto lo \"Haguro\" e il \"Nachi\", che erano stati per caso ritrovati dalla formazione ABDA, avevano concluso il lungo confronto affondando il \"De Ruyter\" e il \"Java\".\nMidway e Guadalcanal.\nIn seguito alla vittoriosa conclusione della campagna delle Indie orientali olandesi, Nishimura raggrupp\u00f2 la 4\u00aa Squadriglia nel Golfo di Banten e, il 18 marzo, fu raggiunto dall'ordine del Gran Quartier Generale imperiale di procedere all'occupazione della piccola Isola di Natale, assumendo il comando superiore delle forze riunite per l'operazione: a Banten confluirono gli incrociatori leggeri , , i cacciatorpediniere \"Satsuki\", \"Nagatsuki\", \"Minazuki\", \"Fumizuki\", una petroliera e due trasporti con a bordo circa 850 uomini; Nishimura riorganizz\u00f2 inoltre lo squadrone su quattro cacciatorpediniere (\"Minegumo\", \"Natsugumo\", \"Amatsukaze\", \"Hatsukaze\") dopo che molte unit\u00e0 originarie erano state richiamate altrove. Il 29 salp\u00f2 a bordo del \"Naka\", la traversata fu tranquilla e alle 09:45 inizi\u00f2 lo sbarco incontrastato, visto che la piccola guarnigione si era subito arresa. Il pomeriggio del giorno seguente, per\u00f2, il sommergibile colp\u00ec con un siluro il \"Naka\", provocando danni piuttosto gravi. Nishimura rimase illeso e trasbord\u00f2 su una delle altre navi da guerra mentre l'unit\u00e0 veniva presa a rimorchio e riportata a Giava. Tornato in patria nel corso di aprile, iss\u00f2 le sue insegne sull'incrociatore leggero , con il quale si riun\u00ec alla 2\u00aa Flotta in vista della vasta sortita prevista dall'ammiraglio Isoroku Yamamoto per occupare l'atollo di Midway e infliggere una pesante sconfitta alla United States Navy; per l'occasione, Nishimura reintegr\u00f2 la 2\u00aa Divisione e la 9\u00aa Divisione quasi al completo (\"Minegumo\", \"Natsugumo\", \"Asagumo\") e poi segu\u00ec la flotta sino a Saipan, da cui salp\u00f2 il 29 maggio. Egli, comunque, non ebbe parte alcuna nel decisivo scontro aeronavale che vide la disfatta della 1\u00aa Flotta aerea del viceammiraglio Ch\u016bichi Nagumo. Dopo una tappa alla rada di Truk, Nishimura segu\u00ec il resto della flotta in patria e il 25 giugno 1942 fu riassegnato al comando della 7\u00aa Divisione incrociatori (\"Kumano\", \"Suzuya\") che, il 14 luglio, fu posta alle dipendenze della 3\u00aa Flotta, riunente le portaerei di squadra superstiti.\nIl 17 luglio Nishimura fu inviato a Mergui in Birmania con ordine di condurre azioni di scorreria nell'Oceano Indiano, ma l'inatteso sbarco statunitense a Guadalcanal il 7 agosto fece s\u00ec che fosse precipitosamente richiamato. Egli si port\u00f2 dunque a est con la 7\u00aa Divisione e nella seconda met\u00e0 del mese raggiunse in alto mare il resto della 3\u00aa Flotta, schierata con la 2\u00aa per difendere un convoglio diretto all'isola e controbattere la reazione statunitense: aggreg\u00f2 temporaneamente l'incrociatore pesante e con l'11\u00aa Divisione corazzate del contrammiraglio Hiroaki Abe form\u00f2 un gruppo d'avanguardia a difesa delle portaerei \"Shokaku\" e \"Zuikaku\". Nel corso della battaglia delle Salomone Orientali, comunque, non rivest\u00ec alcun particolare ruolo, limitandosi a fornire con i suoi incrociatori sbarramenti contraerei. Nel corso della campagna Nishimura rimase di stanza a Truk: in settembre partecip\u00f2 a un prolungato pattugliamento in forze a nord delle isole Salomone, sfuggendo di misura al bombardamento effettuato da una decina di B-17; verso la met\u00e0 di ottobre torn\u00f2 in mare con le portaerei e fu presente alla battaglia delle isole Santa Cruz del 25-26, occupando nuovamente la posizione d'avanguardia con la 7\u00aa Divisione assieme all'11\u00aa Divisione corazzate, l'8\u00aa Divisione incrociatori (, \"Chikuma\") e parte della 10\u00aa Squadriglia cacciatorpediniere. Come avvenuto ad agosto, Nishimura gioc\u00f2 una parte irrilevante nello scontro. All'inizio di novembre la 3\u00aa Flotta fu in parte mobilitata e rimase a nord di Guadalcanal in appoggio all'azione della 2\u00aa Flotta che, inviata a bombardare nella notte del 12-13 novembre Henderson Field, fu respinta nel corso di una drammatica battaglia, costata anche le perdita della corazzata . La mattina del 13 Nishimura, a bordo del \"Suzuya\", fu distaccato assieme all'incrociatore pesante , a quello leggero , quattro cacciatorpediniere e incaricato di cannoneggiare l'aeroporto; scortato da una parte dell'8\u00aa Flotta di Rabaul, giunse attorno a mezzanotte dinanzi all'Isola di Savo, quindi prese una rotta parallela alla costa di Guadalcanal e dalle 01:30 del 14 inizi\u00f2 a bersagliare la testa di ponte statunitense. Un attacco improvviso di due motosiluranti, rimasto senza esito, impression\u00f2 comunque Nishimura che alle 02:05, dopo aver sparato quasi granate da 203\u00a0mm, ordin\u00f2 di interrompere il tiro: circa cinquanta velivoli erano stati distrutti o danneggiati, ma le piste rimasero sostanzialmente intatte. Si riun\u00ec all'altra formazione in attesa al largo e nel pomeriggio, nonostante alcune incursioni della Cactus Air Force ancora operativa, rientr\u00f2 alle isole Shortland senza danni al \"Suzuya\". Dopo quest'operazione Nishimura non partecip\u00f2 pi\u00f9 alla campagna, poich\u00e9 la componente aeronavale della 3\u00aa Flotta, provata da perdite di equipaggi, era stata ritirata nelle acque giapponesi, e rimase perci\u00f2 con la 7\u00aa Divisione tra Rabaul e Kavieng.\n1943-1944 e la morte in battaglia.\nNishimura rientr\u00f2 in patria in un momento imprecisato tra il febbraio e l'aprile 1943 per le necessarie revisioni e potenziamenti al \"Kumano\" e al \"Suzuya\". Nella tarda primavera condusse la divisione a Yokosuka per partecipare a una sortita in forze nelle isole Aleutine e ingaggiare battaglia contro le forze navali statunitensi assiepate attorno l'isola di Attu; annullata la missione a causa della distruzione della guarnigione, complet\u00f2 in giugno un trasferimento di truppe da Kure a Rabaul. Il 18 luglio salp\u00f2 dalla base per coprire a distanza un gruppo di cacciatorpediniere, impegnato a recare rifornimenti a Kolombangara, e la sua ammiraglia, il \"Kumano\", rimase danneggiata in un attacco aereo statunitense: Nishimura non fu ferito ma dovette trasbordare sul \"Suzuya\" mentre l'altro incrociatore rimaneva fuori servizio per tre mesi. Gettate le \u00e0ncore a Truk, Nishimura ebbe ordine a fine ottobre di portarsi a Rabaul con il \"Suzuya\" e, con altri incrociatori, rinforzare l'8\u00aa Flotta allo scopo di schiacciare la testa di ponte e le forze navali statunitensi che avevano attaccato Bougainville. Il 1\u00ba novembre ricevette la nomina a viceammiraglio, due giorni dopo salp\u00f2 inquadrato nella squadra e all'alba del 5 giunse a Rabaul, che poco dopo le 11:00 fu oggetto di una pesante incursione lanciata da due portaerei americane: Nishimura sopravvisse illeso e, con il \"Suzuya\" intatto e il \"Mogami\" severamente colpito, fece rotta per Truk; qui si riun\u00ec al \"Kumano\", che torn\u00f2 a essere sua ammiraglia, e a fine mese partecip\u00f2 a una puntata offensiva che, nelle intenzioni, doveva colpire la Quinta Flotta statunitense impegnata nelle operazioni di conquista delle isole Gilbert. Di nuovo la risposta nipponica arriv\u00f2 troppo tardi e il 5 dicembre Nishimura entrava nella rada di Truk. Per il resto del mese, eccettuata una missione di trasporto a Kavieng, and\u00f2 incontro a una ridotta attivit\u00e0 e il 1\u00ba gennaio 1944 inglob\u00f2 nella 7\u00aa Divisione gli incrociatori \"Tone\" e \"Chikuma\". In febbraio l'ammiraglio Mineichi K\u014dga, comandante della Flotta Combinata, sgomber\u00f2 Truk e ridispose le forze da battaglia alle isole Lingga, a sud di Singapore e adiacenti alle fonti di carburante. Nishimura condusse la 7\u00aa Divisione al nuovo ancoraggio e l\u00ec, il 20 marzo, cedette il comando al contrammiraglio Kazutaka Shiraishi.\nRientr\u00f2 dunque in Giappone e dal 25 marzo lavor\u00f2 presso lo stato maggiore generale a Tokyo, rimanendo al margine del conflitto. Il 10 settembre 1944 fu informato dell'avvenuta nomina alla testa della 2\u00aa Divisione corazzate (, ), appena riassegnata alla 2\u00aa Flotta del viceammiraglio Takeo Kurita. Dopo aver sistemato a bordo dell'ammiraglia \"Yamashiro\" e della \"Fuso\" circa soldati e svariati pezzi d'artiglieria, Nishimura salp\u00f2 da Kure il 23 con la scorta di quattro cacciatorpediniere; la traversata fu scandita da qualche incontro con sommergibili statunitensi, i cui attacchi furono infruttuosi, e il 29 Nishimura arriv\u00f2 come da programma all'isola Labuan: scaric\u00f2 uomini e armi e in serata si ferm\u00f2 a Brunei. Infine il 4 ottobre, dopo una tappa a Singapore, giunse alle Lingga dove gi\u00e0 si trovava il grosso della 2\u00aa Flotta. Proprio in quei giorni Nishimura fu raggiunto dalla dolorosa notizia della morte del suo unico figlio, rimasto ucciso nell'incidente occorso all'idrovolante sul quale si trovava. La perdita lo lasci\u00f2 profondamente scosso.\nIl 18 ottobre la 1\u00aa Flotta mobile, nuovo comando superiore in mare che riuniva la 2\u00aa e la 3\u00aa Flotta sotto il viceammiraglio Jisabur\u014d Ozawa, ebbe ordine dall'ammiraglio Soemu Toyoda di eseguire il piano Sh\u014d-G\u014d 1, la risposta navale all'invasione statunitense dell'isola di Leyte e quindi alla minaccia gravante sulle Filippine. Secondo questo piano, il gruppo di portaerei al diretto comando di Ozawa, scendendo dalle acque metropolitane, doveva attirare lontano da Leyte la potente Terza Flotta del viceammiraglio William Halsey, lasciando cos\u00ec liberi il Mare di Sibuyan e lo Stretto di San Bernardino per il transito della 2\u00aa Flotta, la quale sarebbe calata da nord sulle spiagge dell'isola. Al contempo una formazione distaccata (\"Forza \"C\" o \"Forza meridionale\") doveva imboccare da sud lo Stretto di Surigao e chiudere cos\u00ec in una morsa la flotta da sbarco americana nel Golfo di Leyte: questa squadra fu affidata a Nishimura, che oltre alle corazzate \"Yamashiro\" e \"Fuso\" ebbe l'incrociatore pesante e i cacciatorpediniere \"Asagumo\", \"Michishio\", \"Yamagumo\", \"Shigure\". La complessa controffensiva era stata elaborata nella tarda estate dall'ammiraglio Toyoda, ma all'ultimo momento fu aggregata anche la 5\u00aa Flotta del viceammiraglio Kiyohide Shima, che a met\u00e0 ottobre si trovava nelle acque di Formosa; egli ebbe ordine di unirsi a Nishimura allo scopo di rendere pi\u00f9 incisiva la sua azione. La decisione pose per\u00f2 problemi insolubili di coordinamento, poich\u00e9 Nishimura salp\u00f2 la sera del 18 ottobre alla volta di Brunei con il resto della 2\u00aa Flotta, prendendo poi la mattina del 22 una rotta meridionale per passare il Mar di Bohol; Shima invece, informato nel dettaglio solo il pomeriggio del 21, lasci\u00f2 rapidamente la base di Mako per la baia di Coron (Palawan), tappa di rifornimento prima di impegnare battaglia. Inoltre tra i due ufficiali era viva una profonda rivalit\u00e0, dovuta a differenze di grado, et\u00e0 e vedute: dunque nessuno dei due mise in atto apprezzabili tentativi di cercare una soluzione. Pare anzi che Nishimura abbia ignorato coscientemente le direttive del piano pur di non dover combattere sotto il comando del disistimato collega ufficiale.\nLa navigazione della squadra di Nishimura fu inizialmente tranquilla ed egli non fu localizzato. All'alba del 24 entr\u00f2 nel Mar di Bohol e fece lanciare un idrovolante dal \"Mogami\", che localizz\u00f2 alle 06:50 una parte della Settima Flotta statunitense, deputata a proteggere gli sbarchi e fornire appoggio tattico alle truppe. Alle 09:15 circa un aereo della portaerei scov\u00f2 a sua volta i giapponesi e, poco dopo, circa venti apparecchi attaccarono le unit\u00e0 di Nishimura, danneggiando superficialmente la \"Fus\u014d\" e lo \"Shigure\". Il viceammiraglio, nonostante fosse stato scoperto, mantenne rotta e velocit\u00e0 e non inform\u00f2 Shima dei risultati della ricognizione, dando prova di assoluta mancanza di immaginazione tattica e di cooperazione. L'avvistamento di unit\u00e0 giapponesi consigli\u00f2 al comandante della Settima Flotta, viceammiraglio Thomas Kinkaid, di concentrare all'imbocco settentrionale dello Stretto di Surigao la squadra di supporto del contrammiraglio Jesse Oldendorf, forte di sei vecchie corazzate, otto incrociatori tra pesanti e leggeri, ventuno cacciatorpediniere e trentanove motosiluranti, dislocate all'entrata sud per fungere da sentinelle avanzate. Nelle ultime ore del 24 Nishimura inizi\u00f2 a percorrere il braccio di mare, mandando avanti il \"Mogami\" con tre cacciatorpediniere e mantenendosi pi\u00f9 indietro con le corazzate e il quarto cacciatorpediniere; respinse le motosiluranti nemiche senza danni e quindi riorganizz\u00f2 la linea di battaglia, che presentava i cacciatorpediniere in testa, l'ammiraglia \"Yamashiro\", la gemella \"Fuso\" e infine il \"Mogami\". Alle 02:45 del 25 ottobre le navi nipponiche furono individuate dai radar di una divisione di cacciatorpediniere statunitensi, che stava discendendo lo stretto per condurre un attacco preliminare. Alle 02:56 lo \"Shigure\" segnal\u00f2 la presenza di probabili unit\u00e0 nemiche a prua e Nishimura ordin\u00f2 di accendere un proiettore della \"Yamashiro\", ma non rilev\u00f2 nulla. Alle 03:01 gli americani invertirono la rotta e lanciarono numerosi siluri, Nishimura vide infine i bersagli e ordin\u00f2 il fuoco e un'accostata di 90\u00b0 a dritta; la manovra pose per\u00f2 la sua squadra completamente sulla traiettoria degli ordigni. La \"Yamashiro\" incass\u00f2 un siluro alle 03:20 circa sulla sinistra a poppavia, lo \"Yamagumo\" salt\u00f2 in aria, lo \"Asagumo\" e il \"Michishio\" furono colpiti gravemente, ma nonostante questo duro attacco Nishimura riprese la rotta a nord, sebbene ormai la formazione fosse del tutto disarticolata. Alle 03:30 Nishimura invi\u00f2 un conciso messaggio radio al viceammiraglio Kurita circa il combattimento, alle 03:40 l'ammiraglia fu centrata da un secondo siluro, ma mantenne invariata la velocit\u00e0 e Nishimura (seguito dal \"Mogami\") vir\u00f2 verso lo schieramento di corazzate e incrociatori statunitensi, che dalle 03:50 alle 04:10 circa bersagliarono con centinaia di proietti le due navi. La \"Yamashiro\" fu incendiata e perse due torri, ma continu\u00f2 a sparare con tutti i pezzi rimastele mentre descriveva un arco verso ovest. I danni accumulati, per\u00f2, convinsero Nishimura a tornare indietro quando il tiro nemico si interruppe ed egli diresse per sud-ovest; improvvisamente, per\u00f2, due siluri esplosero in rapida successione e devastarono le sale macchine. Nishimura rimase ferito e non volle abbandonare la plancia mentre la corazzata si fermava e iniziava a capovolgersi rapidamente, scomparendo alle 04:19. Egli mor\u00ec nell'affondamento con circa membri dell'equipaggio.\nSullo scorcio del 1944 Sh\u014dji Nishimura fu decorato postumo con il Distintivo per caduto in combattimento e il suo nome fu inscritto nel Libro delle Anime, conservato nel santuario Yasukuni.\nOnorificenze.\nDati tratti da: e"}
{"id": "3626210", "revid": "767487", "url": "https://it.wikipedia.org/wiki?curid=3626210", "title": "Laure", "text": "Laure \u00e8 un film del 1976, diretto da Louis-Jacques Rollet-Andriane e da Roberto D'Ettorre Piazzoli. Rollet-Andriane ricav\u00f2 dal suo soggetto il coevo romanzo omonimo che firm\u00f2 con il nome della moglie tailandese Emmanuelle Arsan, presente nel film in veste d'attrice.\nTrama.\nFiglia del pastore Olsen, Laure \u00e8 una bella e disinibita diciassettenne, che vive a Manila. Un giorno conosce per caso il cinereporter/documentarista inglese Nicholas e decide di partecipare con lui a una spedizione presso il mitico popolo dei Mara, delle cui usanze sessuali sono venuti a conoscenza grazie al prof. Morgan. Prima d'iniziare l'esotica avventura, Laure e Nicholas si sposano, giacch\u00e9 hanno scoperto di condividere gli stessi principi, la convinzione che amare significhi godere della libert\u00e0 del partner.\nLaure, pur concedendosi qualsivoglia esperienza erotica, resta un essere puro e per questo davvero libero. Guidati dall'indigeno Arawa, insieme al prof. Morgan e alla sua amica Myrte, si recano nella terra dei Mara, l'isola di Emmelle. Nathalie, la moglie del professore che \u00e8 solita dividersi sessualmente tra il marito e Myrte, resta invece a Manila. Laure si rende per\u00f2 conto d'essere circondata da individui meschini, schiavi del denaro o dello status.\nPersino Nicholas, che le era parso in un primo tempo l'uomo ideale, la delude. Alla fine Laure, rimasta sola, viene condotta da una ragazzina sino agli indigeni che, dopo una notte orgiastica, l'abbandonano sotto i raggi del sole che sorge.\nProduzione.\nL'idea di partenza per il film la racconta il produttore Ovidio G. Assonitis: \u00abEro a cena col presidente della Fox e parlavamo del pi\u00f9 e del meno, quando, a un certo punto, gli sono arrivati dei fascicoli: la sua segretaria gli port\u00f2 questi fascicoli con gli incassi dei film e lui, dandogli un'occhiata mentre mangiavamo, mi disse \u201cEcco, questi sono i film che avremmo dovuto avere qui alla Fox!\u201d alludendo a \"Emmanuelle\" (1974), che aveva incassato un sacco di soldi in giro per il mondo. Io gli dissi \u201cSenti, io conosco il vero autore dei libri di \"Emmanuelle\", quello che va sotto lo pseudonimo di \"Emmanuelle Arsan\". Se vuoi, lo convoco e facciamo un film, magari un film scritto da Emmanuelle Arsan subito dopo Emmanuelle\u201d. Lui \u00e8 saltato sulla sua sedia: \u201cFantastico! Dobbiamo assolutamente farlo! Lo voglio assolutamente!\u201d Non esisteva ancora n\u00e9 sceneggiatura n\u00e9 niente. Contattai subito Louis-Jacques e gli proposi di fare il film, non solo come sceneggiatura ma anche come regia\u00bb [...] Emmanuelle Arsan \u00e8 una donna thailandese dietro la quale si \u00e8 sempre nascosto il vero autore, che era il marito e si chiamava Louis-Jacques Rollet-Andriane. Siccome era un ambasciatore e un alto funzionario dell'Unesco [...] non poteva firmare materiale erotico.\nDunque la \u201cmisteriosa\u201d regia di questo film va attribuita a Louis-Jacques Rollet-Andriane in tandem con il direttore della fotografia Roberto D'Ettorre Piazzoli (quest'ultimo supportato dall'aiuto regista Peter Sheperd). A fine lavorazione per\u00f2, Rollet-Andriane non fu soddisfatto del risultato e disconobbe il film, ma per Assonitis non vi fu alcun problema per sostituire il suo nome con la dicitura \u201cAnonimo\u201d. Quanto ad Assonitis stesso, egli non diresse il film (\u00abnon sono mai andato nelle Filippine mentre lo giravano\u00bb): collabor\u00f2 soltanto alla sceneggiatura.\nUn'altra idea che, almeno sulla carta, sembrava intrigante, era quella di farlo interpretare nientemeno che a Linda Lovelace, la protagonista del famoso porno \"La vera gola profonda\" (1972). Ma la Lovelace aveva seri problemi personali all'epoca e, anche se accett\u00f2 e gir\u00f2 una sequenza (di cui \u00e8 rimasta nel film terminato una sua estemporanea apparizione in una scena di un party), il suo ruolo di protagonista venne inizialmente cambiato con uno minore ed infine la Lovelace fu sostituita con un'altra attrice (Michele Stark, una bionda d'origini est-europee che rivedremo in seguito in \"Salon Kitty\", \"Eva nera\", \"Charleston\" e \"Bachelor Party - Addio al celibato\"). Altri protagonisti furono la moglie del regista, Emmanuelle Arsan, nel ruolo di Myrte; l'attore di teatro Orso Maria Guerrini; e Al Cliver (che in realt\u00e0 era italianissimo e si chiamava Pierluigi Conti), il quale piacque al regista fra i molti che si erano presentati per la parte. Ma il vero punto di forza del film \u00e8 l'attrice francese Annie Belle (vero nome: Annie Brilland). Annie aveva gi\u00e0 recitato in alcune pellicole (come \"Schiave del piacere\" e \"L\u00e8vres de Sang\", dirette dal \u00abregista delle sexy-vampire\u00bb, Jean Rollin), ma con \"Laure\" (e con \"La fine dell'innocenza\") raggiunse una notoriet\u00e0 straordinaria e in seguito recit\u00f2 in altre pellicole oggi considerate cult-movie, quali \"Rosso sangue\" o \"La casa sperduta nel parco\". Ricorda Assonitis: \u00abme la port\u00f2 un produttore-agente inglese, Harry Alan Towers, che aveva per le mani questa \u201ccosetta\u201d molto interessante, tutta pelata, diciottenne, molto carina, molto vispa. Non male nemmeno come attrice\u00bb . Annie, come del resto Al Cliver, aveva appena terminato le riprese de \"La fine dell'innocenza\" di Massimo Dallamano ma, nonostante che in seguito i due attori avranno una relazione che durer\u00e0 ben due anni, inizialmente Cliver non sembrava sopportare troppo la giovane francese. Addirittura l'uomo s'impunt\u00f2, sostenendo che non voleva pi\u00f9 fare il film perch\u00e9, disse \u00ab[\u2026] non mi andava di ritrovarmi ancora 'sta francesina viziata tra i piedi [\u2026]; invece, mi convinsero e cos\u00ec Annie ed io passammo tre mesi nelle Filippine insieme... e poi siamo rimasti altri due anni insieme!\u00bb \n\"Laure\" fu girato nell'estate del 1975 nelle Filippine, quindi nella stagione delle piogge, una circostanza che cre\u00f2 non pochi problemi. Oltre alle riprese a Manila, alcune sequenze furono filmate in luoghi infestati dai ribelli, tanto che il governo filippino assegn\u00f2 una vera e propria scorta dell'esercito locale alla troupe, per motivi di sicurezza .\nColonna sonora.\nLa colonna sonora del film \u00e8 opera del maestro Franco Micalizzi. Le voci dei cori sono delle Baba Yaga, composto da Isabella Sodani, Rita Mariano e Patrizia Neri, mentre le percussioni sono di Tony Esposito. Emmanuelle Arsan canta il brano \"Laure\". Il brano \"Crescendo\" \u00e8 una tipica \"orgasmo song\" del periodo, sostenuta unicamente dalle percussioni di Tony Esposito e dalla voce di una delle tre Baba Yaga, che simula un amplesso attraverso un crescendo di sospiri.\nLa colonna sonora \u00e8 stata pubblicata nel 1976 nell'album \"Laure (Colonna sonora originale del film)\" in formato LP dall'etichetta discografica RCA Original Cast, ristampato solamente nel 2009 in un CD contenente tracce precedentemente inedite dall'etichetta Digitmovies e nel 2015 ne \u00e8 stato ristampato l'LP dall'etichetta discografica GDM.\nPrecedenemente all'album, nel 1975, \u00e8 stato pubblicato un singolo contenente i due brani \"Laure\" ed \"Emmelle\", il primo cantato da Emmanuelle Arsan, il secondo per opera di Franco Micalizzi e la sua Orchestra. Il disco \u00e8 stato stampato in Italia dalla Ricordi International, mentre all'estero \u00e8 stato pubblicato su etichetta RCA Victor (Canada, Germania, Portogallo) e RCA (Giappone).\nDistribuzione.\n\"Laure\" fu distribuito in Italia il 4 febbraio 1976 (nulla osta n. 67662 del 28 gennaio) dalla Euro International Film, vietato ai minori di 18 anni. Il doppiaggio venne eseguito presso gli stabilimenti C.D.S. con la collaborazione della cooperativa C.D. e la direzione di doppiaggio di Massimo Turci.\nAccoglienza.\nCritica.\nQuando il film usc\u00ec sugli schermi la critica cattolica lo stigmatizz\u00f2 per la filosofia del \"livre amour\" che promanava dalla storia. I recensori del Centro Cattolico Cinematografico cos\u00ec lo liquidarono: \u00abIl film, irritante al massimo per la sua presunzione di spacciare sentenze (esempi: la gelosia \u00e8 oscena; l'amore \u00e8 rinuncia; ogni fede \u00e8 una delusione; tagliare le catene \u00e8 solo un inizio; ma cosa fare della libert\u00e0?...), \u00e8 la convinta e compiaciuta affermazione del pi\u00f9 sfrenato libertinaggio, contrabbandato come suprema saggezza\u00bb . Altri critici furono pi\u00f9 moderati o ne scrissero \u201cpositivamente ma con alcune riserve\u201d, per non parlare delle spesso entusiastiche rivalutazioni pi\u00f9 recenti. Manlio Gomarasca, per esempio, sottolinea: \u00ab[...] rispetto alla serie ufficiale di \"Emmanuelle\", \"Laure\" esalta e eleva all'ennesima potenza l'aspetto erotico voyeuristico (senza mai cadere per\u00f2 nella pornografia) abbondando con eleganza nei generosi nudi delle protagoniste. E se la Arsan insieme a Michele Starck ci regalano una scena saffica al cardiopalma diventata all'epoca l'emblema stesso del film [\u2026], Annie Belle, dopo \"La fine dell'innocenza\", esplode in tutta la sua devastante carica erotica: un pube nero come una notte senza luna che fa contrasto con quei capelli corti, molto \u00e0 la page, di un colore imprecisato tra il biondo ossigenato e il bianco perla. E il film \u00e8 tutto su di lei [\u2026]. Il racconto dell'Arsan viene trasformato in un fumetto alla Milo Manara con echi onirico-surrealisti [\u2026] costruendo [\u2026] i siparietti erotici nei quali muovere questa divina creatura che non porta mai le mutande, n\u00e9 quando gioca a tennis, n\u00e9 quando va a fare shopping.\u00bb "}
{"id": "3626211", "revid": "118118143", "url": "https://it.wikipedia.org/wiki?curid=3626211", "title": "Ozma, regina di Oz", "text": "Ozma, regina di Oz, oppure Ozma di Oz (\"Ozma of Oz\") \u00e8 un racconto di Lyman Frank Baum, sequel de \"Il meraviglioso mago di Oz\" e appartenente alla saga del \"mondo di Oz\". Narra una nuova avventura di Dorothy Gale in un nuovo mondo fantastico, Evlandia, separato dalla terra di Oz da un deserto. \nTrama.\nLa piccola Dorothy si trova su un veliero alla volta dell'Australia in compagnia dello zio Henry quando a causa di una terribile tempesta cade in mare e naufraga in una terra sconosciuta in compagnia di una simpaticissima gallinella. Essendo una terra incantata, la gallina Billina parla. Dorothy incontra degli strani esseri \"Rotatori\", un automa di rame, Tic toc, incontra la principessa di Evlandia, Vagosembiante, che cambia sempre la propria testa (e anche pensieri), infine sopraggiunge la nuova sovrana di Oz, Ozma, con l'intento di chiedere alla principessa Vagosembiante il permesso di liberare la regina di Evlandia e i suoi dieci figli prigionieri del terribile re dei Momi, sovrano di tutto il mondo sotterraneo, a cui erano stati venduti dal marito. Dorothy, che nel frattempo ha rincontrato il boscaiolo di stagno, lo spaventapasseri e il leone codardo, e altri personaggi, intraprende una nuova avventura alla volta del regno sotterraneo con la reginetta Ozma e i suoi vecchi e nuovi compagni per liberare la regina e i dieci figli trasformati in ninnoli."}
{"id": "3626213", "revid": "5456", "url": "https://it.wikipedia.org/wiki?curid=3626213", "title": "Gauliga Donau-Alpenland", "text": ""}
{"id": "3626214", "revid": "5456", "url": "https://it.wikipedia.org/wiki?curid=3626214", "title": "SK Admira Wien", "text": ""}
{"id": "3626225", "revid": "767487", "url": "https://it.wikipedia.org/wiki?curid=3626225", "title": "La fine dell'innocenza", "text": "La fine dell'innocenza \u00e8 un film del 1976 diretto da Massimo Dallamano.\nTrama.\nDopo avere trascorso alcuni anni in un prestigioso collegio femminile, l'orfana Annie parte per una vacanza a Hong Kong insieme a Michael, che racconta alla gente d'essere il padre, ma in realt\u00e0 ne \u00e8 l'amante. Sul posto, Annie si rende conto che Michael \u00e8 un trafficante di valuta, finch\u00e9 non viene arrestato. Rimasta sola ed allontanata dall'albergo in cui alloggiava, Annie trova ospitalit\u00e0 presso Angelo e Linda, una coppia benestante locale, che la coinvolgono in pratiche sessuali con alcuni loro amici, ma l'incontro con Sarah, una monaca buddista, le far\u00e0 acquistare fiducia in s\u00e9, cessando di porsi come mero oggetto sessuale e permettendole infine di mandare a quel paese Angelo.\nProduzione.\nIl film \u00e8 stato girato a Cervinia, Courmayeur Hong Kong e a Roma.\nColonna sonora.\nLa colonna sonora, composta da Franco Bixio, Fabio Frizzi e Vince Tempera, \u00e8 in parte ancora inedita. Ne \u00e8 stato pubblicato solamente il 45 giri, che riscosse un buon successo, da Cinevox Record contenente il tema del film nella versione cantata da Linda Lee (al secolo Rossana Barbieri, ex-cantante del gruppo Daniel Sentacruz Ensemble), su testo di Ciro Dammicco, e strumentale, suonato da \"King\" Alvin Set.\nDistribuzione.\nIl film venne distribuito dalla Dear Film International il 19 febbraio 1976 (poco dopo \"Laure\", anche se le riprese della pellicola di Dallamano furono effettuate in realt\u00e0 prima di quelle del film prodotto da Assonitis) e doppiato dalla Cine Video Doppiatori, con la direzione di doppiaggio di Carlo Baccarini.\nCritica.\nVera e propria commistione di generi, il film di Dallamano mette insieme suggestioni che sembrano estrapolate da \"Lolita\", \"Emmanuelle\" o dalla Justine di Sade, e inserisce il tutto in un contesto esotico (in una scena vediamo addirittura girare un film di kung-fu, genere esploso in Italia tre anni prima). Notava inoltre Alberto Pezzotta: \u00ab\"La fine dell'innocenza\", sottilmente, non \u00e8 tanto quella della verginit\u00e0 (su cui calcava il manifesto, con Annie che si copre i seni con la bambola e una mano che le slaccia i jeans) ma la perdita della fiducia ingenua nei confronti del mondo. [...] Tra i film dell'epoca, \u00e8 di quelli con la maggiore esposizione di epidermidi e velli pubici. Per Dallamano \u00e8 anche una scelta precisa per hardizzare una rappresentazione costretta al soft. Il nudo gratuito, che coinvolge tutte le attrici, anche secondarie, \u00e8 cos\u00ec il prodotto di uno sguardo che sfonda i limiti che gli vengono imposti. E trova nel flou e nel kitsch la chiave per riappropriarsi di una fragranza di visione. Per altro subito ridimensionata da sberleffi autodistruttivi, piccole gag comiche [...] dove vediamo il sorriso di Dallamano, serenamente edonista, mai maniacalmente voyeur\u00bb."}
{"id": "3626227", "revid": "486946", "url": "https://it.wikipedia.org/wiki?curid=3626227", "title": "Gauliga Ostmark 1938\u201339", "text": ""}
{"id": "3626228", "revid": "486946", "url": "https://it.wikipedia.org/wiki?curid=3626228", "title": "Gauliga Ostmark 1939\u201340", "text": ""}
{"id": "3626229", "revid": "486946", "url": "https://it.wikipedia.org/wiki?curid=3626229", "title": "Gauliga Ostmark 1940\u201341", "text": ""}
{"id": "3626230", "revid": "486946", "url": "https://it.wikipedia.org/wiki?curid=3626230", "title": "Gauliga Ostmark 1941\u201342", "text": ""}
{"id": "3626231", "revid": "486946", "url": "https://it.wikipedia.org/wiki?curid=3626231", "title": "Gauliga Ostmark 1942\u201343", "text": ""}
{"id": "3626232", "revid": "486946", "url": "https://it.wikipedia.org/wiki?curid=3626232", "title": "Gauliga Ostmark 1943\u201344", "text": ""}
{"id": "3626239", "revid": "287204", "url": "https://it.wikipedia.org/wiki?curid=3626239", "title": "Gauliga Bayern", "text": "La Gauliga Bayern era la principale manifestazione calcistica nello stato tedesco della Baviera fra il 1933 ed il 1945. Poco dopo la nascita della lega il regime nazista riorganizz\u00f2 le regioni amministrative della Germania e la lega pass\u00f2 a coprire il territorio corrispondente a cinque \"Gau\": Bayreuth, Munich-Oberbayern, Schwaben, Mainfranken e Franken.\nStoria.\nLa lega venne introdotta nel 1933, dopo la presa di potere del nazismo, per sostituire la \"Bezirksliga\" al pi\u00f9 alto livello calcistico di gioco in Germania. Fu creata con dodici societ\u00e0, tutte dalla Baviera, ma nessuna dal Palatinato, che era bavarese da un punto di vista geografico ma non politico. Le squadre di quella regione aderirono alla Gauliga S\u00fcdwest/Mainhessen, mentre le societ\u00e0 di Ulm, che avevano partecipato alla lega bavarese fino a poco prima, aderirono alla Gauliga W\u00fcrttemberg.\nLa Gauliga prese il posto delle due \"Bezirksliga\" del nord e del sud della Baviera. Le edizioni della Gauliga B. furono dominate da due squadre, il Norimberga ed il SpVgg F\u00fcrth, ma solamente la prima riusc\u00ec a conquistare il titolo nazionale, nel 1936, oltre ad altre due finali di campionato nel 1934 e nel 1937. Nella coppa di Germania, invece, il Norimberga trionf\u00f2 due volte, nel 1935 e nel 1939, mentre il Monaco 1860 se lo aggiudic\u00f2 nel 1942.\nNella prima stagione la lega si disput\u00f2 con dodici squadre, che si sfidarono con un girone all'italiana. La vincente si qualificava per il campionato tedesco, mentre le ultime venivano retrocesse. Nelle stagioni seguenti la lega fu ridotta prima ad 11 e poi a 10 squadre. Dal 1935-36 le retrocessioni scesero a due.\nLa stagione 1939-40 part\u00ec il 27 agosto 1939, ma con lo scoppio della seconda guerra mondiale quattro giorni pi\u00f9 tardi il campionato venne sospeso. Riprese solo a fine ottobre, con numerosi campionati locali e cittadini giocati nel frattempo. Nel 1939-40 solo una squadra venne retrocessa e si torn\u00f2 a dodici squadre l'anno seguente.\nDopo la stagione 1941-42 gli effetti negativi del conflitto bellico si fecero sentire pesantemente, con carenza di giocatori e difficolt\u00e0 di trasporto. La lega fu divisa in un girone nord (11 squadre) e sud (10 club) nel 1942-43 e 1943-44. I vincitori dei due gironi non si sfidavano per un unico titolo bavarese.\nIl collasso del regime danneggi\u00f2 molto lo svolgimento del campionato e nel 1944 la lega fu divisa in cinque campionati regionali; quindi, con l'eccezione di quello di Monaco di Baviera, molti di questi dovettero chiudere i battenti a fine anno.\nNel capoluogo bavarese invece le partite continuarono quasi fino a fine conflitto e l'ultima partita sotto il governo nazista fu il derby FC Bayern - 1860 Munich derby del 23 aprile 1945, finito 3-2.. Dopo la fine della seconda guerra mondiale le squadre di questa Gauliga aderirono alla neonata Oberliga S\u00fcd.\nVincitori e piazzati della Gauliga Bayern.\nDi seguito vengono riportati il vincitore e il piazzato del campionato:"}
{"id": "3626241", "revid": "1318658", "url": "https://it.wikipedia.org/wiki?curid=3626241", "title": "Catetere venoso periferico", "text": "Un catetere venoso periferico (o CVP) \u00e8 un presidio medico utilizzato per l'accesso al torrente venoso, la cui parte terminale si localizza in vasi periferici, tributari del sistema della vena cava. \nL\u2019accesso vascolare periferico non \u00e8 indicato per la somministrazione di sostanze con osmolarit\u00e0 superiore a 900 mOsm, pH estremi (inferiore a 5 o superiore a 9) e farmaci irritanti e vescicanti.\nLa rimozione dell\u2019accesso periferico \u00e8 indicata in caso di malfunzionamento, flebite, infezione locale e cessata necessit\u00e0.\nI CVP si distinguono in agocannula, cannula lunga e \"midline\"."}
{"id": "3626242", "revid": "110215975", "url": "https://it.wikipedia.org/wiki?curid=3626242", "title": "Edmondo Roberti di Castelvero", "text": ""}
{"id": "3626258", "revid": "5456", "url": "https://it.wikipedia.org/wiki?curid=3626258", "title": "1. FC Nuremberg", "text": ""}
{"id": "3626260", "revid": "125983856", "url": "https://it.wikipedia.org/wiki?curid=3626260", "title": "Belly of the Beast", "text": "Belly of the Beast \u00e8 un film del 2003 diretto da Siu-Tung Ching.\nPellicola direct-to-video, in Italia \u00e8 stato anche distribuito con il titolo Belly of the Beast - Ultima missione.\nTrama.\nL'ex agente della CIA Jake Hopper, esperto di arti marziali e in armi non convenzionali. Sua figlia Jessica \u00e8 stata rapita insieme alla figlia del senatore Winthorpe mentre si trovava in vacanza in Thailandia. Scopo dei terroristi \u00e8 la minaccia al governo degli Stati Uniti e la liberazione dei terroristi thailandesi detenuti a Guantanamo.\nLa missione di Jake Hopper insieme al suo vecchio amico Sunti \u00e8 di sterminare terroristi thailandesi e recuperare sua figlia."}
{"id": "3626272", "revid": "4106", "url": "https://it.wikipedia.org/wiki?curid=3626272", "title": "Bertarelli", "text": ""}
{"id": "3626277", "revid": "4106", "url": "https://it.wikipedia.org/wiki?curid=3626277", "title": "Bailetti", "text": ""}
{"id": "3626278", "revid": "287204", "url": "https://it.wikipedia.org/wiki?curid=3626278", "title": "Wellington Challenger 1993 - Singolare", "text": "Il tabellone singolare maschile del Wellington Challenger 1993, torneo di tennis che fa parte del circuito ATP Challenger Series nell'ambito dell'ATP Challenger Series 1993, \u00e8 stato vinto dallo zimbabwese Byron Black (tds n. 3). In finale ha sconfitto lo statunitense Tommy Ho (tds n. 4) con il punteggio di 6-4, 4-6, 6-1.\nAltri giocatori.\nGiocatori passati dalle qualificazioni:\nGiocatori entrati in tabellone con una Wild Card:\nGiocatori entrati in tabellone come Lucky Losers:"}
{"id": "3626281", "revid": "124123", "url": "https://it.wikipedia.org/wiki?curid=3626281", "title": "Idomeneo di Lampsaco", "text": "Biografia.\nIdomeneo fu amico e discepolo di Epicuro, ma non conosciamo ulteriori dettagli sulla sua vita, eccetto il fatto che spos\u00f2 Batis di Lampsaco, la sorella di Metrodoro, e che era un dignitario di corte a Lampsaco intorno al 306-301 a.C.\nOpere.\nConosciamo i titoli delle seguenti opere di Idomeneo: \"Storia di Samotracia\" (), \"Sui socratici\" (), opera della quale sono sopravvissuti alcuni frammenti.\nNon conosciamo, invece, con sicurezza il titolo dell'opera di Idomeneo che trattava alcune vicende di Pisistrato, Temistocle, Aristide, Pericle, Eschine, Iperide e Focione. Sembra probabile che questi personaggi siano stati citati da Idomeneo in un'unica opera, a cui gli scrittori moderni hanno attribuito diversi titoli possibili: quelli usati pi\u00f9 di frequente sono \"Sui demagoghi di Atene\" () e la forma abbreviata \"Sui demagoghi\" ().\nIdomeneo, in effetti, fu letto solo come biografo e, sebbene le sue biografie non fossero considerate autorevolissime, dovevano comunque essere di notevole interesse e dirette a un vasto pubblico, visto che si concentravano sulla vita privata di personaggi illustri, principalmente filosofi e politici, a quanto pare."}
{"id": "3626283", "revid": "729019", "url": "https://it.wikipedia.org/wiki?curid=3626283", "title": "Aeroporto di Saarbr\u00fccken", "text": "L'aeroporto di Saarbr\u00fccken (IATA: SCN, ICAO: EDDR), anche chiamato aeroporto Ensheim \u00e8 l'aeroporto della citt\u00e0 di Saarbr\u00fccken in Germania, posto 15\u00a0km ad est del centro della citt\u00e0."}
{"id": "3626286", "revid": "4106", "url": "https://it.wikipedia.org/wiki?curid=3626286", "title": "Chiurato", "text": ""}
{"id": "3626289", "revid": "767487", "url": "https://it.wikipedia.org/wiki?curid=3626289", "title": "Style (Get Glory in This Hand)", "text": "STYLE \u301cget glory in this hand\u301c \u00e8 un singolo degli High and Mighty Color, primo estratto dall'album \"G\u014d on Progressive\".\nIl disco.\n\u00c8 stato pubblicato il 9 novembre 2005, meno di due mesi dopo il loro primo album, \"G\u221eVER\". \u00c8 il singolo di lancio del secondo album, \"G\u014d on Progressive\".\nLa title track venne successivamente inserita nella compilation \"10 Color Singles\", e il b-side \"energy\" in \"BEEEEEEST\".\nLista tracce.\nTesti e musiche degli High and Mighty Color."}
{"id": "3626293", "revid": "108002", "url": "https://it.wikipedia.org/wiki?curid=3626293", "title": "Aeroporto di Saarbr\u00fccken-Ensheim", "text": ""}
{"id": "3626294", "revid": "1459570", "url": "https://it.wikipedia.org/wiki?curid=3626294", "title": "Attore feticcio", "text": "In ambito cinematografico e teatrale si definisce attore feticcio un protagonista interprete di numerosi film o pi\u00e8ce diretti dallo stesso regista.\nLa reciproca collaborazione viene anche definita sodalizio artistico, bench\u00e9 quest'ultima definizione sia pi\u00f9 generica e possa riguardare anche collaborazioni fra diversi operatori dello stesso settore (regista-\"sceneggiatore\", regista-\"direttore della fotografia\", regista-\"musicista\", ecc.).\nMotivazioni.\nLe motivazioni che spingono un regista a scegliere uno o pi\u00f9 attori per opere, anche di generi diversi, possono essere molteplici: affidabilit\u00e0, esperienza, reciproca e lunga conoscenza, se non vera e propria amicizia.In certi casi il regista trova nel protagonista un suo \"alter ego\" sullo schermo (come Federico Fellini e Marcello Mastroianni), oppure un'attrice pu\u00f2 incarnare un modello femminile (Alfred Hitchcock con Grace Kelly) se non addirittura un modello di un genere vero e proprio: \u00e8 il caso di John Ford con John Wayne, protagonista di ben 21 pellicole insieme, la maggior parte delle quali di genere western, o di Terence Fisher, noto regista della Hammer specializzato in horror, che ha diretto Peter Cushing in 15 film e Christopher Lee in 12.\nNel caso di un'attrice, spesso si usa anche la locuzione musa ispiratrice, anch'essa da intendersi in senso lato, essendo un termine che ha una pi\u00f9 lunga tradizione in ambito artistico. Isabelle Huppert, ad esempio, \u00e8 stata cos\u00ec definita da Claude Chabrol.\nIn questo caso, sono frequenti anche relazioni sentimentali oltre che professionali: tra le pi\u00f9 note, Fellini e Giulietta Masina (6 film), Woody Allen con Mia Farrow (13 film prima della fine della loro relazione) e di molte altre coppie nella vita e nel lavoro, tra cui John Cassavetes e Gena Rowlands (7 film), di Roberto Benigni e Nicoletta Braschi (7 film) e di Jes\u00fas Franco e Lina Romay, nella cui carriera cinematografica (oltre 110 film) \u00e8 stata diretta principalmente dal marito regista.\nUn esempio particolare di \"amore-odio\", lo si trova invece nella lunga collaborazione tra Werner Herzog e Klaus Kinski (5 film insieme tra il 1972 e l'87) che diede anche vita ad un film-documentario sull'argomento, \"Kinski, il mio nemico pi\u00f9 caro\" (1999), realizzato ad 8 anni dalla scomparsa dell'attore.\nSerie cinematografiche e film di genere.\nPer molti attori e registi la collaborazione \u00e8 \"d'obbligo\" nel momento in cui inizia una serie cinematografica: Blake Edwards e Peter Sellers, ad esempio, nel ciclo de \"La Pantera Rosa\", lavorano in 6 film assieme (il sesto film, per la morte dell'attore, venne montato con scene girate e scartate in precedenza).Nella trilogia di Batman di Christopher Nolan, per citare un altro tra i moltissimi esempi, l'intero cast - personaggi femminili a parte - rimane pressoch\u00e9 invariato.\nIn questo contesto \u00e8 opportuno segnalare le collaborazioni all'interno di film di genere: Roger Corman e Vincent Price ad esempio, hanno lavorato insieme in un ciclo di 6 film horror dell'AIP tra il 1960 e il 1965, in cui venivano adattati per il grande schermo racconti di Edgar Allan Poe.\nSergio Leone e Clint Eastwood, con i tre film della \"trilogia del dollaro\", hanno decretato la nascita dei western all'italiana e la ribalta internazionale per l'attore, prima caratterista di secondo piano.\nLista delle principali collaborazioni tra registi e attori protagonisti.\nLa seguente lista comprende i principali casi di attore feticcio della storia del cinema. In questa lista non sono compresi gli attori chiamati ad interpretare ruoli di caratterista o cameo.\nIn svariati casi infatti i registi scelgono alcuni attori, reputati di sicuro affidamento, per piccole parti o ruoli incisivi di co-protagonisti.\nMartin Scorsese: da De Niro a DiCaprio.\nMartin Scorsese e Robert De Niro hanno unito le loro carriere professionali per 9 film dalla met\u00e0 degli anni settanta alla fine degli anni 2010 (da \"Mean Streets\" a \"The Irishman\") ed \u00e8 opinione comune della critica che il successo dell'uno sia per buona parte anche merito dell'altro. Dopo l'insuccesso di \"New York, New York\" (1977) e la crisi personale del regista fu De Niro che, in ospedale, port\u00f2 l'autobiografia di Jake LaMotta da cui venne tratto il copione di \"Toro scatenato\" ed insistette con Scorsese perch\u00e9 si attuasse il progetto, all'inizio riluttante nei confronti di un film sul pugilato.\nNel caso di Scorsese si tratta di un vero e proprio modus operandi, visto che dopo De Niro il regista si \u00e8 rivolto ad un altro attore italoamericano, Leonardo DiCaprio (indicato pi\u00f9 volte da De Niro come suo \"erede\"): al momento sono 5 i film insieme, tra cui l'unico Oscar di Scorsese \"The Departed - Il bene e il male\".\nTim Burton, Johnny Depp e Helena Bonham Carter.\nIl regista Tim Burton inizialmente, dopo aver stretto collaborazione con gli attori Winona Ryder (con il quale collabor\u00f2 a 2 film) e Michael Keaton (all'attivo una collaborazione di tre film, fra cui i primi due episodi di \"Batman\" e \"Batman - Il ritorno\") scelse Johnny Depp che divent\u00f2 il suo attore feticcio preferito, a cui successivamente si affiancher\u00e0 nelle pellicole l'attrice Helena Bonham Carter che diventer\u00e0 anche la sua compagna di vita. In un'intervista concessa dopo l'uscita del sesto film con Depp, descrisse il rapporto che aveva con l'attore, affermando che in un'occasione lo contatt\u00f2 5 anni prima della realizzazione del film \"Sweeney Todd - Il diabolico barbiere di Fleet Street\". Si era supposto che Depp idealizzasse una sorta di alter ego del regista, ipotesi poi negata da Burton stesso.\nJosef von Sternberg e Marlene Dietrich (1930-1935).\nL'incontro fra Marlene Dietrich e Josef von Sternberg pass\u00f2 innosservato: il regista era alla ricerca di un'attrice per la parte di Lola Lola nel film \"L'angelo azzurro\" e l'aveva scartata come tutte le attrici a lui presentate per la parte ma un giorno vedendo Zwei Krawatten per assistere alle prestazioni di Hans Albers e Rosa Valetti not\u00f2 la Dietrich. Da allora diventer\u00e0 il suo mentore modellandola per le parti dei film.\nRaoul Walsh ed Errol Flynn (1941-1948).\nLa collaborazione fra Errol Flynn (\"il barone\" come lo chiamava lo stesso Walsh) e lo \"zio\" Raoul Walsh inizi\u00f2 nel 1941 e da allora si realizz\u00f2 una stretta collaborazione, che li port\u00f2 alla creazione di sette film in sette anni.\nAlfred Hitchcock.\nCreatore di indimenticabili personaggi femminili, il regista Alfred Hitchcock man mano che approfondiva la conoscenza dell'attrice Ingrid Bergman, la trovava cos\u00ec affascinante che andava delineando il progetto di affidarle la parte centrale di una serie di film in cui apparissero \"\u201cle molteplici facce della personalit\u00e0 femminile\u201d\". Nacque cos\u00ec la trilogia \"Io ti salver\u00f2\", \"Notorious\", \"Il peccato di Lady Considine\".\nPerduta la Bergman, impegnata con Roberto Rossellini, Hitchcock cerc\u00f2 una nuova interprete per i suoi film, capace di ispirarlo: \"\u201ccon la sua fredda, elegante bellezza, la sua lieve traccia di passione nascosta, i suoi guizzi di spirito \u2013 e la volontaria sottomissione alla sua guida - Grace Kelly era la risposta al suo gusto professionale e alle sue fantasie personali\u201d\".\nSul fronte maschile, Hitchcock trova in James Stewart e Cary Grant i suoi interpreti ideali: protagonisti di ben quattro film ciascuno, con essi veniva rappresentata la duplice immagine dell'identit\u00e0 di un artista: quello che \u00e8 e quello che vorrebbe essere.\nJames Stewart, teorico dell'omicidio in \"Nodo alla gola\", \u201cvoyeur\u201d ne \"La finestra sul cortile\", marito e padre protettivo ma anche manipolatore ne \"L'uomo che sapeva troppo\", inseguitore ossessionato e romantico de \"La donna che visse due volte\", era il suo \"alter ego\", abbastanza attraente da essere amato dal pubblico.\nCary Grant, seduttore gentile e irresponsabile ne \"Il sospetto\", poliziotto salvatore innamorato in \"Notorious - L'amante perduta\", ex ladro accusato ingiustamente in \"Caccia al ladro\", pubblicitario, inconsapevole doppio di un agente segreto, trascinato in una storia di spionaggio in \"Intrigo internazionale\", era l'incarnazione di un modello ideale.\nAkira Kurosawa e Toshiro Mifune (1948-1965).\nNel 1948 con \"L'angelo ubriaco\" inizia la carriera di Toshir\u014d Mifune, nota soprattutto per la lunga collaborazione con il regista Akira Kurosawa, L'attivit\u00e0 svolta insieme port\u00f2 il cinema giapponese all'attenzione internazionale, con diversi tentativi di imitazione.\nBilly Wilder con Jack Lemmon (1959-1981) e William Holden (1950-1978).\nLa collaborazione artistica fra l'attore Jack Lemmon e il regista Billy Wilder viene definita come una delle pi\u00f9 celebri di Hollywood. Wilder progettava un film pensando ad un attore ben preciso e proprio su Lemmon aveva ideato il protagonista de \"L'appartamento\" (1960), dopo averlo avuto nel cast del film girato l'anno precedente \"A qualcuno piace caldo\".\nDon Siegel e Clint Eastwood (1968-1979).\nL'incontro fra Clint Eastwood con Don Siegel segn\u00f2 una svolta nella carriera dell'allora giovane attore, gi\u00e0 protagonista della trilogia del dollaro di Sergio Leone: Eastwood impar\u00f2 molto da Siegel, in particolare molte tecniche cinematografiche. In seguito Eastwood, a sua volta nei panni di regista, ricorder\u00e0 con affetto i registi con cui collabor\u00f2, dimostrandosi riconoscente nell'occasione de \"Gli spietati\" (1992) dedicando la pellicola a Don Siegel e Sergio Leone. Del regista italiano, Eastwood ricorda il primo incontro, quando avevano difficolt\u00e0 di comprensione in quanto nessuno conosceva una parola della lingua dell'altro.\nBob Rafelson e Jack Nicholson (1968-1996).\nJack Nicholson diventer\u00e0 un grande amico del regista Bob Rafelson. Il loro incontro avvenne durante la proiezione di un film sottotitolato, insieme ad altri; al termine, gli unici che avevano apprezzato l'opera applaudendo erano stati solo loro due, da qui nacque la loro lunga collaborazione.\nWoody Allen e le sue attrici.\nIl regista Woody Allen spesso ha scelto come attrice protagonista la sua compagna nella vita, Diane Keaton con cui ha avuto un lungo rapporto. Allen incentrava la sua creazione sulla sua musa, come nel caso di \"Io e Annie\" (1977), che frutta ad Allen tre premi Oscar 1978 e alla Keaton quello per la \"miglior attrice protagonista\". Il film \u00e8 interamente dedicato alla Keaton: il personaggio di Annie Hall, la protagonista, ha il vero cognome di Keaton, che la interpreta, il cui vero nome \u00e8 proprio Diane Hall. Altra lunga relazione, durata 12 anni, la ebbe con Mia Farrow, per la quale scrive appositamente per lei \"Una commedia sexy in una notte di mezza estate\" (1982), insieme collaboreranno per 13 film. Altre sue muse saranno Dianne Wiest, Judy Davis e Scarlett Johansson\nJoel e Ethan Coen (1984-in corso).\nI due registi-sceneggiatori-produttori hanno lavorato pi\u00f9 volte con gli attori John Goodman, John Turturro, Frances McDormand (moglie di Joel Coen che ha conosciuto durante il loro primo film Blood Simple - Sangue facile), Steve Buscemi, George Clooney, Jon Polito, Jeff Bridges, Josh Brolin, Tilda Swinton, Holly Hunter, Scarlett Johansson, J. K. Simmons, Richard Jenkins e Billy Bob Thornton.\nLa moglie di Ethan Coen \u00e8 la montatrice Tricia Cooke che ha lavorato in 7 loro film (Crocevia della morte, Barton Fink - \u00c8 successo a Hollywood, Mister Hula Hoop, Fargo (film), Il grande Lebowski, Fratello, dove sei? e L'uomo che non c'era).\nIl compositore Carter Burwell ha composto la musica di tutti i loro film eccetto Fratello, dove sei? e A proposito di Davis (in cui entrambi \u00e8 la musica folk al centro della narrazione) e direttore della fotografia Roger Deakins ha lavorato con i Coen in 11 dei loro film.\nQuentin Tarantino: da \"Le iene\" a \"C'era una volta a... Hollywood\".\nFin dal suo primo film (\"Le iene\", 1992), Quentin Tarantino ha selezionato un ristretto numero di attori che, in seguito, ha utilizzato anche per altre pellicole, a volte con ruoli principali, altre volte come caratteristi.\nDal cast principale de \"Le iene\", Tarantino ha scelto in seguito Tim Roth anche per \"Pulp Fiction\" (1994) e nel recente \"The Hateful Eight\" (2015) (e con una parte tagliata nel suo ultimo film uscito \"C'era una volta a... Hollywood\") e Michael Madsen per la serie di ' (2003) e ' (2004) e anch'egli per \"The Hateful Eight\" e \"C'era una volta a... Hollywood\".\nDalla pellicola che lo ha consacrato, \"Pulp Fiction\" (1994), Tarantino ha invece scelto due attori su tutti, Samuel L. Jackson e Uma Thurman, che in seguito hanno collaborato pi\u00f9 volte ai suoi film: 6 volte Jackson (contando anche la voce narrante in \"Bastardi senza gloria\", 2009) e 2 volte la Thurman, con un ruolo chiave, quella della Sposa/Black Mamba protagonista dei 2 \"Kill Bill\".\nVanno segnalati anche Kurt Russell, protagonista di due pellicole: \"Grindhouse - A prova di morte\" (2007) e \"The Hateful Eight\" e comparsa in \"C'era una volta a... Hollywood\" e Zo\u00eb Bell, apparsa in \"Grindhouse - A prova di morte\" e in ruoli nettamente minori in \"Django Unchained\", \"The Hateful Eight\" e \"C'era una volta a... Hollywood\", (nonch\u00e9 controfigura di Uma Thurman in entrambi i capitoli di \"Kill Bill\").\nRoberto Benigni e Nicoletta Braschi (1983-2005).\nL'attrice Nicoletta Braschi non solo \u00e8 la moglie del regista-attore Roberto Benigni ma viene considerata anche la sua musa ispiratrice, affermazione confermata dallo stesso Benigni in un'intervista, dove aggiunse che la scelta di utilizzarla nei suoi film \u00e8 dovuta anche alla sua bravura nel recitare.\nJohn Ford e John Wayne (1928-1963).\nIl regista John Ford divent\u00f2 amico di John Wayne quando l'attore era sconosciuto, ai tempi in cui il regista si occupava di \"L'ultima gioia\" e iniziarono una lunga collaborazione durata ben 21 film.\nWes Anderson (1996-in corso).\nIl regista Wes Anderson \u00e8 noto per i suoi lunghi sodalizi regista-attore e per aver lavorato in 3 film con la moglie e costume designer Juman Malouf (che ha dato anche la voce al personaggio di Agnes in Fantastic Mr. Fox) e con il fratello Eric Chase Anderson, illustratore, che ha collaborato ed \u00e8 comparso come cameo in 5 dei suoi film.\nChristopher Nolan.\nChristopher Nolan ha impiegato spesso Michael Caine nei suoi film (7 totali), oltre a suo zio John, anche Tom Hardy e Cillian Murphy. Nolan \u00e8 in ottimi rapporti con gli ultimi due, per cui ha speso pi\u00f9 volte elogi, ricambiati dagli attori.\nPaolo Sorrentino / Toni Servillo.\nIl regista premio Oscar 2014 per il Miglior Film Straniero ha collaborato con l'attore napoletano Toni Servillo in 7 dei suoi 13 lungometraggi:\nBill Condon / Ian McKellen.\nIl regista newyorkese ha collaborato con l'attore britannico in quattro occasioni:\nMassimiliano Bruno.\nIl regista romano ha fatto almeno un cameo o un ruolo secondario in ogni pellicola da lui diretta. Oltre a ci\u00f2, sono diversi gli attori che hanno collaborato con lui in pi\u00f9 di una pellicola, in particolare:\nKenneth Branagh.\nIl regista britannico, che ha interpretato un ruolo (nella maggior parte dei casi, da protagonista) in quasi ciascuno dei propri film da regista, ha anche collaborato pi\u00f9 volte con vari attori, le principali \"coppie\" che si sono formate sono:\nAltri casi.\nIn molti casi vi sono state collaborazioni proficue tra celebri registi e attori, vero punto di forza di molte pellicole o di serie. Tra le pi\u00f9 celebri:"}
{"id": "3626302", "revid": "984922", "url": "https://it.wikipedia.org/wiki?curid=3626302", "title": "Ba\u0107o Nikoli\u0107", "text": "Carriera.\nClub.\nNel 2010, con lo Sheriff Tiraspol, ha giocato 7 partite internazionali: 5 nei vari turni preliminari di Champions League e 2 nei turni preliminari in Europa League."}
{"id": "3626303", "revid": "4106", "url": "https://it.wikipedia.org/wiki?curid=3626303", "title": "Defilippis", "text": ""}
{"id": "3626314", "revid": "276444", "url": "https://it.wikipedia.org/wiki?curid=3626314", "title": "Pescarolo Team", "text": ""}
{"id": "3626316", "revid": "1310927", "url": "https://it.wikipedia.org/wiki?curid=3626316", "title": "Coppa del Re 1976-1977", "text": "La Copa del Rey 1976-1977 fu la 73\u00aa edizione della Coppa di Spagna. Il torneo inizi\u00f2 il 22 settembre 1976 e si concluse il 25 giugno 1977. La finale si disput\u00f2 allo stadio Vicente Calder\u00f3n di Madrid dove il Betis di Siviglia conquist\u00f2 la sua prima Coppa.\nCambiamenti.\nCon la morte del dittatore spagnolo Francisco Franco e il ritorno della monarchia con il Re Juan Carlos I, la Coppa di Spagna cambi\u00f2 il proprio nome in Coppa del Re, denominazione che la Coppa ebbe dal 1903, anno della sua fondazione al 1930, ultimo anno del regno di Alfonso XIII. Altro cambiamento importante riguard\u00f2 le squadre delle regioni autonomiste come Catalogna o Paesi Baschi che, grazie alla nuova politica autonomista della Spagna, non furono pi\u00f9 costrette ad adottare il proprio nome in lingua spagnola ma ebbero il diritto di cambiare la propria denominazione nella lingua della loro comunit\u00e0.\nFormula e squadre partecipanti.\nIn questa edizione presero parte tutte le squadre di Primera Divisi\u00f3n, Segunda Divisi\u00f3n e 75 squadre di Tercera Divisi\u00f3n che si sfidarono in scontri ad eliminazione diretta. Tutte le squadre presero parte alla competizione a partire dal primo turno eccetto le squadre impegnate nelle Coppe europee che entrarono in scena successivamente. In questa edizione non era presente la regola dei gol fuori casa."}
{"id": "3626323", "revid": "124808", "url": "https://it.wikipedia.org/wiki?curid=3626323", "title": "Funny Games - Possiamo iniziare?", "text": ""}
{"id": "3626337", "revid": "57342", "url": "https://it.wikipedia.org/wiki?curid=3626337", "title": "Ant\u00f3nio Vitorino", "text": "\u00c8 stato ministro e commissario europeo.\nFormazione e carriera professionale.\nVitorino si laure\u00f2 in giurisprudenza all'universit\u00e0 di Lisbona e consegu\u00ec un master in giurisprudenza e scienze politiche presso lo stesso ateneo.\nVitorino \u00e8 avvocato e professore universitario associato. Ha insegnato presso l'universit\u00e0 autonoma di Lisbona e la facolt\u00e0 di giurisprudenza dell'International University 1982.\nDal 1989 al 1994 Vitorino \u00e8 stato giudice della corte costituzionale del Portogallo.\nDal 1998 al 1999 \u00e8 stato vicepresidente di Portugal Telecom Internacional e presidente del consiglio generale del Banco Santander Portugal.\nCarriera politica.\nVitorino venne eletto membro del parlamento portoghese per la prima volta il 13 novembre 1980, a soli 23 anni, e ne fece parte ininterrottamente fino al 3 novembre 1991. Fino al 1985 rappresent\u00f2 il collegio di Porto, dal 1985 al 1987 quello di Braga e successivamente il collegio di Guarda.\nDal 1980 al 1984 fece parte del comitato congiunto tra il parlamento portoghese e il parlamento europeo sull'integrazione europea, che prepar\u00f2 l'ingresso del Portogallo nelle Comunit\u00e0 europee avvenuto nel 1986.\nIncarichi di governo.\nDal 1984 al 1985 Vitorino fu segretario di stato per gli affari parlamentari. Tra il 1985 e il 1986 presiedette la commissione parlamentare per gli affari costituzionali ed i diritti civili.\nNel 1986 Vitorino venne nominato segretario di stato per l'amministrazione e la giustizia del governo di Macao. L'anno successivo venne nominato rappresentante del presidente portoghese Mario Soares nel gruppo di collegamento cino-portoghese per i negoziati sulla cessione di Macao alla Cina. Svolse l'incarico fino al 1989.\nNel 1994 Vitorino venne eletto membro del Parlamento europeo e divenne presidente della commissione parlamentare per le libert\u00e0 civili e gli affari interni.\nNell'ottobre 1995 Vitorino venne eletto nuovamente membro del parlamento portoghese, in rappresentanza del collegio di Set\u00fabal. Tra il 1995 e il 1997 fu ministro della difesa e vice primo ministro del Portogallo.\nCommissario europeo.\nNel 1999 venne indicato dal governo portoghese come commissario europeo del Portogallo nell'ambito della Commissione Prodi. Rimase in carica dal settembre 1999 al novembre 2004, gestendo il portafoglio della giustizia e degli affari interni.\nTra il 2002 e il 2003 Vitorino fece parte della Convenzione europea in rappresentanza della Commissione.\nNel giugno 2003 Vitorino venne preso in considerazione come possibile segretario generale della NATO, ma venne considerato \"troppo europeo\" dal governo degli Stati Uniti e gli venne preferito Jaap de Hoop Scheffer.\nAttivit\u00e0 politica successiva.\nNel luglio 2004 Vitorino giunse molto vicino alla candidatura alla leadership del suo partito, che avrebbe probabilmente ottenuto e che lo avrebbe reso il candidato del partito socialista per le elezioni politiche successive, ma rinunci\u00f2 a competere. Successivamente per Vitorino venne anche ipotizzata una candidatura alle elezioni presidenziali del 2006, che poi non si verific\u00f2. Nel novembre 2004 Vitorino venne incaricato di coordinare il programma elettorale del partito socialista in vista delle elezioni politiche.\nDal 2005 al 2009 ha fatto nuovamente parte del Parlamento portoghese in rappresentanza del collegio di Set\u00fabal.\nAltre attivit\u00e0.\nVitorino sostiene il World Justice Project.\nDall'autunno 2018 \u00e8 direttore generale dell'Organizzazione Internazionale per le Migrazioni.\nVita personale.\nVitorino \u00e8 sposato ed ha due figli.\nFa parte della massoneria del Grande Oriente Lusitano."}
{"id": "3626339", "revid": "729019", "url": "https://it.wikipedia.org/wiki?curid=3626339", "title": "Segunda Divisi\u00f3n 1977-1978 (Spagna)", "text": "L'edizione 1977-78 della Segunda Divisi\u00f3n fu il quarantasettesimo campionato di calcio spagnolo di seconda divisione. Il campionato vide la partecipazione di 20 squadre raggruppate in un unico gruppo. Le prime tre della classifica furono promosse in Primera Divisi\u00f3n mentre le ultime quattro furono retrocesse in Segunda Divisi\u00f3n B."}
{"id": "3626340", "revid": "422900", "url": "https://it.wikipedia.org/wiki?curid=3626340", "title": "Segunda Divisi\u00f3n spagnola 1977-1978", "text": ""}
{"id": "3626341", "revid": "6923", "url": "https://it.wikipedia.org/wiki?curid=3626341", "title": "WWF Attitude", "text": "WWF Attitude \u00e8 un videogioco di tipo picchiaduro sul Wrestling professionistico, uscito nel 1999 sulle console Game Boy Color, PlayStation, Nintendo 64 e Sega Dreamcast, pubblicato da Acclaim Entertainment. Esso \u00e8 il seguito di \"WWF War Zone\" ed \u00e8 l'ultimo gioco pubblicato da Acclaim Entertainment per la WWF, che poi pubblic\u00f2 due giochi per l'ECW (\"ECW Hardcore Revolution\" e \"ECW Anarchy Rulz\").\nCaratteristiche.\nNel gioco sono presenti tutti gli ingressi completi di ogni lottatore; il commento tecnico \u00e8 proposto da Jerry Lawler e Shane McMahon.\nLa versione \"Sega Dreamcast\" \u00e8 nettamente migliore alle altre, poich\u00e9 possiede una maggiore risoluzione e una migliore animazione.\nLa versione \"Game Boy Color\" \u00e8 ben diversa dalle altre, per esempio si utilizza delle password come modo per salvare i progressi del giocatore (ogni livello vinto si ottiene una password).\nSono stati aggiunti nuovi tipi di match, tra cui \"First Blood Match\", e in pi\u00f9, ogni personaggio ha sui insulti personali.\nNel gioco sono presenti una modalit\u00e0 \"Crea-una-Stable\" e una modalit\u00e0 \"Pay-Per-View\", che permette al giocatore di creare la propria pay-per-view personale. Il gioco offre anche un'opzione per personalizzare le arene, compresa la possibilit\u00e0 di modificare il colore delle luci, funi, tenditori e il logo sul lato del ring.\nLa modalit\u00e0 \"Crea-un-lottatore\" \u00e8 stata ampliata inserendo le musiche di entrata di ogni lottatore, i soprannomi e gli incitamenti da parte della folla.\nModalit\u00e0 di gioco.\nLe modalit\u00e0 di gioco di \"WWF War Zone\" sono state per la maggior parte conservate. La modalit\u00e0 \"Challenge\" di \"War Zone\" \u00e8 stata sostituita da una modalit\u00e0 \"Carriera\" che permette al giocatore di lottare come una stella della WWF. Il giocatore inizier\u00e0 la propria carriera negli \"House Show\" e vincendo i match si arriver\u00e0 fino a \"Raw\" e alle pay-per-view per cercare di ricevere qualche title shot."}
{"id": "3626342", "revid": "183483", "url": "https://it.wikipedia.org/wiki?curid=3626342", "title": "Sagittarius OB7", "text": ""}
{"id": "3626343", "revid": "599013", "url": "https://it.wikipedia.org/wiki?curid=3626343", "title": "Danilo Nikoli\u0107", "text": ""}
{"id": "3626345", "revid": "183483", "url": "https://it.wikipedia.org/wiki?curid=3626345", "title": "Sagittarius R1", "text": ""}
{"id": "3626346", "revid": "287204", "url": "https://it.wikipedia.org/wiki?curid=3626346", "title": "78756 Sloan", "text": "78756 Sloan \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 3,0800721\u00a0UA e da un'eccentricit\u00e0 di 0,0130946, inclinata di 9,87570\u00b0 rispetto all'eclittica."}
{"id": "3626347", "revid": "110222433", "url": "https://it.wikipedia.org/wiki?curid=3626347", "title": "Roturier", "text": "Roturier \u00e8 un termine francese utilizzato dal Medioevo fino allo scoppio della Rivoluzione francese per indicare le persone che non fossero nobili.\n\"Roture\" \u00e8 un termine generico per designare l'insieme dei \"roturier\", cio\u00e8 dei \"popolani\" in quanto classe sociale inferiore. Il termine \"roture\" \u00e8 spesso impiegato in senso peggiorativo.\nEtimologia.\nRoturier viene dalla radice latina \"ruptarius\", \u00abcolui che rompe la terra\u00bb.\nStoria.\nI \"Roturier\" erano in origine i servi della gleba. \nPoi sono stati indicati nella Francia dell'Ancien R\u00e9gime con questo nome i borghesi che vivono delle loro propriet\u00e0 e dei loro incarichi quando ne avevano, gli artigiani, i lavoratori subordinati, i manovali; in una parola, tutti coloro che non sono nobili o ecclesiastici.\nI \"popolani\" non potevano arrivare, in generale, ai pi\u00f9 alti gradi dell'esercito. Solo i popolani che pagavano la Taille e le imposte accessorie della \"taille\" (\"taillon\", \"crue d'aide\", ecc.), erano soggetti unicamente alla corv\u00e9e e alla milizia.\nLa legge non era sempre la stessa per i nobili e popolani. Per alcuni reati il \"roturier\" (cittadino comune) \u00e8 stato condannato all'impiccagione, il nobile decapitato.\nI \"roturier\" non potevano uscire dal loro stato ed elevati alla nobilt\u00e0 se non ottenendo dal Re delle \"lettres de noblesse\" (lettere di nobilt\u00e0), o con l'acquisizione della nobilt\u00e0 mediante l'acquisto di cariche pubbliche e uffici che la conferivano. \nLa situazione finanziaria di alcuni ricchi borghesi a volte era superiore a quella dei piccoli nobili. \nC'erano delle terre coltivate da \"roturier\" che potevano anche appartenere a nobili che erano soggette a tassazione\nNell\"'Ancien r\u00e9gime\", le propriet\u00e0 si ripartivano tra \"beni nobiliari\" e \"beni roturiers\" :\nAttualmente.\nIn passato \u00e8 stata la regola per i monarchi e gli eredi delle famiglie reali sposarsi con altre famiglie reali, o almeno nobili. Ora tuttavia molti membri delle case reali d'Europa si sposano con dei popolani. Le attuali regine Silvia di Svezia, Sonja di Norvegia, Letizia di Spagna e M\u00e1xima dei Paesi Bassi sono nate popolane come pure i consorti di alcuni principi ereditari come Mary di Danimarca, Mette Marit di Norvegia e Daniel di Svezia.\nLa parola roturier in senso di plebeo \u00e8 molto pi\u00f9 comunemente usata oggi, anche in paesi dove la nobilt\u00e0 esiste ancora, fatta eccezione per il Regno Unito (\"commoner\").\nIl mestiere definito dall'antica etimologia latina ha dato origine in epoca medievale, specialmente nei territori soggetti agli Estensi, ai cognomi di \"Spaccaterra\", \"Zappaterra\"."}
{"id": "3626351", "revid": "86599", "url": "https://it.wikipedia.org/wiki?curid=3626351", "title": "90022 Apache Point", "text": "90022 Apache Point \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,4486925\u00a0UA e da un'eccentricit\u00e0 di 0,0743023, inclinata di 10,83127\u00b0 rispetto all'eclittica.\nL'asteroide \u00e8 dedicato all'osservatorio di Apache Point."}
{"id": "3626353", "revid": "287204", "url": "https://it.wikipedia.org/wiki?curid=3626353", "title": "111660 Jimgray", "text": "111660 Jimgray \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 3,2499791\u00a0UA e da un'eccentricit\u00e0 di 0,0316923, inclinata di 9,12729\u00b0 rispetto all'eclittica."}
{"id": "3626360", "revid": "439868", "url": "https://it.wikipedia.org/wiki?curid=3626360", "title": "Chiesa di San Francesco Saverio (Trento)", "text": "La chiesa di San Francesco Saverio \u00e8 una chiesa cattolica situata nel centro storico della citt\u00e0 di Trento.\nStoria.\nCostruita a Trento tra il 1708 e il 1711, \u00e8 un edifizio adibito a funzioni religiose sito in via Roma (ex via lunga) in stile barocco inquadrato nel ben pi\u00f9 ampio Complesso dei gesuiti. La paternit\u00e0 del progetto originale \u00e8 incerta: alcuni la attribuiscono ad Andrea Pozzo, altri a Gaudenzio Mignocchi. La chiesa \u00e8 classificata nella arcidiocesi di Trento, amministrata di concerto con la chiesa di Santa Maria Maggiore. Fu eretta inglobando costruzioni anteriori tra cui il palazzo delle Costede, di cui sono ancora visibili i resti sul lato sinistro della facciata principale, e una torre medievale (alla quale fu aggiunto un orologio meccanico) che fiancheggiava il fiume Adige, prima ancora che ne fosse deviato il flusso.\nL'avvento dei gesuiti a Trento si deve far risalire al 1625 allorch\u00e9 tale compagnia ottenne il permesso dal vescovo Carlo Gaudenzio Madruzzo di stabilirsi per un periodo di tempo permanente in citt\u00e0 per scopi didattici. Nel 1648 l'assemblea municipale concesse alla Compagnia il permesso di insediarsi nell'ambito di un appezzamento pi\u00f9 vasto che comprendeva un gruppo di case in riva al fiume Adige tra cui il Palazzo da Povo e la Casa delle Costede. A questo periodo risalgono i primi modelli della chiesa, di cui ci sono pervenuti due tele, attualmente visibili presso il Museo Diocesano Tridentino, intitolati \"Presentazione di Ges\u00f9 al Tempio\" e \"Ultima cena\".\nNel 1649 per\u00f2 i Gesuiti decisero di rinviare la costruzione della vera e propria chiesa, semplicemente ricavando degli spazi all'interno del Palazzo da Povo in modo da officiare le celebrazioni. L'altare fu collocato tradizionalmente a est, quindi l'orientamento della facciata doveva essere trasversale rispetto a quello attuale. Finalmente, si decise di demolire il palazzo da Povo e il 10 ottobre 1708 fu posta la prima pietra, mentre l'inaugurazione avvenne il 19 aprile 1711. La nuova soluzione per la facciata fu trovata in modo da risultare prospiciente sulla via lunga e allo stesso tempo in fondo alla via larga tale da essere simmetrica in linea d'aria con il Duomo:\nDopo la soppressione della Compagnia di Ges\u00f9 nel 1773 la chiesa vers\u00f2 in stato di abbandono fino all'avvento dei francesi che ne fecero un deposito di armi. Con la riabilitazione dell'Ordine fu possibile riprendere possesso dell'edifizio che, per\u00f2, sub\u00ec un primo restauro solo nel 1895. All'epoca fu risistemata la volta mediante crociere e intonacata con giallo paglierino; gli spigoli delle crociere decorati con festoni di foglie e con bacche in oro. Il lavoro fu commissionato ad Hans Rabensteiner, formatosi alla scuola di Monaco, allievo di Franz von Defregger. Vi erano dipinti i 4 Evangelisti, i 4 Dottori e i 7 doni dello Spirito Santo. Dal 1917 al 1923, su pressioni dell'imperatrice d'Austria Zita, una Borbone, la chiesa ospit\u00f2 le spoglie mortali di Francesco II di Borbone, ultimo re del Regno delle Due Sicilie, per metterle in salvo durante il primo conflitto mondiale dal fronte di guerra che aveva raggiunto Arco (Tn), il precedente luogo di sepoltura.\nArchitettura e struttura.\nLa facciata \u00e8 composta da un finestrone superiore ai lati del quale, separati da due ordini di paraste in marmo rosso della Valsugana, sono posti dei santi gesuiti: Francesco Borgia (in basso a sinistra), Francesco Regis (in alto a sinistra), Luigi Gonzaga (in alto a destra), Ignazio di Loyola (in basso a destra) e Francesco Saverio (sulla cimasa posta all'ingresso). Tutte le sculture sono decorate da una formella a conchiglia (\"rocaille\") che \u00e8 un tratto tipico del Pozzo, mentre i motivi arricciati accanto al timpano sottendono allo stile del Mignocchi, suo allievo. Sul tetto si scorge una croce di Lorena e l'emblema bernardino IHS.\nLa struttura interna \u00e8 a pianta rettangolare e articolata in basa a diversi ambienti (ingresso, corpo centrale a navata unica, presbiterio, abside e sacrestia) e diversi piani: al primo si possono notare dei matronei che hanno funzione esclusivamente scenica e l'organo a canne (1888) opera dei fratelli Mayer posto sulla cantoria in controfacciata; lo strumento, che conserva integre le sue caratteristiche originarie, dispone di 18 registri su due manuali e pedale, ed \u00e8 a trasmissione integralmente meccanica. Al secondo piano vi \u00e8 il cleristorio ricco di monofore per il rifornimento di luce degli ambienti, in addizione furono aggiunte delle lampade pendenti dalla volta, poi eliminate. La pavimentazione a scacchiera \u00e8 costituita da lastre di granito rosa di Fiemme e bianco di Pila. Le lesene sono ottenute, invece, con un procedimento complesso, a commesso, incastonando frammenti diversi di marmo fra loro e utilizzando uno stucco in pasta che le donano un effetto \u00ab...che non trova pari in Trento\u00bb.\nScultura e pittura.\nNell\u2019ingresso sono presenti affreschi di Carlo Gaudenzio Mignocchi che ritraggono la \"Nativit\u00e0\" (sul soffitto), il \"Battesimo di Ges\u00f9\" (a destra) e il \"Battesimo di Costantino\" (a sinistra), e \"Pietro Apostolo\" (intradosso il portale). Attualmente vi sono posti due confessionali lignei prelevati dalla chiesa di S.Maria Maggiore, le due porte laterali conducono ad altrettanti vestiboli sottostanti il campanile. Il nartece \u00e8 separato dall'aula da una cancellata dopo la quale ai lati si possono ammirare quattro altari dotati ciascuno di un loculo per le reliquie sormontati da altrettante pale che ritraggono: l'\"Immacolata Concezione\" (a sinistra) e il \"Transito di Giuseppe\" (a destra), mentre pi\u00f9 avanti si ammirano: la \"Vocazione di Ignazio\" (a sinistra) di Paul Troger e la \"Profezia di Simeone\" (a destra) di Michelangelo Unterperger. Intermezzo gli altari vi sono due piccole cappelle: a destra la \"Madonna di Lourdes\" e a sinistra la \"Crocifissione\". La lunetta sopra l'Immacolata ritrae \"La Missione degli Apostoli\" (Mc 16, 15).\nNel perimetro interno, sulle nicchie, vi sono 10 statue, raffiguranti da sinistra a destra: Antonio da Padova (con la croce latina e la tonaca), Stanislao Kostka (col fanciullo in braccio), Carlo Borromeo (uomo con mitra e croce latina), San Vigilio (con la \"sgarmela\", cio\u00e8 lo zoccolo, in mano), Pietro Apostolo (con le chiavi), Paolo di Tarso (con la spada), San Sebastiano (ferito presso un tronco), l'Angelo Custode (che accompagna un bambino), Santa Barbara (con una torre in braccio) e Maria Maddalena (con una croce latina). Gli angeli porta candele che si alternano sul perimetro sono realizzati in pietra arenaria sovrastanti ciascuno 12 croci metalliche di consacrazione della chiesa, mentre le balaustrine dei matronei e le nicchie dei Santi sono in marmo giallo di Arco. Le colonne a fianco gli altari sono in marmo \"valcaregna\" di Castione e l'architrave delle cappelle e della cornice della tela centrale sono in marmo nero di Ragoli. Dislocati nell'aula vi sono otto confessionali intagliati in noce e incassati nel muro.\nPresso l'abside, sovrastante il tabernacolo, si pu\u00f2 ammirare il dipinto del Mignocchi \"Francesco Saverio che battezza la regina indiana Neachile\" che simboleggia due temi cari ai gesuiti: la conversione, e l'obbedienza. L'altare in marmo \"bianco di Carrara\" e \"rosso di Francia\" \u00e8 opera di Angelo Rangheri:\nPer la chiesa di San Francesco Saverio agli inizi del XVIII secolo Carlo Gaudenzio Mignocchi dipinse alcune tele."}
{"id": "3626361", "revid": "638792", "url": "https://it.wikipedia.org/wiki?curid=3626361", "title": "Degano (disambigua)", "text": ""}
{"id": "3626362", "revid": "478814", "url": "https://it.wikipedia.org/wiki?curid=3626362", "title": "San Marino CEPU Open 2011", "text": "Il San Marino CEPU Open 2011 \u00e8 stato un torneo professionistico di tennis maschile giocato sulla terra battuta. \u00c8 stata la 24\u00aa edizione del torneo, facente parte dell'ATP Challenger Tour nell'ambito dell'ATP Challenger Tour 2011. Si \u00e8 giocato nella Citt\u00e0 di San Marino in San Marino dall'8 al 14 agosto 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono entrati nel tabellone principale come special exempt:\nGiocatori che sono passati dalle qualificazioni:\nCampioni.\nSingolare.\n Potito Starace ha battuto in finale Martin Kli\u017ean che si \u00e8 ritirato sul punteggio di 6\u20131, 3\u20130\nDoppio.\n James Cerretani / Philipp Marx hanno battuto in finale Daniele Bracciali / Julian Knowle 6\u20133, 6\u20134"}
{"id": "3626363", "revid": "181699", "url": "https://it.wikipedia.org/wiki?curid=3626363", "title": "Brissago Valtravaglia", "text": ""}
{"id": "3626368", "revid": "1494169", "url": "https://it.wikipedia.org/wiki?curid=3626368", "title": "Cadamuro", "text": ""}
{"id": "3626372", "revid": "287204", "url": "https://it.wikipedia.org/wiki?curid=3626372", "title": "Viral", "text": ""}
{"id": "3626379", "revid": "188323", "url": "https://it.wikipedia.org/wiki?curid=3626379", "title": "Linear Phase", "text": ""}
{"id": "3626395", "revid": "122246", "url": "https://it.wikipedia.org/wiki?curid=3626395", "title": "Copacabana Palace", "text": "Il Belmond Copacabana Palace \u00e8 un celebre hotel costruito nel 1923 a Rio de Janeiro in Brasile, di fronte all'oceano sulla famosissima spiaggia di Copacabana.\nEsso \u00e8 considerato il primo grande hotel del Sudamerica e per anni ha ospitato i pi\u00f9 grandi divi internazionali in visita a Rio de Janeiro.\nStoria.\nIl palazzo \u00e8 stato costruito da Oct\u00e1vio Guinle e Francisco Castro Silva tra il 1919 e il 1923, che chiamarono il celebre architetto francese Joseph Gire (gi\u00e0 ideatore dell'H\u00f4tel N\u00e9gresco di Nizza e dell'Hotel Carlton a Cannes)."}
{"id": "3626398", "revid": "119127227", "url": "https://it.wikipedia.org/wiki?curid=3626398", "title": "Albo d'oro dei Campionati mondiali di sci nordico - Salto con gli sci", "text": "L'albo d'oro dei Campionati mondiali di sci nordico, relativamente al salto con gli sci, elenca tutti gli atleti e le squadre vincitori di medaglie nelle rassegne iridate, che si svolgono dal 1924 a cadenza variabile. Dal 1924 al 1984 i Campionati mondiali hanno coinciso, in tutto o in parte, con le gare di sci nordico ai Giochi olimpici invernali e nel salto con gli sci le medaglie olimpiche avevano anche valenza iridata.\nNel corso del tempo il numero delle gare iridate di salto con gli sci \u00e8 progressivamente aumentato e dall'unica prova disputata a Chamonix 1924 si \u00e8 giunti alle cinque di Oslo 2011. A lungo esclusivamente maschile, la specialit\u00e0 prevede competizioni iridate femminili a partire da Liberec 2009 e miste a partire da Val di Fiemme 2013.\nFormule di gara.\nLa formula di gara pi\u00f9 antica \u00e8 quella detta \"trampolino lungo\"; la gara dal \"trampolino normale\" fu introdotta a Zakopane 1962. La gara a squadre dal trampolino lungo fu inserita nel programma ufficiale a partire da Oslo 1982; da Lahti 2001 si \u00e8 iniziato a disputare anche una seconda gara a squadre, dal trampolino normale. A Liberec 2009 debutt\u00f2 la prima prova femminile, l'individuale dal trampolino normale."}
{"id": "3626400", "revid": "181699", "url": "https://it.wikipedia.org/wiki?curid=3626400", "title": "Cocquio Trevisago", "text": ""}
{"id": "3626402", "revid": "650811", "url": "https://it.wikipedia.org/wiki?curid=3626402", "title": "Chiesa San Francesco Saverio", "text": ""}
{"id": "3626405", "revid": "1442080", "url": "https://it.wikipedia.org/wiki?curid=3626405", "title": "San Marino CEPU Open 2011 - Singolare", "text": "Il singolare dello San Marino CEPU Open 2011 \u00e8 stato un torneo di tennis facente parte dell'ATP Challenger Tour 2011.\nRobin Haase era il detentore del titolo, ma quest'anno ha deciso di non partecipare.\nPotito Starace ha vinto il torneo affrontando in finale Martin Kli\u017ean, che si \u00e8 ritirato per un infortunio al piede sinistro sul punteggio di 6\u20131, 3\u20130 a favore dell'italiano."}
{"id": "3626411", "revid": "287204", "url": "https://it.wikipedia.org/wiki?curid=3626411", "title": "Fotballklubben Lyn Oslo 2007", "text": "Questa voce raccoglie le informazioni riguardanti il Fotballklubben Lyn Oslo nelle competizioni ufficiali della stagione 2007."}
{"id": "3626412", "revid": "2043251", "url": "https://it.wikipedia.org/wiki?curid=3626412", "title": "Ezequiel Moreno", "text": "Biografia.\nEntrato negli agostiniani recolletti in Spagna nel 1864, part\u00ec come missionario per le Filippine e venne ordinato sacerdote a Manila nel 1871.\nNel 1893 fu nominato vicario apostolico di Casanare, in Colombia, regione storicamente affida al suo ordine; fu poi trasferito alla sede vescovile di Pasto.\nDiede un notevole contributo alla restaurazione del suo ordine dopo le soppressioni del XIX secolo. Malato di cancro, rientr\u00f2 in patria e si ritir\u00f2 nel convento di Monteagudo, dove aveva abbracciato la vita religiosa, e vi mor\u00ec in concetto di santit\u00e0 nel 1906.\nCulto.\nLa sua causa di canonizzazione venne introdotta nel 1925: dopo essere stato beatificato nel 1975, \u00e8 stato proclamato santo da papa Giovanni Paolo II l'11 ottobre 1992, durante il viaggio apostolico del pontefice a Santo Domingo.\nLa sua memoria liturgica \u00e8 celebrata il 19 agosto.\nGenealogia episcopale.\nLa genealogia episcopale \u00e8:"}
{"id": "3626415", "revid": "104458", "url": "https://it.wikipedia.org/wiki?curid=3626415", "title": "Kaare Walberg", "text": ""}
{"id": "3626416", "revid": "1442080", "url": "https://it.wikipedia.org/wiki?curid=3626416", "title": "San Marino CEPU Open 2011 - Doppio", "text": "Daniele Bracciali e Lovro Zovko erano i detentori del titolo, ma quest'anno hanno deciso di non competere insieme.\nBracciali ha giocato con l'austriaco Julian Knowle mentre Zovko con il tedesco Dustin Brown.\nJames Cerretani e Philipp Marx hanno vinto il torneo battendo Bracciali e Knowle 6\u20133, 6\u20134 in finale."}
{"id": "3626419", "revid": "1907934", "url": "https://it.wikipedia.org/wiki?curid=3626419", "title": "Radiosveglia", "text": "La radiosveglia, anche scritto radio sveglia, \u00e8 un apparecchio elettronico che combina le funzioni di una sveglia e di un sintonizzatore radio.\nSono generalmente alimentate dalla rete elettrica ma hanno una batteria per mantenere memorizzata l'ora in caso di mancanza di energia elettrica della rete. \nFunzioni.\nLo scopo principale di una radiosveglia \u00e8 di svegliare una persona in stato dormiente riproducendo la stazione radio prescelta, anzich\u00e9 il classico segnale acustico. Nonostante ci\u00f2, le radiosveglie possono essere impostate per riprodurre il classico segnale acustico.\nInoltre, una radiosveglia pu\u00f2 essere utilizzata anche per ascoltare le stazioni radio. Infatti, la maggior parte delle radiosveglie ha un timer che permette di disattivare il sintonizzatore radio raggiunto un tempo fissato dalla persona.\nLe moderne radiosveglie possono riprodurre musica in MP3, attraverso chiavette usb o collegandovi un lettore MP3.\nIl display.\nLe prime radiosveglie avevano un orologio analogico o un orologio digitale meccanico, mentre oggi hanno prevalentemente un orologio digitale a schermo a LED o a schermo LCD"}
{"id": "3626422", "revid": "984922", "url": "https://it.wikipedia.org/wiki?curid=3626422", "title": "Manolom Phomsouvanh", "text": "Carriera.\nClub.\nHa esordito nel 2010 con la maglia dell'Ezra, squadra del campionato laotiano.\nNel 2011 viene ceduto al Nong Khai F.C.,squadra della Regional League Division 2,La seconda divisione thailandese.\nNazionale.\nInsieme con il compagno di squadra Soukaphone Vongchiengkham, ha conquistato il posto da titolare in Nazionale nel 2011, dopo un 2010 (anno dell'esordio) trascorso da riserva. Si \u00e8 messo in luce per la doppietta segnata su punizione contro la Cambogia il 29 giugno 2011, nella sfida valevole per le qualificazioni al Mondiale del 2014."}
{"id": "3626430", "revid": "1123126", "url": "https://it.wikipedia.org/wiki?curid=3626430", "title": "Ostia Mare", "text": ""}
{"id": "3626432", "revid": "339392", "url": "https://it.wikipedia.org/wiki?curid=3626432", "title": "A.S.D. Loreto Aprutino C5", "text": ""}
{"id": "3626433", "revid": "486946", "url": "https://it.wikipedia.org/wiki?curid=3626433", "title": "A.S.D. Calcio Femminile Bardolino Verona", "text": ""}
{"id": "3626435", "revid": "149587", "url": "https://it.wikipedia.org/wiki?curid=3626435", "title": "A.S.D. Grumo", "text": ""}
{"id": "3626437", "revid": "666668", "url": "https://it.wikipedia.org/wiki?curid=3626437", "title": "A.S.D. C.R. Pro Scicli", "text": ""}
{"id": "3626440", "revid": "767487", "url": "https://it.wikipedia.org/wiki?curid=3626440", "title": "Visay Phapouvanin", "text": "Carriera.\nClub.\nGioca dal 2002 al 2003 in Thailandia, all'Udon Thani. Nel 2004 si trasferisce nel Laos, al Vientiane, in cui milita fino al 2012. Nel 2013 passa al Lao Police. Nel 2015 gioca all'Eastern Star. Nel 2016 viene acquistato dall'Electricit\u00e8 du Laos.\nNazionale.\nHa esordito in Nazionale nel 2002. \u00c8 il miglior marcatore della storia della Nazionale."}
{"id": "3626442", "revid": "181699", "url": "https://it.wikipedia.org/wiki?curid=3626442", "title": "Associazione Calcio Femminile Firenze A.S.D.", "text": ""}
{"id": "3626443", "revid": "339392", "url": "https://it.wikipedia.org/wiki?curid=3626443", "title": "A.S.D. Brillante Calcio a Cinque", "text": ""}
{"id": "3626445", "revid": "559014", "url": "https://it.wikipedia.org/wiki?curid=3626445", "title": "Yara Greyjoy", "text": ""}
{"id": "3626454", "revid": "254401", "url": "https://it.wikipedia.org/wiki?curid=3626454", "title": "Borgoratti", "text": "Borgoratti ( in italiano, in ligure) \u00e8 un quartiere residenziale di 8.723 abitanti del comune di Genova, compreso nel Municipio IX Levante.\nUn tempo frazione del comune di San Martino d'Albaro, nel 1873 venne incorporato con questo e altri cinque comuni della bassa val Bisagno nel comune di Genova, prima espansione di quella che nel 1926 sarebbe divenuta la Grande Genova.\nAl quartiere \u00e8 dedicata la poesia \"Borgoratti\" di Giorgio Caproni (1912-1990), compresa nella raccolta \"Come un'allegoria\", pubblicata nel 1936; lo stesso autore ricorda la localit\u00e0 tra i molti luoghi di Genova elencati nella lirica \"Litania\", del 1954.\nGeografia fisica.\nTerritorio.\nBorgoratti occupa una porzione intermedia della valle del torrente Sturla, compresa tra San Desiderio, a monte, mentre a valle l'asse di corso Europa separa il quartiere da quello di Sturla. L'abitato si sviluppa prevalentemente sul versante destro della valle e comprende anche la localit\u00e0 di Cadighiara, antico borgo agricolo sviluppatosi su entrambe le sponde dello Sturla lungo la strada diretta a Bavari.\nIl territorio di Borgoratti comprende anche il borgo di Vernazza, che si sviluppa lungo la strada, proveniente da Genova, che scende dal colle di san Martino e giunge in piazza San Rocco, crocevia tra le diverse strade che collegavano Genova, la Riviera di Levante e l'alta val Bisagno. In origine era un modesto borgo di carattere popolare, con strutture di assistenza ai viandanti; dal 1468 era gi\u00e0 attiva e ben radicata sul territorio una confraternita nata per onorare San Rocco denominata \"Arciconfraternta S. Rocco di Vernazza Morte e Orazione\". Questa antica confraternita \u00e8 ancora oggi attiva presso la chiesa parrocchiale di San Rocco di Vernazza.\nL'apertura di corso Europa stravolse l'antica viabilit\u00e0, a stento individuabile tra le moderne vie. Attorno alla chiesa di San Rocco sopravvivono alcune piccole case antiche, che creano un singolare contrasto con le costruzioni moderne del recente sviluppo edilizio.\nOrigine del nome.\nIl toponimo Borgoratti deriva dalla famiglia Ratti che aveva molte propriet\u00e0 in questa zona e alla quale sono legati altri toponimi nei dintorni, tra i quali il monte che domina la valle Sturla, sulla cui cima sorge il forte Monteratti.\nCadighiara, posto nei pressi del torrente Sturla, deve invece il nome al fatto di avere le sue case \"sulla ghiaia\" (il greto del torrente). Motivo di questa collocazione era la presenza di mulini che sfruttavano le acque del torrente ma si trattava anche di un borgo a servizio dei viaggiatori sul guado della strada che portava a Bavari (la moderna carrozzabile si sviluppa invece interamente sul versante destro della valle senza attraversare il torrente) e costituiva un tempo un importante collegamento tra il levante genovese e la val Bisagno.\nStoria.\nBorgoratti, antico borgo rurale legato alla presenza della famiglia Ratti, nacque come centro di via sul cosiddetto \"cammin lungo\", come era chiamata la strada per Bavari e la val Bisagno, in contrapposizione al \"cammin corto\", pi\u00f9 breve ma assai pi\u00f9 faticoso, attraverso il colle di Santa Tecla e i Camaldoli.\nAmministrato dalla Repubblica di Genova, dapprima nella podesteria del Bisagno e poi nel successivo capitaneato (1606), con gli avvenimenti napoleonici di fine Settecento e la conseguente caduta della repubblica genovese in favore della Repubblica Ligure, Borgoratti fu inglobato nel comune di San Martino d'Albaro, compreso nel dipartimento del Bisagno (1797). Con l'annessione della Liguria al Primo Impero francese, dal 13 giugno 1805 al 1814 fu inserito nel Dipartimento di Genova.\nAlla caduta di Napoleone Bonaparte il Congresso di Vienna del 1814 incorpor\u00f2 il territorio ligure nel Regno di Sardegna e dal 1861 fu parte integrante del neo costituito Regno d'Italia. Dal 1874 Borgoratti fa parte del comune di Genova.\nI sei comuni accorpati il 1\u00ba gennaio 1874 conservarono fino al 1969 i loro confini storici, Borgoratti pertanto rimase compreso nel territorio della \"frazione suburbana\" di San Martino d'Albaro.\nNel 1969, con l'istituzione delle circoscrizioni comunali, viene creata la circoscrizione Valle Sturla con l'accorpamento di zone storiche gi\u00e0 comprese negli ex comuni di Apparizione, Bavari, San Martino e Quarto dei Mille, tra cui Borgoratti.\nNella ripartizione amministrativa del comune di Genova in vigore dal 2005 \u00e8 un'unit\u00e0 urbanistica del Municipio IX Levante e confina con i quartieri di San Desiderio, Apparizione, San Martino e Sturla.\nIl quartiere nel Novecento \u00e8 stato investito da una tumultuosa espansione urbanistica che ha in gran parte cancellato le tracce viarie e gli edifici pi\u00f9 antichi, anche se \u00e8 ancora possibile intuire tra le moderne costruzioni la struttura dell'antico borgo rurale, che conserva a testimonianza del passato alcuni antichi toponimi viari."}
{"id": "3626456", "revid": "254059", "url": "https://it.wikipedia.org/wiki?curid=3626456", "title": "Giuseppe Luci Poniatowski", "text": "Biografia.\nGiuseppe Luci Poniatowski nacque a Roma dal principe polacco Stanislao Poniatowski e dalla romana di origini umbre Cassandra Luci. Nascendo fuori dal matrimonio, fu riconosciuto solo nel 1822 in seguito al trasferimento della famiglia da Roma a Firenze. Fu legittimato come figlio di Stanislao Poniatowski nel 1847 grazie all'intervento del granduca di Toscana Leopoldo II che lo nomin\u00f2 \"Principe di Monte Rotondo\", insieme al fratello Carlo e alla sorella Elisa, dal nome di una tenuta della famiglia presso Livorno.\nEducato presso il Collegio dei Padri Scolopi di Firenze, fu allievo del musicista fiorentino Ferdinando Ceccherini, tenore della \"Imperiale e reale cappella\". Giuseppe Poniatowski divenne rapidamente un compositore e direttore d'orchestra di fama. Scrisse numerose opere per i teatri italiani e francesi.\nSpos\u00f2 Matilde Perotti (1814-1875) nel 1834 a Firenze, dalla quale ebbe un unico figlio, Stanislao Augusto(nato a Firenze il 9 novembre 1835, morto a Parigi il 6 gennaio 1908), che spos\u00f2 Louise Le Hon.\nPoniatowski fu inviato a Parigi come plenipotenziario dal Granduca Leopoldo II. Nel 1854 fu nominato senatore francese da Napoleone III e naturalizzato cittadino francese.\nPoniatowski mor\u00ec a Londra nel 1873.\nFonti.\nAutografi.\nL'assenza di studi non permette di localizzare con precisione gli autografi di Poniatowski. Il \"R\u00e9pertoire International des Sources Musicales\" segnala l'autografo dell'intero \"Ruy Blas\" (4 volumi) al Musikabteilung del Preu\u00dfischer Kulturbesitz della Staatsbibliothek zu Berlin, sul cui frontespizio, in una mano diversa dalla musica, si legge \u00abci sono delle varianti e correzioni apocrife del celebre Rossini, che gli fu amico e maestro a Parigi e che gli fece rappresentare un lavoro all'Op\u00e9ra\u00bb: gli interventi di Rossini non sono per\u00f2 mai stati verificati. La Staatsbibliothek ha parzialmente digitalizzato il documento.\nEdizioni a stampa.\nPoniatowski stamp\u00f2 con i maggiori editori milanesi (Ricordi, Lucca) e fiorentini (Lorenzi, Stefani), oltre che con alcuni editori parigini (Escudier, Bathlot, Renaud). L'istituzione italiana che conserva in maggior numero copie di edizioni a stampa di sue opere \u00e8 il Conservatorio di Milano, seguono (segnaliamo solo le istituzioni che hanno un numero di copie rilevante) la Biblioteca Nazionale Marciana di Venezia, il Conservatorio di Firenze, l'Accademia Santa Cecilia di Roma, la Biblioteca Palatina di Parma, i conservatori di Bergamo e Como, e la Biblioteca Civica di Verona. All'estero, sue edizioni sono alla Biblioth\u00e9que National de France e alla \u00d6sterreichische Nationalbibliothek di Vienna"}
{"id": "3626458", "revid": "92723", "url": "https://it.wikipedia.org/wiki?curid=3626458", "title": "Abbazia territoriale di Saint Peter-Muenster", "text": "L'abbazia territoriale di Saint Peter-Muenster (in latino: \"Abbatia Territorialis Sancti Petri apud Muenster\") \u00e8 una sede soppressa della Chiesa cattolica in Canada.\nTerritorio.\nL'abbazia territoriale era situata nella provincia di Saskatchewan in Canada e si estendeva per 4.662\u00a0km\u00b2.\nStoria.\nL'abbazia territoriale fu eretta il 6 marzo 1921 con la bolla \"Eximia Benedictini\" di papa Benedetto XV, ricavandone il territorio dalla diocesi di Prince Albert-Saskatoon (oggi diocesi di Prince Albert).\nIl 14 settembre 1998 l'abbazia territoriale ha perso il privilegio della territorialit\u00e0 e il suo territorio \u00e8 stato incorporato nella diocesi di Saskatoon.\nStatistiche.\nLa diocesi nel 1990 su una popolazione di 14.236 persone contava 11.088 battezzati, corrispondenti al 77,9% del totale."}
{"id": "3626462", "revid": "767487", "url": "https://it.wikipedia.org/wiki?curid=3626462", "title": "Campionato Primavera 2001-2002", "text": "Il Campionato Primavera 2001-2002 \u00e8 la 40\u00aa edizione del Campionato Primavera. Il detentore del trofeo \u00e8 la Lazio.\nLa squadra vincitrice del torneo \u00e8 stata l' guidata dall'allenatore Corrado Verdelli che si \u00e8 aggiudicata il titolo di campione nazionale per la quinta volta nella sua storia.\nOttavi di finale.\nSquadre partecipanti.\nPrima fascia\nSeconda fascia\nFase finale.\nTabellone.\nLe gare della Fase Finale si sono giocate nel periodo tra il 30 maggio e il 6 giugno 2002.\nRosa campione d'Italia.\nSaidi Adeshokan, Mattia Altobelli, Nicola Beati, Fabrizio Biava, Luca Bretti, Roberto Chiaria, Alex Cordaz, Salvatore Ferraro, Luca Franchini, Yossouf Kone, Obafemi Martins, Mathieu Moreau, Nicola Napolitano, Goran Pandev, Giovanni Pasquale, Luca Perfetti, Alessandro Potenza, Alberto Quadri, Mario Rebecchi, Enrico Rossi Chauvenet, Erminio Rullo, Aco Stojkov, Wellington Pinto Fraga."}
{"id": "3626463", "revid": "382244", "url": "https://it.wikipedia.org/wiki?curid=3626463", "title": "Giuseppe Poniatowski", "text": ""}
{"id": "3626465", "revid": "1788047", "url": "https://it.wikipedia.org/wiki?curid=3626465", "title": "Oggi in Italia", "text": "Oggi in Italia fu una radio comunista alternativa che dal 1951 trasmetteva in segreto da Praga.\nNell'agosto del 1968, presso la sua sede, vi trovarono rifugio i redattori della Radio di Stato cecoslovacca, fuggiti dalla sede di Via Vinohradsk\u00e1, occupata dai sovietici.\nTra i collaboratori di Oggi in Italia vi furono Alessandro Curzi, Carlo Ripa di Meana e Araldo Tolomelli.\nLa radio fu chiusa dal nuovo governo cecoslovacco nel 1970."}
{"id": "3626470", "revid": "339392", "url": "https://it.wikipedia.org/wiki?curid=3626470", "title": "Aeroporto Internazionale Bengaluru", "text": ""}
{"id": "3626471", "revid": "438678", "url": "https://it.wikipedia.org/wiki?curid=3626471", "title": "New York Cosmos 1977", "text": "Questa voce raccoglie le informazioni riguardanti i New York Cosmos nelle competizioni ufficiali della stagione 1977.\nMaglie e sponsor.\nVengono introdotte delle maglie prodotte dalla Umbro, alle quali se ne affianca una versione prodotta dall'Adidas.\nRosa.\n "}
{"id": "3626476", "revid": "536159", "url": "https://it.wikipedia.org/wiki?curid=3626476", "title": "Aeroporto Internazionale di Cochin", "text": ""}
{"id": "3626481", "revid": "17654", "url": "https://it.wikipedia.org/wiki?curid=3626481", "title": "Manuel del P\u00f3pulo Vicente Rodr\u00edguez", "text": ""}
{"id": "3626483", "revid": "17654", "url": "https://it.wikipedia.org/wiki?curid=3626483", "title": "Manuel Patricio Rodr\u00edguez Garc\u00eda", "text": ""}
{"id": "3626485", "revid": "536159", "url": "https://it.wikipedia.org/wiki?curid=3626485", "title": "Aeroporto Internazionale di Tribhuvan", "text": ""}
{"id": "3626487", "revid": "196390", "url": "https://it.wikipedia.org/wiki?curid=3626487", "title": "Aeroporto Internazionale di Manila Ninoy Aquino", "text": ""}
{"id": "3626492", "revid": "120148306", "url": "https://it.wikipedia.org/wiki?curid=3626492", "title": "Guarnerio d'Artegna", "text": "Biografia.\nRimasto presto orfano di padre viene adottato dalla famiglia Panciera e segue a Roma il cardinale Antonio, che per il porporato aveva rinunciato all'incarico di patriarca di Aquileia. Il giovane Guarnerio si forma all'interno della curia romana, frequentando soprattutto gli esponenti veneti e friulani, uno su tutti Gabriele Condulmer, eletto papa nel 1431 col nome di Eugenio IV. Sempre nello stesso anno eredita la biblioteca di Antonio Panciera, composta soprattutto da libri inerenti al diritto canonico, e divenuto diacono continua a vivere a Roma svolgendo attivit\u00e0 di segretario del patriarca Biagio Molin, reggente gli uffici della Cancelleria Apostolica.\nNominato canonico di Aquileia, continua a vivere presso la sede papale almeno sino al 1434, \u00e8 in questi anni infatti che da una relazione gli nasce la figlia Pasqua, che lo seguir\u00e0 per il resto della sua vita. Nominato \"litterarum apostolicarum abbreviator\" nel 1436 assurge al privilegio di esenzione dal giudice ordinario, accordatogli da Eugenio IV a Firenze il 14 dic. 1439 durante il Concilio. Negli anni seguenti Guarnerio vede accrescere il suo ruolo nella politica ecclesiastica presso Venezia, quale mediatore tra gli interessi del papato e la Serenissima, che aveva espugnato il Friuli ponendo fine ai settecento anni di dominio del Patriarcato di Aquileia. Probabilmente nel 1445 viene ordinato sacerdote, \u00e8 infatti nominato \"plebanus Sancti Danielis\" oltre che canonico di Udine. Sempre nel 1445 Guarnerio viene designato come vicario generale sostituto del patriarca Ludovico Trevisan, che risiedeva a Roma, divenendo di fatto il reggente, per circa una decina di anni, della curia patriarcale e del tribunale ecclesiastico della vastissima diocesi di Aquileia. Il suo impegno si rivolge soprattutto alla moralizzazione del clero, osteggiando il concubinato e rendendo obbligatoria la residenza presso le sedi assegnate.\nNel 1454 lascia l'incarico e si trasferisce da Udine a San Daniele del Friuli, ma \u00e8 solo del 25 agosto 1456 la compilazione dell'inventario dei suoi libri per il trasloco definitivo presso la nuova residenza. Il 7 ottobre 1466, prossimo alla morte, detta il suo testamento in cui lega la sua raccolta libraria alla chiesa di San Michele: \"tutti li suoi libri che si ritrovava havere con obligo alla Chiesa di far fabricare in loco honesto et condecente una libraria et in quella tutti l'istessi libri ponere, con sue catene ligati, et ivi conservarli per uso dell'istessa Chiesa et che non siano mai levati di detta libraria per accomodar altri. Et se alcuno volesse sopra detti libri legere o studiare et al Consilio et Comunit\u00e0 piacesse, possa sopra detti libri e nell'istessa libraria e non altrove legere et studiare con licenza del Consiglio et Comunit\u00e0 di San Daniele\". Sono queste le parole che fissano la nascita di una tra le prime biblioteche pubbliche d'Italia."}
{"id": "3626502", "revid": "287204", "url": "https://it.wikipedia.org/wiki?curid=3626502", "title": "113949 Bahcall", "text": "113949 Bahcall \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 3,1411946\u00a0UA e da un'eccentricit\u00e0 di 0,1749428, inclinata di 11,45540\u00b0 rispetto all'eclittica."}
{"id": "3626503", "revid": "287204", "url": "https://it.wikipedia.org/wiki?curid=3626503", "title": "113950 Donbaldwin", "text": "113950 Donbaldwin \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 3,0049634\u00a0UA e da un'eccentricit\u00e0 di 0,0629674, inclinata di 12,16231\u00b0 rispetto all'eclittica."}
{"id": "3626504", "revid": "287204", "url": "https://it.wikipedia.org/wiki?curid=3626504", "title": "113951 Artdavidsen", "text": "113951 Artdavidsen \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,9838477\u00a0UA e da un'eccentricit\u00e0 di 0,2104455, inclinata di 14,64726\u00b0 rispetto all'eclittica."}
{"id": "3626505", "revid": "287204", "url": "https://it.wikipedia.org/wiki?curid=3626505", "title": "113952 Schramm", "text": "113952 Schramm \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,3678138\u00a0UA e da un'eccentricit\u00e0 di 0,1182586, inclinata di 5,64464\u00b0 rispetto all'eclittica."}
{"id": "3626506", "revid": "287204", "url": "https://it.wikipedia.org/wiki?curid=3626506", "title": "114022 Bizyaev", "text": "114022 Bizyaev \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,6838000\u00a0UA e da un'eccentricit\u00e0 di 0,1021884, inclinata di 11,70198\u00b0 rispetto all'eclittica."}
{"id": "3626507", "revid": "287204", "url": "https://it.wikipedia.org/wiki?curid=3626507", "title": "114023 Harvanek", "text": "114023 Harvanek \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,6893856\u00a0UA e da un'eccentricit\u00e0 di 0,1131178, inclinata di 14,85495\u00b0 rispetto all'eclittica."}
{"id": "3626508", "revid": "287204", "url": "https://it.wikipedia.org/wiki?curid=3626508", "title": "114024 Scotkleinman", "text": "114024 Scotkleinman \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,7714289\u00a0UA e da un'eccentricit\u00e0 di 0,0902093, inclinata di 8,33093\u00b0 rispetto all'eclittica."}
{"id": "3626510", "revid": "287204", "url": "https://it.wikipedia.org/wiki?curid=3626510", "title": "114025 Krzesinski", "text": "114025 Krzesinski \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,5808191\u00a0UA e da un'eccentricit\u00e0 di 0,0805631, inclinata di 7,59830\u00b0 rispetto all'eclittica."}
{"id": "3626511", "revid": "287204", "url": "https://it.wikipedia.org/wiki?curid=3626511", "title": "114026 Emalanushenko", "text": "114026 Emalanushenko \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 3,0001048\u00a0UA e da un'eccentricit\u00e0 di 0,1140651, inclinata di 1,95112\u00b0 rispetto all'eclittica."}
{"id": "3626512", "revid": "287204", "url": "https://it.wikipedia.org/wiki?curid=3626512", "title": "114027 Malanushenko", "text": "114027 Malanushenko \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,6801862\u00a0UA e da un'eccentricit\u00e0 di 0,0380514, inclinata di 9,37344\u00b0 rispetto all'eclittica."}
{"id": "3626513", "revid": "287204", "url": "https://it.wikipedia.org/wiki?curid=3626513", "title": "119967 Daniellong", "text": "119967 Daniellong \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,2755642\u00a0UA e da un'eccentricit\u00e0 di 0,1665555, inclinata di 9,60791\u00b0 rispetto all'eclittica."}
{"id": "3626514", "revid": "287204", "url": "https://it.wikipedia.org/wiki?curid=3626514", "title": "121103 Ericneilsen", "text": "121103 Ericneilsen \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7924324\u00a0UA e da un'eccentricit\u00e0 di 0,1853618, inclinata di 18,26029\u00b0 rispetto all'eclittica."}
{"id": "3626516", "revid": "86599", "url": "https://it.wikipedia.org/wiki?curid=3626516", "title": "123120 Peternewman", "text": "123120 Peternewman \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a e da un'eccentricit\u00e0 di 0,0533696, inclinata di 10,63850\u00b0 rispetto all'eclittica.\nL'asteroide \u00e8 dedicato all'astronomo britannico Peter R. Newman."}
{"id": "3626517", "revid": "287204", "url": "https://it.wikipedia.org/wiki?curid=3626517", "title": "127515 Nitta", "text": "127515 Nitta \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,6972079\u00a0UA e da un'eccentricit\u00e0 di 0,0814459, inclinata di 6,78496\u00b0 rispetto all'eclittica."}
{"id": "3626519", "revid": "287204", "url": "https://it.wikipedia.org/wiki?curid=3626519", "title": "127516 Oravetz", "text": "127516 Oravetz \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,2902463\u00a0UA e da un'eccentricit\u00e0 di 0,0813000, inclinata di 7,49647\u00b0 rispetto all'eclittica."}
{"id": "3626520", "revid": "287204", "url": "https://it.wikipedia.org/wiki?curid=3626520", "title": "127517 Kaikepan", "text": "127517 Kaikepan \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 3,1880155\u00a0UA e da un'eccentricit\u00e0 di 0,0662693, inclinata di 14,53790\u00b0 rispetto all'eclittica."}
{"id": "3626522", "revid": "124089772", "url": "https://it.wikipedia.org/wiki?curid=3626522", "title": "Volo First Air 6560", "text": "Il volo First Air 6560 era un volo charter nazionale canadese con partenza dall'aeroporto di Yellowknife e destinazione all'aeroporto di Resolute Bay. Il 20 agosto 2011, il Boeing 737-200 che operava il volo si schiant\u00f2 in fase di atterraggio vicino a Resolute. Delle quindici persone a bordo, undici passeggeri e quattro membri dell'equipaggio, dodici morirono e le restanti tre rimasero ferite.\nL'aereo.\nIl velivolo coinvolto era un Boeing 737-210C (combi - combinato passeggeri-carico) con registrazione C-GNWN e numero di serie 21067/414. Vol\u00f2 per la prima volta nel maggio 1975 e venne consegnato a Wien Air Alaska lo stesso mese. Prima di passare alla First Air nel 1998, il 737 vol\u00f2 per Air California e American Airlines. Al momento dell'incidente, l'aereo aveva poco pi\u00f9 di 36 anni.\nL'incidente.\nIl 20 agosto, il volo 6560 part\u00ec dall'aeroporto di Yellowknife alle 09:40 CDT (14:40 UTC) verso l'aeroporto di Resolute Bay con a bordo 11 passeggeri, 4 membri dell'equipaggio e varie merci nel compartimento cargo. Il comandante Blair Rutherford pilotava l'aereo, il primo ufficiale David Hare monitorava gli strumenti. Il volo doveva essere condotto conformemente alle regole del volo strumentale. I rapporti meteorologici ricevuti poco dopo il decollo indicavano un peggioramento del tempo a Resolute, ma l'equipaggio concord\u00f2 sul fatto che non avrebbero dovuto deviare verso un altro aeroporto.\nI piloti iniziarono la discesa e alle 11:38 virarono per allinearsi con la pista 35 dell'aeroporto di Resolute, riferendo di trovarsi a dalla testata. Durante la discesa tra le nuvole, tuttavia, invece di seguire il segnale del localizzatore che conduceva alla pista, l'aereo si stabil\u00ec su un percorso approssimativamente parallelo, ad est della linea centrale della pista.\nAlle 11:41, quando l'equipaggio decise di effettuare una riattaccata, il volo 6560 si schiant\u00f2 al suolo, parallelamente alla pista, a circa a est, spezzandosi in tre parti. Un intenso incendio consum\u00f2 gran parte della sezione centrale.\nEntrambi i piloti, due assistenti di volo e otto passeggeri rimasero uccisi nell'impatto. Tre passeggeri sopravvissero, ma riportarono gravi ferite. Le operazioni di salvataggio vennero condotte dalle forze armate canadesi, che si trovavano temporaneamente a Resolute durante un'esercitazione militare; questa faceva parte dell'Operazione Nanook del 2011, che, come principale scenario di addestramento, si concentrava proprio su un grave disastro aereo.\nLe indagini.\nLe indagini vennero condotte dal Transportation Safety Board of Canada. Il rapporto preliminare, pubblicato il 5 gennaio 2012, classificava l'incidente come \"volo controllato contro il suolo\". Il rapporto accertava che, solo due secondi prima dell'impatto, l'equipaggio aveva iniziato la procedura di mancato avvicinamento.\nIn quel momento, i piloti avevano gi\u00e0 terminato la checklist per l'atterraggio: gli ipersostentatori (flap) erano alla posizione di 40 gradi, cio\u00e8 completamente estesi, la velocit\u00e0 era di e il carrello di atterraggio era correttamente estratto e bloccato. Entrambi i motori funzionavano e producevano spinta al momento dell'impatto. Il velivolo aveva seguito il sentiero di atterraggio strumentale a causa della scarsa visibilit\u00e0 e le indagini rivelarono che l'ILS funzionava correttamente. Infatti, un altro velivolo era atterrato utilizzando tale sistema 20 minuti dopo l'incidente del volo 6560.\nNel marzo 2014, il TSB pubblic\u00f2 il rapporto finale sull'incidente. Si era scoperto che l'equipaggio aveva deciso in ritardo di iniziare la discesa dall'altitudine di crociera, creando, rispetto alle normali operazioni, un carico di lavoro elevato. Questo influ\u00ec sulle prestazioni dei piloti.\nL'avvicinamento era stato interamente condotto dal pilota automatico, impostato correttamente per acquisire il segnale del localizzatore che li avrebbe portati verso la linea centrale della pista (modalit\u00e0 di acquisizione VOR/LOC). Tuttavia, un movimento involontario sulla barra di comando, da parte del comandante durante la virata finale, di avvicinamento aveva causato la disattivazione della modalit\u00e0 VOR/LOC e il ripristino della modalit\u00e0 di mantenimento della rotta corrente, con conseguente virata verso destra (est) rispetto alla pista.\nLa deviazione era stata mostrata correttamente dal localizzatore di bordo. Ci\u00f2 nonostante, per motivi indeterminati, il sistema di bussole del Boeing 737 era stato impostato in modo errato durante la discesa. Mostrava una direzione errata di 8\u00b0 pi\u00f9 a sinistra e, durante l'errore nell'avvicinamento, era aumentata ulteriormente fino a 17\u00b0, dando al comandante l'impressione che l'aereo stesse proseguendo verso la linea centrale della pista, nonostante fosse ben lontano.\nIl jet infatti stava volando all'incirca parallelamente alla pista, e un vento proveniente da sud-ovest lo stava spingendo ancora pi\u00f9 a est. Sotto un carico di lavoro notevolmente aumentato, nessuno dei due piloti aveva notato la parziale disattivazione dell'autopilota. Il primo ufficiale era consapevole che l'aereo era fuori rotta sulla destra e che si stava dirigendo verso la collina a est dell'aeroporto. Tent\u00f2 pi\u00f9 volte di avvertire il comandante, ma in un modo che non riusc\u00ec a trasmettere l'urgenza della situazione e a far cambiare le decisioni del collega. Dopo l'emissione di un avviso di \"sink rate\" da parte del sistema di allarme di prossimit\u00e0 al suolo, il comandante ordin\u00f2 una riattaccata, ma la distanza dal terreno era insufficiente per evitare la collisione.\nLa relazione impose alla compagnia aerea e all'agenzia di controllo sull'aviazione civile di standardizzare e migliorare la comunicazione e cooperazione fra i membri dell'equipaggio, la cui assenza era stata una tra le cause dell'incidente.\nNello specifico, viene di seguito riportata la cronologia delle azioni che portarono all'incidente:\nNella cultura di massa.\nL'incidente del volo First Air 6560 \u00e8 stato analizzato nella decima puntata \"Morte nell'Artico\"\" della quattordicesima stagione del documentario Indagini ad alta quota trasmesso da National Geographic Channel."}
{"id": "3626523", "revid": "1272592", "url": "https://it.wikipedia.org/wiki?curid=3626523", "title": "Francesco Mattina", "text": " \nNella sua carriera si \u00e8 cimentato in diverse opere artistiche, spaziando dalla grafica pubblicitaria al concept design, mentre attualmente \u00e8 impegnato come cover artist. Firma i suoi lavori con il suo soprannome, preceduto dal motto Live Rock.\nBiografia.\nDopo la laurea in architettura, lavora per cinque anni come assistente alla cattedra di scenografia. Collabora con i vfx Studios come concept artist, dopodich\u00e9, grazie all'incontro con Andrea DiVito e Lee Bermejo, mostra i suoi lavori a C.B. Cebulski, autore ed editore per la Marvel Comics, e nel 2007 firma il suo primo contratto come cover artist presso La casa delle idee.\nNel 2009 inizia a collaborare anche con la DC Comics firmando le copertine di \"Batman Confidential\", \"\", \"Red Hood\" e \"The Joker's Asylum\".\nSuccessivamente lavora per DC comics Licensing e Warner Bros. come cover artist e disegnatore di immagini promozionali per il mercato dell'home video e dvd e, sempre nel 2009, collabora con la casa editrice Radical Comics, partner della casa di produzione cinematografica Intandem, per \"Afterdark\" e \"Ryder on the storm\". Partecipa anche ad un video-documentario in due parti per la rivista La Repubblica XL intitolato \"'XL Pirates of ComiCon\".\nNell'autunno dello stesso anno diventa insegnante di fumetto, illustrazione e colorazione digitale presso la Scuola Internazionale di Comics di Torino."}
{"id": "3626528", "revid": "287204", "url": "https://it.wikipedia.org/wiki?curid=3626528", "title": "Souper Ligka Ellada 2011-2012", "text": "La Souper Ligka Ellada 2011-2012 fu la 76\u00aa edizione della massima serie del campionato di calcio greco disputata tra il 27 agosto 2011 e il 20 maggio 2012 e conclusa con la vittoria dell'Olympiakos Pireo, al suo trentanovesimo titolo e secondo consecutivo.\nStagione.\nNovit\u00e0.\nAl termine della stagione 2010-2011 sono retrocesse le ultime tre classificate, Larissa, Panserra\u00efkos e Iraklis. Quest'ultima \u00e8 stata classificata all'ultimo posto a causa di debiti non pagati e ha perso la licenza per l'iscrizione alla Super League. Al loro posto sono state promosse Panetolikos e PAS Giannina, le prime due classificate della Football League, e l'OFI Creta, vincitrice dei play-off promozione.\nOlympiakos Volos e Kavala sono poi state escluse dal campionato, a causa del loro coinvolgimento nello scandalo del calcio-scommesse. La decisione \u00e8 stata confermata dopo il ricorso in appello e il 22 ottobre 2011, quasi due mesi dopo l'inizio del campionato, e sono state ripescate al loro posto.\nFormula.\nCome nella stagione precedente le squadre partecipanti furono sedici e disputarono un girone di andata e ritorno per un totale di 30 partite.\nLe ultime tre classificate furono retrocesse in Football League.\nIl punteggio prevedeva tre punti per la vittoria, uno per il pareggio e nessuno per la sconfitta.\nLe squadre ammesse alle coppe europee furono cinque: i campioni alla fase a gironi della UEFA Champions League 2012-2013 mentre per l'altro posto disponibile in Champions League e i tre per la UEFA Europa League 2012-2013 fu disputato un girone al quale parteciparono le squadre classificate dal secondo al quinto posto che giocarono un totale di sei partite. La vincitrice di questo girone si qualific\u00f2 alla Champions League e le altre alla UEFA Europa League.\nClassifica.\nLegenda:\nNote:\nPlay-off.\nLe squadre classificate dal secondo al quinto posto della stagione regolare si affrontarono in un girone di andata e ritorno. A ogni squadra \u00e8 stato assegnato un bonus di punti calcolato sottraendo al totale della stagione regolare i punti ottenuti dalla quinta classificata. Il risultato \u00e8 stato poi diviso per cinque e arrotondato al numero intero pi\u00f9 vicino. Di conseguenza il \u00e8 partito con 4 punti di bonus, mentre le altre tre squadre sono partite da zero.\nLegenda:\nNote:"}
{"id": "3626529", "revid": "599013", "url": "https://it.wikipedia.org/wiki?curid=3626529", "title": "Kent Kinnear", "text": "Ottenne il suo best ranking in singolare il 13 luglio 1992 con la 163\u00aa posizione; mentre nel doppio divenne, il 10 agosto 1992, il 24\u00ba del ranking ATP.\nNel corso della sua carriera, in singolare, \u00e8 riuscito a vincere solo due tornei del circuito challenger, a Puebla e a Perth; \u00e8 nel doppio, tuttavia, che \u00e8 riuscito ad ottenere maggiori successi, conquistando quattro tornei ATP e raggiungendone altre quindici volte la finale; tra di queste sono da ricordare le finali raggiunte in coppia con lo statunitense Sven Salumaa nel 1992 nei tornei ATP Masters Series di Indian Wells e Miami. Nello stesso anno raggiunse le finali anche nei tornei di Scottsdale e Vienna; ci\u00f2 gli permise di raggiungere il suo best ranking."}
{"id": "3626530", "revid": "767487", "url": "https://it.wikipedia.org/wiki?curid=3626530", "title": "Wellington Challenger 1994", "text": "Il Wellington Challenger 1994 \u00e8 stato un torneo di tennis facente parte della categoria ATP Challenger Series nell'ambito dell'ATP Challenger Series 1994. Il montepremi del torneo era di $50.000+H ed esso si \u00e8 svolto nella settimana tra il 3 gennaio e il 9 gennaio 1994 su campi in cemento indoor. Il torneo si \u00e8 giocato nella citt\u00e0 di Wellington in Nuova Zelanda.\nVincitori.\nSingolare.\n Todd Woodbridge ha sconfitto in finale Hendrik Dreekmann 6-3, 6-3\nDoppio.\n Martin Blackman / Kenny Thorne hanno sconfitto in finale Sandon Stolle / Simon Youl 6-7, 6-3, 6-4"}
{"id": "3626535", "revid": "830939", "url": "https://it.wikipedia.org/wiki?curid=3626535", "title": "Charles Ferdinand Gambon", "text": "Fu pi\u00f9 volte deputato dell'Assemblea Nazionale e sostenitore della Comune di Parigi.\nBiografia.\nNato in una famiglia benestante e rimasto presto orfano, fu allevato dalla nonna a Suilly-la-Tour. Dopo gli studi classici, divenne avvocato a 19 anni, nel 1839, e l'anno dopo fond\u00f2 il \"Journal des \u00c9coles\". Nel 1846 fu nominato giudice supplente a Cosne-Cours-sur-Loire, ma fu sospeso l'anno seguente per essersi rifiutato, durante un \u00abbanchetto riformista\u00bb da lui stesso organizzato a Cosne, di offrire un panino a Luigi Filippo e di aver inneggiato alla sovranit\u00e0 nazionale.\nNel 1848, con la Rivoluzione, fu eletto all'Assemblea Costituente e si oppose alla repressione dei moti di giugno. Nel 1849 fu eletto all'Assemblea legislativa e il 13 giugno prese parte alla manifestazione di protesta contro la spedizione contro la Repubblica Romana voluta da Luigi Bonaparte. Processato per \u00abincitamento alla guerra civile\u00bb, fu condannato alla deportazione per 10 anni nell'isola di Belle \u00cele.\nCaduto l'Impero e proclamata la Repubblica il 4 settembre 1870, l'8 febbraio 1871 fu eletto all'Assemblea Nazionale come socialista rivoluzionario. Si dimise quando fu eletto, il 26 marzo, al Consiglio della Comune. Sedette alla Commissione giustizia e il 9 maggio fu membro del Comitato di Salute pubblica. Sfugg\u00ec alla repressione dei versagliesi fuggendo in Belgio e poi trasferendosi in Svizzera. Il tribunale militare francese lo condann\u00f2 in contumacia a 20 anni di lavori forzati in novembre e l'anno dopo alla pena di morte. A Ginevra fond\u00f2 con Gustave Cluseret il \"Bulletin de la Commune\".\nAmnistiato nel 1880, torn\u00f2 in Francia e fu eletto nel 1882 all'Assemblea Nazionale. Non fu rieletto nel 1885 e si ritir\u00f2 a Cosne-sur-Loire dove mor\u00ec nel 1887."}
{"id": "3626537", "revid": "287204", "url": "https://it.wikipedia.org/wiki?curid=3626537", "title": "New Haven Open at Yale 2011 - Doppio", "text": "Il doppio del New Haven Open at Yale 2011 \u00e8 stato un torneo di tennis facente parte del WTA Tour 2011.\nLe detentrici del titolo erano Kv\u011bta Peschke e Katarina Srebotnik ma si sono ritirate prima del quarto di finale contro Natalie Grandin e Vladim\u00edra Uhl\u00ed\u0159ov\u00e1.\nChia-Jung Chuang e Ol'ga Govorcova hanno sconfitto in finale Sara Errani e Roberta Vinci per 7-5, 6-2."}
{"id": "3626538", "revid": "282094", "url": "https://it.wikipedia.org/wiki?curid=3626538", "title": "Repubblica romana (1849)", "text": ""}
{"id": "3626539", "revid": "1305772", "url": "https://it.wikipedia.org/wiki?curid=3626539", "title": "Vlaamse Pijl", "text": "La Vlaamse Pijl (it. \"Freccia Fiamminga\") \u00e8 una corsa in linea maschile di ciclismo su strada che si svolge annualmente, nel mese di marzo, attorno alla citt\u00e0 di Harelbeke, sulle Ardenne fiamminghe in Belgio. Dall'anno 2005 fa parte del circuito continentale UCI Europe Tour come evento di classe 1.2.\nAlbo d'oro.\n\"Aggiornato all'edizione 2012.\""}
{"id": "3626542", "revid": "15756", "url": "https://it.wikipedia.org/wiki?curid=3626542", "title": "Le vite degli altri (programma televisivo)", "text": "Le vite degli altri \u00e8 un programma televisivo, condotto da Angela Rafanelli, in onda dal 10 maggio 2011 in seconda serata su LA7.\nIl programma \u00e8 ispirato al film \"Le vite degli altri\", nel quale viene ordinato all'inflessibile agente della polizia di stato Gerard Wiesler di spiare la vita del drammaturgo George Dreyman. Un'esperienza che lo porta a considerare la propria vita da un diverso punto di vista e perdere gran parte delle sue certezze.\nIn ogni episodio, girato e montato come se si trattasse di un film, la conduttrice cerca di immedesimarsi nelle vite degli altri vivendo a stretto contatto con i protagonisti delle storie, 24 ore su 24, per un intero mese.\nLe puntate.\nVita da prostituta.\nLa Rafanelli vive a stretto contatto con una prostituta di nome Magda.\nVita da soldato.\nLa Rafanelli affronta la vita del militare, partecipando all'addestramento di una compagnia in partenza per l'Afghanistan.\nVita da malato di mente.\nLa Rafanelli affronta la realt\u00e0 delle comunit\u00e0 che ospitano le persone affette da disturbi mentali, lavorando in una comunit\u00e0 psichiatrica di Roma nei panni di una tirocinante.\nVita da volontario.\nLa Rafanelli vive la vita del volontario, partendo per la Tanzania e accompagnando dei bambini malati dalla prima visita alla corsia fin dentro la sala operatoria.\nVita da pornostar.\nLa Rafanelli racconta il mondo della pornografia curando la regia dello spettacolo hard di Marika, un'attrice porno.\nVita da circo.\nLa Rafanelli vive la vita dei circensi esibendosi nel Circo Medrano."}
{"id": "3626544", "revid": "1048993", "url": "https://it.wikipedia.org/wiki?curid=3626544", "title": "Stefano Oppedisano", "text": "Carriera.\nLavora come attore sin dagli anni sessanta in film e sceneggiati televisivi. \u00c8 attivo anche come doppiatore."}
{"id": "3626545", "revid": "1781667", "url": "https://it.wikipedia.org/wiki?curid=3626545", "title": "Brezni\u010dka (Pre\u0161ov)", "text": "Brezni\u010dka (in ungherese \"Kisberezsnye\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3626546", "revid": "256896", "url": "https://it.wikipedia.org/wiki?curid=3626546", "title": "Sobasini", "text": "Sobasini \u00e8 una trib\u00f9 di ragni appartenente alla Sottofamiglia Synemosyninae della famiglia Salticidae.\nDistribuzione.\nDei tre generi oggi noti di questa trib\u00f9, due sono diffusi in America meridionale e il pi\u00f9 numeroso, Sobasina, in Oceania.\nTassonomia.\nA giugno 2011, gli aracnologi riconoscono tre generi appartenenti a questa trib\u00f9:"}
{"id": "3626548", "revid": "3115", "url": "https://it.wikipedia.org/wiki?curid=3626548", "title": "Brusnica", "text": "Brusnica (in ungherese \"Borosnya\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3626549", "revid": "1781667", "url": "https://it.wikipedia.org/wiki?curid=3626549", "title": "Bukovce", "text": "Bukovce (in ungherese \"Buk\u00f3c\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3626551", "revid": "119858215", "url": "https://it.wikipedia.org/wiki?curid=3626551", "title": "Valerie Perrine", "text": "Biografia.\nFiglia di Winifred McGinley, danzatrice, e di Kenneth Perrine, ufficiale dell'esercito, \u00e8 cresciuta, a causa dei frequenti spostamenti del padre, in localit\u00e0 diverse degli USA, iniziando la carriera nel mondo dello spettacolo come showgirl a Las Vegas. Non \u00e8 stata mai confermata ufficialmente la voce che abbia partecipato, non accreditata, alle riprese del film \"Agente 007 - Una cascata di diamanti\" (1971). Interpret\u00f2 invece il ruolo dell'attrice porno softcore Montana Wildhack nel film \"Mattatoio 5\" (1972) di George Roy Hill.\nHa posato come modella per un servizio apparso nel maggio 1972 sulla rivista \"Playboy\". \u00c8 apparsa poi sulla copertina del medesimo rotocalco nell'agosto 1981. \u00c8 stata la prima attrice ad apparire completamente svestita alla televisione statunitense: \u00e8 accaduto il 4 maggio 1973 sulla rete Public Broadcasting Service nello spettacolo di prosa \"Steambath\", interno al ciclo \"Hollywood Television Theater\", in cui veniva ripresa mentre faceva la doccia. Solo alcune stazioni del circuito PBS trasmisero il programma.\nNel 1975, per l'interpretazione di Honey Harlow, moglie di Lenny Bruce, nel film \"Lenny\" di Bob Fosse, \u00e8 stata candidata all'Oscar alla miglior attrice e al Golden Globe come miglior attrice drammatica, aggiudicandosi il Prix d'interpr\u00e9tation f\u00e9minine al festival di Cannes. Ha poi interpretato la figura di Carlotta Monti nel \"biopic\" \"W.C. Fields and Me\" (1976) e uno fra i suoi ruoli maggiormente ricordati, quello di Miss Eve Teschmacher, accanto a Lex Luthor in \"Superman\" (1978). Per questa interpretazione \u00e8 stata candidata nel 1979 al Saturn Award come migliore attrice non protagonista. Ha poi ripreso il ruolo di Miss Teschmacher in \"Superman II\" (1980).\nLa sua carriera ha poi avuto ulteriore impulso con la partecipazione al film \"Can't Stop the Music\" (1980), sebbene questa interpretazione le abbia fruttato una candidatura al Razzie Award come peggiore attrice. Il film \u00e8 tuttavia divenuto un \"cult\". Nel 1982 ha interpretato il ruolo di Marcy, moglie di un agente di polizia corrotto, in \"Frontiera\" con Jack Nicholson. Dopo di allora ha lavorato in progetti di pi\u00f9 basso profilo, sebbene nel 2000 abbia avuto l'opportunit\u00e0 di recitare con Mel Gibson nel film \"What Women Want - Quello che le donne vogliono\". Nel 1995 \u00e8 stata \"guest star\" nella serie televisiva \"Homicide: Life on the Street\"."}
{"id": "3626553", "revid": "69794", "url": "https://it.wikipedia.org/wiki?curid=3626553", "title": "Serie A Dilettanti", "text": ""}
{"id": "3626554", "revid": "256896", "url": "https://it.wikipedia.org/wiki?curid=3626554", "title": "Synemosynini", "text": "Synemosynini \u00e8 una trib\u00f9 di ragni appartenente alla Sottofamiglia Synemosyninae della famiglia Salticidae.\nDistribuzione.\nI due generi oggi noti di questa trib\u00f9 sono diffusi nelle Americhe: dagli USA all'America meridionale.\nTassonomia.\nA giugno 2011, gli aracnologi riconoscono due generi appartenenti a questa trib\u00f9:"}
{"id": "3626555", "revid": "3115", "url": "https://it.wikipedia.org/wiki?curid=3626555", "title": "Bystr\u00e1 (Pre\u0161ov)", "text": "Bystr\u00e1 (in ungherese \"Hegyesbisztra\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3626556", "revid": "287204", "url": "https://it.wikipedia.org/wiki?curid=3626556", "title": "Bzany", "text": ""}
{"id": "3626558", "revid": "3115", "url": "https://it.wikipedia.org/wiki?curid=3626558", "title": "B\u017eany (Slovacchia)", "text": "B\u017eany (in ungherese \"Bodz\u00e1s\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3626559", "revid": "729019", "url": "https://it.wikipedia.org/wiki?curid=3626559", "title": "Isola Ina", "text": "Ina \u00e8 una piccola isola disabitata delle isole Andreanof, nell'arcipelago delle Aleutine, e appartiene all'Alaska (USA). Si trova nella Bay of Islands, nella parte nord-ovest dell'isola Adak."}
{"id": "3626560", "revid": "104458", "url": "https://it.wikipedia.org/wiki?curid=3626560", "title": "Serie B Dilettanti", "text": ""}
{"id": "3626561", "revid": "3115", "url": "https://it.wikipedia.org/wiki?curid=3626561", "title": "Chot\u010da", "text": "Chot\u010da (in ungherese \"Hocsa\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3626562", "revid": "287204", "url": "https://it.wikipedia.org/wiki?curid=3626562", "title": "Chotca", "text": ""}
{"id": "3626565", "revid": "339392", "url": "https://it.wikipedia.org/wiki?curid=3626565", "title": "Serie C Dilettanti", "text": ""}
{"id": "3626566", "revid": "3115", "url": "https://it.wikipedia.org/wiki?curid=3626566", "title": "Dupl\u00edn", "text": "Dupl\u00edn (in ungherese \"B\u00e1nyav\u00f6lgy\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3626568", "revid": "287204", "url": "https://it.wikipedia.org/wiki?curid=3626568", "title": "Duplin", "text": ""}
{"id": "3626569", "revid": "110157", "url": "https://it.wikipedia.org/wiki?curid=3626569", "title": "Gribov", "text": "Gribov (in ungherese \"Kisgomb\u00e1s\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3626571", "revid": "110157", "url": "https://it.wikipedia.org/wiki?curid=3626571", "title": "Havaj", "text": "Havaj (in ungherese \"Havaj\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3626574", "revid": "3115", "url": "https://it.wikipedia.org/wiki?curid=3626574", "title": "Jaku\u0161ovce", "text": "Jaku\u0161ovce (in ungherese \"Jakabv\u00f6lgye\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3626575", "revid": "287204", "url": "https://it.wikipedia.org/wiki?curid=3626575", "title": "Jakusovce", "text": ""}
{"id": "3626578", "revid": "92723", "url": "https://it.wikipedia.org/wiki?curid=3626578", "title": "Western &amp; Southern Open 2011 - Qualificazioni singolare maschile", "text": "Le qualificazioni del singolare maschile del Western &amp; Southern Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3626585", "revid": "1543377", "url": "https://it.wikipedia.org/wiki?curid=3626585", "title": "Western &amp; Southern Open 2011 - Qualificazioni singolare femminile", "text": "Le qualificazioni del singolare femminile del Western &amp; Southern Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3626587", "revid": "1318658", "url": "https://it.wikipedia.org/wiki?curid=3626587", "title": "Jules Miot", "text": "Repubblicano, deputato all'Assemblea Nazionale del 1849, fu una figura di spicco della Comune di Parigi.\nBiografia.\nFiglio di un farmacista, Jules Miot apr\u00ec una farmacia a Moulins-Engilbert dove esercit\u00f2 fino alla Rivoluzione del 1848, quando partecip\u00f2 attivamente alla politica e venne eletto nel 1849 all'Assemblea legislativa. Oppositore del colpo di Stato del 2 dicembre 1851 di Luigi Bonaparte, fu deportato in Algeria.\nGraziato nel 1860, fond\u00f2 a Parigi il giornale \"Le Mod\u00e9r\u00e9\" e s'impegn\u00f2 clandestinamente nell'opposizione anti-bonapartista. Fu per questo arrestato nel 1862 e condannato a tre anni di carcere. Trasferitosi a Londra, s'iscrisse alla Prima Internazionale.\nTornato a Parigi alla caduta dell'Impero, s'impegn\u00f2 per la costituzione della Comune. Eletto il 26 marzo 1871 al Consiglio della Comune, fece parte della Commissione istruzione. Il 28 aprile ide\u00f2 l'istituzione del Comitato di Salute pubblica per combattere i nemici interni ed esterni della Comune.\nDopo la \"Settimana di sangue\" e la caduta della Comune, sfugg\u00ec ai versagliesi rifugiandosi in Svizzera e venne condannato a morte in contumacia. Rientr\u00f2 in Francia con l'amnistia del 1880, ritirandosi a vita privata. \u00c8 sepolto a Parigi nel cimitero di P\u00e8re-Lachaise."}
{"id": "3626588", "revid": "729019", "url": "https://it.wikipedia.org/wiki?curid=3626588", "title": "Isola Kanu", "text": "Kanu (in aleutino \"Yunax\") \u00e8 un'isola disabitata delle isole Andreanof, nell'arcipelago delle Aleutine, e appartiene all'Alaska (USA). Si trova tra Great Sitkin e Umak, a ovest di Tagadak.\nRegistrata con il nome di \"Yunakh\" dal capitano Teben'kov nel 1852, e diventata poi Unak (in aleutino \"unak\" significa \"ferito\"), il nome fu cambiato dall'Istituto idrografico della US Navy nel 1936, invertendone la lettura (da unak a kanu) per ovviare alla possibilit\u00e0 di fraintendimento, in caso di richieste di soccorso, con le vicine isole di Ulak e Umak."}
{"id": "3626589", "revid": "42886403", "url": "https://it.wikipedia.org/wiki?curid=3626589", "title": "Il tiranno di Siracusa - Damon e Pitias", "text": ""}
{"id": "3626592", "revid": "1442080", "url": "https://it.wikipedia.org/wiki?curid=3626592", "title": "Wellington Challenger 1994 - Singolare", "text": "Il tabellone singolare maschile del Wellington Challenger 1994, torneo di tennis che fa parte del circuito ATP Challenger Series nell'ambito dell'ATP Challenger Series 1994, \u00e8 stato vinto dall'australiano Todd Woodbridge (tds n. 2). In finale ha sconfitto il tedesco Hendrik Dreekmann con il punteggio di 6-3, 6-3.\nAltri giocatori.\nGiocatori passati dalle qualificazioni:\nGiocatori entrati in tabellone con una Wild Card:\nGiocatori entrati in tabellone come Lucky Losers:"}
{"id": "3626593", "revid": "293377", "url": "https://it.wikipedia.org/wiki?curid=3626593", "title": "Gauliga Sudetenland", "text": "La Gauliga Sudetenland era la principale manifestazione calcistica nei Sudeti, la regione della Cecoslovacchia annessa alla Germania nel 1938 con la conferenza di Monaco. Poco dopo l'occupazione il governo nazista riorganizz\u00f2 la regione attribuendole il nome di Gau Sudetenland.\nStoria.\nDopo l'occupazione tedesca, la \"Gauliga Sudetenland\" fu giocata nel 1938-39 con la formula dell'eliminazione diretta, coinvolgendo i quattro campioni regionali, i \"Bezirksmeister\". Il vincitore si qualificava per il campionato tedesco.\nEra ammessa la partecipazione solo a club etnicamente tedeschi. Tranne che per la prima stagione, quando le squadre mantennero il loro nome, quasi tutte le societ\u00e0 furono obbligate ad adottare il prefisso \"NTSG\", che significava \"Nationalsozialistische Turnergemeinde\" ed erano sotto il diretto controllo nazista. Solo i club militari erano fuori da questo sistema.\nNel marzo 1939 la Germania nazista occup\u00f2 anche la restante parte della Cecoslovacchia, formando il Protettorato di Boemia e Moravia e la formalmente indipendente Repubblica Slovacca. Club etnicamente tedeschi parteciparono alla \"Gauliga Sudetenland\", specialmente da Praga.\nLa lega part\u00ec nel 1939 con undici squadre in due gruppi. I due vincitori giocavano una finale per determinare i campioni dei Sudeti. La stagione seguente la lega fu ridotta a sette squadre con una formula per\u00f2 invariata; il campionato fu enormemente accorciato dal sommarsi di rinunce.\nLa stagione 1941-42 vide il ritorno di un sistema meglio organizzato con 18 squadre in tre gruppi da sei sfidarsi in gironi all'italiana, i cui vincitori si sfidarono in partite di andata e ritorno per determinare il campione. L'anno dopo la lega venne nuovamente ridotta, con 15 squadre in tre gironi: 4 club nel girone orientale, 5 nel centrale e 6 nell'occidentale. Dal 1943 i club del \"Protettorato\" lasciarono per prendere parte alla nuova \"Gauliga B\u00f6hmen und M\u00e4hren\".\nNelle ultime stagioni la lega funzion\u00f2 con 13 squadre in due gironi, i cui vincitori si incontrarono in una doppia finale. Il collasso del regime nazista ebbe il suo riflesso anche sul campionato dei Sudeti e non \u00e8 nemmeno chiaro se la stagione 1944-45 sia stata effettivamente conclusa nel modo previsto.\nMembri della lega.\nMembri fondatori.\nGruppo I:\nGruppo II:"}
{"id": "3626595", "revid": "256896", "url": "https://it.wikipedia.org/wiki?curid=3626595", "title": "Zunigini", "text": "Zunigini \u00e8 una trib\u00f9 di ragni appartenente alla sottofamiglia Synemosyninae della famiglia Salticidae.\nDistribuzione.\nI tre generi oggi noti di questa trib\u00f9 sono diffusi in America centrale (rinvenuti solo a Panama) e meridionale.\nTassonomia.\nA giugno 2011, gli aracnologi riconoscono tre generi appartenenti a questa trib\u00f9:"}
{"id": "3626597", "revid": "1543377", "url": "https://it.wikipedia.org/wiki?curid=3626597", "title": "Caso del nichelino cavo", "text": "Il caso del nichelino cavo (\"Hollow Nickel Case\") o caso della moneta cava (\"The Hollow Coin\") fu il nome dato dall'FBI alle indagini avviate a seguito del ritrovamento di una moneta cava con all'interno un messaggio cifrato intraducibile. Successivamente fu scoperto che questo sistema era utilizzato dalla spia sovietica Rudo\u013ef Ivanovi\u010d Abe\u013e, pseudonimo di William Genrichovi\u010d Fischer, per scambiare informazioni con i suoi contatti, tra cui l'agente \"Michail\", al secolo Michail Nikolaevi\u010d Svirin, e l'agente \"Victor\", al secolo Reino H\u00e4yh\u00e4nen.\nStoria.\nIl 22 giugno 1953 Jimmy Bozart, un ragazzo quattordicenne che vendeva copie del giornale \"Brooklyn Eagle\", ricevette come pagamento dall'occupante di un appartamento al n. 3403 di Foster Avenue a Brooklyn, un nichelino (nomignolo della moneta da 5 centesimi di dollaro) che alla sua mano sembrava troppo leggera. Quando lo lasci\u00f2 cadere il nichelino si apr\u00ec, mostrando al suo interno un microfilm con una serie di numeri. Bozart raccont\u00f2 quella strana storia alla figlia di una poliziotta del New York City Police Department, che la raccont\u00f2 a sua volta a un investigatore che la rifer\u00ec ad un agente dell'FBI.\nOttenuto il nichelino e il microfilm, l'FBI tent\u00f2 senza successo per pi\u00f9 di 4 anni di decifrare quel codice e di risalire all'identit\u00e0 della persona che aveva consegnato quella moneta al ragazzino. I primi esami sulla moneta mostrarono che era stata assemblata utilizzando la parte frontale di un nichelino del 1948 con la parte posteriore di uno del periodo 1942-1945, datazione resa possibile dall'esame della lega utilizzata per forgiare la parte usata per questa met\u00e0. Il codice era composto da una sequenza di 207 numeri, ognuno composto da 5 cifre, 21 dei quali erano disposti in 7 colonne ed altri 20 in 3 colonne. Il microfilm non conteneva nessuna chiave.\nLa svolta nel caso arriv\u00f2 nel mese di maggio del 1957, quando Reino H\u00e4yh\u00e4nen, alias Eugene Nicolai M\u00e4ki, un agente del KGB richiamato a Mosca, decise di non rientrare nel suo Paese e disert\u00f2, presentandosi all'ambasciata americana di Parigi per consegnarsi agli Stati Uniti. Grazie alle informazioni fornite da H\u00e4yh\u00e4nen, l'FBI fu in grado di decifrare il codice usato nel microfilm contenuto nel nichelino cavo, che si rivel\u00f2 essere un messaggio di benvenuto e di prime disposizioni rivolto allo stesso H\u00e4yh\u00e4nen per il suo arrivo negli Stati Uniti. Nell'appartamento di H\u00e4yh\u00e4nen fu ritrovata anche una moneta da 50 marchi finlandesi preparata con la stessa tecnica del nichelino. Il cifrario usato per scrivere quel messaggio fu chiamato cifrario VIC a causa del nome in codice usato da H\u00e4yh\u00e4nen, agente \"Victor\".\nGrazie ad H\u00e4yh\u00e4nen fu possibile identificare i suoi diretti superiori in suolo americano: gli agenti \"Mikhail\", al secolo Michail Nikolaevi\u010d Svirin, un ex impiegato sovietico presso l'Organizzazione delle Nazioni Unite, e \"Mark\", ossia William Genrichovi\u010d Fischer, alias Rudo\u013ef Abe\u013e, considerata la pi\u00f9 importante spia sovietica scoperta sul suolo americano. Grazie alle informazioni di H\u00e4yh\u00e4nen, l'FBI identific\u00f2 anche altre spie sovietiche: Vitalij G. Pavlov dell'ambasciata sovietica di Ottawa, Aleksandr Michailovi\u010d Korotkov e il sergente dell'esercito americano Roy Rhodes, nome in codice \"Quebec\", che aveva lavorato tempo prima presso l'ambasciata americana a Mosca e che i sovietici erano riusciti ad arruolare perch\u00e9 erano entrati in possesso di \"materiale compromettente\" su di lui. La missione di H\u00e4yh\u00e4nen e Fischer negli Stati Uniti era principalmente quella di raccogliere informazioni sul programma atomico e sui sistemi di difesa americani.\nSvirin sfugg\u00ec all'arresto perch\u00e9 era rientrato in Unione Sovietica nel mese di ottobre del 1956. Quando Fisher fu arrestato, sia nella stanza d'albergo in cui viveva sia nello studio fotografico in cui lavorava furono trovate diverse attrezzature moderne per lo spionaggio: macchine fotografiche e pellicole per la produzione di microfilm, radio ad onde corte, cifrari e diversi oggetti preparati per essere usati come contenitori, tra cui gemelli per camicie e pennelli da barba. Fisher fu portato in tribunale come spia russa nell'ottobre del 1957 con tre capi di accusa: aver cospirato trasmettendo informazioni sui sistemi di difesa americani all'Unione Sovietica (capo uno); aver cospirato ottenendo segreti sui sistemi di difesa (capo due); aver cospirato agendo sul suolo americano come agente di un governo straniero senza notifica al Segretario di Stato (capo tre).\nH\u00e4yh\u00e4nen testimoni\u00f2 contro Fisher. Il 25 ottobre 1957 la giuria reput\u00f2 Fisher colpevole di tutti e tre i capi di accusa ed il 15 novembre lo condann\u00f2 a 30 anni di reclusione per il capo uno, a 10 anni di reclusione e 2.000 dollari di multa per il capo due ed a 5 anni di reclusione e 1.000 dollari di multa per il capo tre. Il 10 febbraio 1962 Fisher fu scambiato sul ponte di Glienicke con Francis Gary Powers, un pilota di Lockheed U-2 della CIA catturato in Unione Sovietica.\nAdattamento cinematografico.\nIl caso del nichelino cavo compare nella pellicola \"Sono un agente FBI\" del 1959, diretto da Mervyn LeRoy ed interpretato da James Stewart, prodotto con la supervisione del direttore dell'FBI J. Edgar Hoover. Nell'adattamento cinematografico il caso viene analizzato nell'ultima parte del film, con alcune modifiche rispetto ai fatti reali: gli eventi accaduti nei 4 anni di indagine vengono infatti ristretti ad un arco di tempo di un paio di settimane, il venditore di giornali di Brooklyn viene sostituito con un piccolo negozio di lavanderia e stiratoria del Bronx ed il nichelino viene rimpiazzato da una moneta da un quarto di dollaro.\nIl film \"Il ponte delle spie\" del 2015, diretto da Steven Spielberg, riporta parte dagli eventi relativi al caso del nichelino cavo ed il suo legame con la crisi degli U-2 ed il relativo incidente del 1960."}
{"id": "3626598", "revid": "363629", "url": "https://it.wikipedia.org/wiki?curid=3626598", "title": "Neurally Adjusted Ventilatory Assist", "text": "L'assistenza ventilatoria regolata a livello neurale o Neurally Adjusted Ventilatory Assist (NAVA) \u00e8 un approccio alla ventilazione artificiale basato sull'emissione respiratoria neurale. \u00c8 un metodo di ventilazione controllata dai segnali del sistema nervoso centrale (cio\u00e8 la stimolazione vagale del diaframma) che accresce l'interazione tra paziente e ventilatore in rianimazione.\nFunzionamento.\nDopo il rilevamento dell'attivit\u00e0 elettrica del diaframma, una stimolazione elettrica produce la contrazione dello stesso che determina un movimento discendente nella cavit\u00e0 addominale con la creazione di una pressione alveolare negativa e l'ingresso del flusso d'aria.\nQuesto segnale viene prelevato tramite l'inserimento nasogastrico di un catetere provvisto di elettrodi distali e che, interfacciato con il ventilatore, fornisce un'assistenza proporzionale e sincrona agli sforzi respiratori del paziente. Tale segnale \u00e8 misurato 62,5 volte al secondo.\nCon questo sistema, l'attivit\u00e0 elettrica diaframmatica viene catturata, inviata al ventilatore e utilizzata per aiutare la respirazione. Siccome il ventilatore ed il diaframma lavorano con lo stesso segnale, l'accoppiamento meccanico diaframma-ventilatore \u00e8 praticamente istantaneo. La tecnologia convenzionale, invece, si limita a rilevare lo sforzo del paziente nella fase finale del processo respiratorio, condizione che, in molteplici casi, potrebbe non soddisfare le esigenze ventilatorie.\nL'identificazione dell'asincronia paziente-ventilatore (APV) \u00e8 fondamentale per titolare l'analgosedazione in rianimazione: infatti l'ipersedazione e l'asincronia prolungano inutilmente la ventilazione meccanica. Questo segnale che fornisce in continuo le variazioni della meccanica polmonare e la sincronia dell'intero ciclo respiratorio, pu\u00f2 essere sfruttato per titolare il livello di analgosedazione, evitando quindi le complicanze pi\u00f9 gravi della APV: ipossiemia, barotrauma, ventilazione meccanica prolungata e inadeguata o eccessiva sedazione.."}
{"id": "3626599", "revid": "729019", "url": "https://it.wikipedia.org/wiki?curid=3626599", "title": "Isola North", "text": "North (in aleutino \"Chihngax\") \u00e8 un'isola disabitata delle isole Andreanof, nell'arcipelago delle Aleutine, e appartiene all'Alaska (USA). Si trova sul lato orientale dell'ingresso della \"Bay of Islands\", nella parte nord-ovest dell'isola Adak."}
{"id": "3626605", "revid": "599013", "url": "https://it.wikipedia.org/wiki?curid=3626605", "title": "Congregazione americana cassinese", "text": "La Congregazione americana cassinese (in latino \"Congregatio Americana Casinensis\") \u00e8 una delle congregazioni monastiche di diritto pontificio che compongono la confederazione benedettina.\nStoria.\nLe origini della congregazione risalgono all'iniziativa di Bonifacio Wimmer (1809-1887).\nMonaco benedettino dell'abbazia bavarese di Metten, Wimmer concep\u00ec un piano di opera missionaria in favore degli emigranti di lingua tedesca negli Stati Uniti d'America: nel 1846 lasci\u00f2 la Baviera alla guida di un gruppo di quattro seminaristi e quattordici aspiranti fratelli conversi e giunse a New York.\nIl vescovo di Pittsburgh concesse alla comunit\u00e0 una piccola chiesa di Latrobe dedicata a san Vincenzo de' Paoli e l'ampio terreno annesso per erigervi un monastero: la vestizione dei primi monaci ebbe luogo il 24 ottobre 1846.\nLa comunit\u00e0 monastica crebbe rapidamente: l'anno successivo giunse dell'abbazia di Scheyern un altro benedettino assieme con altri venti aspiranti; per sostenere economicamente il monastero, la \"Ludwig-Missionsverein\" (ente creato da Luigi I di Baviera per il sostegno alle missioni) stanzi\u00f2 un contributo annuo di 2.000 fiorini.\nIl 24 agosto 1855 papa Pio IX eresse San Vincenzo in abbazia indipendente ed esente dalla giurisdizione vescovile: l'abbazia di San Vencenzo sarebbe anche stato il capo della costituenda nuova congregazione, affiliata alla congregazione Cassinese (donde il titolo di congregazione Americana Cassinese) e nella quale sarebbero state osservate le costituzioni della congregazione di Baviera.\nVivente il fondatore, le fondazioni di San Vincenzo si susseguirono rapidamente: nel 1856 fu fondato il monastero di Collegeville, l'anno seguente quelli di Atchison e Newark, nel 1876 il monastero di Belmont (divenuto abbazia \"nullius\" nel 1910), nel 1885 Lisle (per l'apostolato presso gli emigranti boemi), nel 1886 Pueblo (poi trasferito a Ca\u00f1on City).\nIn tutti questi monasteri si mantenevano scuole, si curava la vita pastorale delle parrocchie dei dintorni e si esercitava l'attivit\u00e0 missionaria presso i nativi delle vicine riserve indiane.\nLa congregazione estese presto la sua presenza anche fuori dagli Stati Uniti: nel 1903 una comunit\u00e0 si trasfer\u00ec a Muenster, nel Saskatchewan, e divenne abbazia \"nullius\" nel 1911; altre fondazioni furono stabilite alle Bahamas, a Porto Rico, in Messico, in Brasile, a Taiwan e in Giappone.\nGoverno.\nIn origine la congregazione adott\u00f2 le costituzioni della congregazione bavarese, ma si dot\u00f2 di costituzioni proprie nel 1908. La suprema autorit\u00e0 della congregazione risiede nel capitolo generale, che si riunisce ogni tre anni: il capitolo elegge un abate presidente assistito da un consiglio di cinque membri.\nSan Vincenzo ha avuto il titolo di arciabbazia nel 1892 e ha un primato onorifico sugli altri monasteri della congregazione; per\u00f2, di fatto, la sede generalizia \u00e8 il monastero dell'abate che \u00e8, \"pro tempore\", presidente della congregazione (nel 2010, quello della St. John's Abbey di Collegeville).\nAttivit\u00e0.\nPresso i monasteri si mantengono scuole di vario genere: seminari interdiocesani, facolt\u00e0 universitarie, scuole liceali.\nNel 1965 l'abbazia di Collegeville ha intrapreso la costituzione di una biblioteca in microfilm dei codici manoscritti conservati nei monasteri benedettini europei.\nI monaci della congregazione propagarono il movimento liturgico negli Stati Uniti: nel 1926 fondarono il periodico \"Orate fratres\" (poi \"Worship\") e presso Collegeville esiste la \"Liturgical press\", una casa editrice specializzata.\nDiffusione.\nI monasteri della congregazione Americana Cassinese sono presenti alle Bahamas, in Brasile, in Canada, in Colombia, in Giappone, in Messico, a Porto Rico, negli Stati Uniti d'America, a Taiwan.\nAlla fine del 2008 la congregazione contava 20 case \"sui iuris\" e 836 tra novizi e monaci, 545 dei quali sacerdoti."}
{"id": "3626606", "revid": "1543377", "url": "https://it.wikipedia.org/wiki?curid=3626606", "title": "Parents Television Council", "text": "Il Parents Television Council (PTC) \u00e8 un gruppo di pressione statunitense fondato dal conservatore attivista L. Brent Bozell III nel 1995. L'associazione pubblica recensioni e ricerche non scientifiche sui programmi televisivi e sul potenziale effetto dannoso che potrebbero avere per lo sviluppo dei bambini.\nAnche se le loro ricerche non sono supportate da nessun organismo indipendente o studi scientifici, e nonostante il numero di iscritti non raggiunge neanche l'1% della popolazione statunitense (12.000 membri fino all'ottobre 2010), le dichiarazioni e le iniziative del PTC trovano sempre ampia copertura mediatica. Tipiche iniziative del PTC nei confronti di programmi considerati dannosi per i bambini sono l'invito a non guardarli per i telespettatori, a boicottare i loro spazi pubblicitari per gli inserzionisti e a limitare i loro contenuti o sospenderli per le emittenti che li trasmettono. Tali inviti sono spesso accompagnati da un'intensa campagna mediatica e da un massivo invio di reclami alla Federal Communications Commission.\nNel 2004 la Federal Communications Commission ha reso noto che il Parents Television Council \u00e8 la fonte dal quale riceve la maggioranza di reclami. "}
{"id": "3626608", "revid": "1573940", "url": "https://it.wikipedia.org/wiki?curid=3626608", "title": "Erica (zoologia)", "text": "Erica \u00e8 un genere di ragni appartenente alla Famiglia Salticidae.\nDistribuzione.\nL'unica specie oggi nota di questo genere \u00e8 stata rinvenuta nelle Americhe, precisamente nell'area compresa fra Panama e il Brasile.\nTassonomia.\nConsiderato un sinonimo anteriore di \"Apatita\" a seguito di un lavoro dell'aracnologa Galiano del 1980.\nA giugno 2011, si compone di una specie:"}
{"id": "3626609", "revid": "86599", "url": "https://it.wikipedia.org/wiki?curid=3626609", "title": "Isola Plum", "text": "Plum \u00e8 un piccolo isolotto delle isole Andreanof, nell'arcipelago delle Aleutine, e appartiene all'Alaska (USA). Si trova sul lato meridionale dell'ingresso della \"Bay of Islands\", nella parte nord-ovest dell'isola Adak. Gli \u00e8 stato dato il nome dell'omonima isola dello stato di New York."}
{"id": "3626616", "revid": "125826171", "url": "https://it.wikipedia.org/wiki?curid=3626616", "title": "Helen of Troy - Il destino di un amore", "text": "Helen of Troy - Il destino di un amore (\"Helen of Troy\") \u00e8 una miniserie televisiva in due puntate co-prodotta da Stati Uniti, Malta e Grecia nel 2003, e diretta da John Kent Harrison. Ispirata al poema epico \"L'Iliade\", racconta la vicenda di Elena di Troia, interpretata da Sienna Guillory.\nTrasmessa negli Stati Uniti il 20 e 21 aprile 2003 sulla rete USA Network, in Italia \u00e8 andata in onda in prima serata su Italia 1 il 30 e 31 maggio 2004.\nTrama.\nLa miniserie ripercorre la vita della fanciulla dal rapimento da parte di Paride alla fine della guerra di Troia, dove prende la decisione di tornare a Sparta insieme a Menelao, dopo la fuga con Paride, la sua morte e la caduta di Troia."}
{"id": "3626618", "revid": "255311", "url": "https://it.wikipedia.org/wiki?curid=3626618", "title": "Konovalov (racconto)", "text": "Konovalov (\"\u041a\u043e\u043d\u043e\u0432\u0430\u043b\u043e\u0432\") \u00e8 un racconto del 1897 dello scrittore russo Maksim Gor'kij.\nTrama.\nMassimo, il narratore, legge sul giornale che un vagabondo di nome Conovalov, di quarant'anni, si \u00e8 impiccato in prigione e crede di comprendere le cause del drammatico gesto, perch\u00e9 all'et\u00e0 di diciotto anni ha vissuto con lui.\nA quel tempo Massimo faceva l'aiutante di un fornaio alcolizzato, sempre in lite con il proprietario del forno, fino al giorno in cui il fornaio fu licenziato e al suo posto subentr\u00f2 Conovalov.\nConovalov \u00e8 un bravo panificatore, potrebbe avere un proprio forno, come suo fratello, ma ha un carattere particolare: dopo un periodo di vita regolata sente il bisogno di mollare tutto ed \u00e8 dominato dall'esigenza di darsi all'ubriachezza e di vagabondare, per poi tornare ogni volta a fare il fornaio.\nMassimo gli legge una lettera di Capitolina (egli non sa leggere n\u00e9 scrivere), una ragazzetta \u2013 dice \u2013 che \u00e8 finita \u00abin una di quelle case\u00bb. Conovalov aveva gi\u00e0 preparato tutto, cio\u00e8 denari ed altre cose per tirarla fuori da quell'abisso, quando fu assalito da un periodo di alcolismo e la cosa non ebbe seguito. Per\u00f2, non ha dimenticato la promessa e le ha fatto avere i soldi necessari per la sua liberazione.\nConovalov canta molto bene quando \u00e8 malinconico, ma con il canto lo prende un'angoscia che lo risospinge al vagabondaggio, per cui chiede a Massimo di non cantare nemmeno lui, ma di limitarsi a fischiare.\nQuando vede che Massimo ha in mano un libro, gli chiede di leggere ad alta voce e da allora inizia un periodo di letture che lo entusiasmano.\nConovalov ama la natura di un amore profondo. Entrambi restano per ore intere estasiati ad ammirare le stelle, il cielo, il mondo del laghetto, le bellezze della natura.\nNei giorni di festa vanno alla \"fabbrica di vetro\", un edificio fatiscente di tre piani, dimora di emarginati, poveri e malfattori. Portano un grosso pane, quattro litri di vodka e una grande quantit\u00e0 di frittura calda di fegato, di cuore e di polmone, per offrire con modica spesa un magnifico simposio agli \"uomini di vetro\", che ripagano con racconti fatti di verit\u00e0 e di bugie.\nUn giorno compare Capitolina, che \u00e8 stata liberata ed ora vuole passare tutta la vita con lui, il suo liberatore. Conovalov le spiega che non \u00e8 possibile, che non ha una casa, che ha le sue angosce e non pu\u00f2 legarsi per sempre a una donna.\nCapitolina reagisce con furia, lo insulta nel modo peggiore, perch\u00e9 prima aveva un posto, mentre adesso non ha pi\u00f9 nulla. Conovalov \u00e8 confuso, vede che la sorte di Capitolina \u00e8 destinata a peggiorare: l'aspetta la stessa vita, soltanto che in pi\u00f9, adesso, a causa della delusione che le ha arrecato, diventa anche lei alcolista. Voleva fare del bene, ma ha sbagliato i calcoli.\nConovalov ha l'animo ferito; alla tristezza subentra la malinconia e l'angoscia.\nLascia il lavoro, spende tutto in bevute, poi parte in giro per il modo.\nDopo qualche anno Massimo lo ritrova. Ha ancora un grande amore per la natura, per la libert\u00e0. \u00abPerch\u00e9\u00bb, chiede a Massimo, \u00abio non posso stare tranquillo? Perch\u00e9 gli altri uomini vivono, si occupano dei loro affari, hanno moglie, figli e vanno avanti? Io invece non posso, tutto mi \u00e8 uggioso, perch\u00e9?\u00bb\nDopo tre giorni si lasciano, con la certezza di incontrarsi ancora; ma poi Massimo legger\u00e0 sul giornale la triste fine di Conovalov."}
{"id": "3626624", "revid": "327773", "url": "https://it.wikipedia.org/wiki?curid=3626624", "title": "Nova simbiotica", "text": "Una nova simbiotica \u00e8 una stella variabile eruttiva che presenta eruzioni simili a quelle delle novae, ma pi\u00f9 lente. Le eruzioni comportano un aumento di luminosit\u00e0 di circa 9-11 magnitudini. Esse hanno una durata di 10-40 anni, poi la stella declina verso la sua luminosit\u00e0 iniziale. \nCaratteristiche.\nLe novae simbiotiche sono in realt\u00e0 stelle binarie formate da una nana bianca e una gigante rossa, che \u00e8 spesso anche una variabile Mira. Quando la gigante rossa riempie il proprio lobo di Roche, si verifica un trasferimento di materia dalla stella gigante alla nana bianca: tale materia si accumula sulla superficie della nana bianca e viene compressa e riscaldata finch\u00e9 l'innesto di fusioni nucleari causa un \"lampo\" simile a quello che avviene nelle novae. Si stima che la temperatura raggiunga al massimo i 200.000 K, come nelle normali novae. Le novae simbiotiche probabilmente differiscono dalle normali novae in quanto la nana bianca \u00e8 di piccola massa: ci\u00f2 comporta che \u00e8 necessario che un maggior quantitativo di materia si accumuli sulla sua superficie prima che si scatenino le reazioni nucleari, in quanto il gas viene compresso in misura minore dalla forza di gravit\u00e0 della nana bianca; inoltre una minore quantit\u00e0 di materia viene soffiata via dal lampo prodotto dall'innesco delle reazioni nucleari. Questo spiegherebbe perch\u00e9 il picco di luminosit\u00e0 di questi sistemi duri pi\u00f9 a lungo rispetto a quello delle normali novae.\nDi solito la nana bianca di una nova simbiotica rimane sotto il limite di Chandrasekhar dopo il lampo; essa quindi non d\u00e0 origine a una supernova di tipo Ia.\nUn esempio di nova simbiotica \u00e8 V1016 Cygni, il cui picco di luminosit\u00e0 fra il 1971 e il 2007 indica chiaramente che si sono verificate esplosioni termonucleari. Altri esempi sono V407 Cygni, HM Sagittae e RR Telescopii."}
{"id": "3626625", "revid": "287204", "url": "https://it.wikipedia.org/wiki?curid=3626625", "title": "Filip Rudzik", "text": "Carriera.\nClub.\nDopo aver giocato dal 2005 al 2010 nel Naftan, con cui conta 100 presenze e 22 gol, si trasferisce al BATE Borisov.\nNazionale.\nConta 2 presenze con la Nazionale bielorussa."}
{"id": "3626626", "revid": "72396", "url": "https://it.wikipedia.org/wiki?curid=3626626", "title": "Caimmi", "text": ""}
{"id": "3626628", "revid": "1226", "url": "https://it.wikipedia.org/wiki?curid=3626628", "title": "Microcebo di Danfoss", "text": ""}
{"id": "3626631", "revid": "767487", "url": "https://it.wikipedia.org/wiki?curid=3626631", "title": "La valle dei mohicani", "text": "La valle dei mohicani (\"Comanche Station\") \u00e8 un film del 1960 diretto da Budd Boetticher.\nQuesto \u00e8 l'ultimo dei sette film western diretti da Boetticher ed interpretati da Randolph Scott, produttore insieme ad Harry Joe Brown per la Ranown (da cui il nome di \"ciclo Ranown\").\nTrama.\nUna donna \u00e8 catturata dai comanche. Jeff, il marito, dopo dieci anni \u00e8 ancora alla sua ricerca, ma un giorno ha l'occasione di rendersi utile per la liberazione di un'altra donna. Sulle tracce di questa si gettano non solo i comanche ma anche tre banditi interessati ad intascare la ricca ricompensa prevista dal marito. Jeff difende la donna da entrambi e poi la restituisce al marito, scoprendo che questi non era andato in prima persona a cercare sua moglie in quanto cieco."}
{"id": "3626634", "revid": "76963", "url": "https://it.wikipedia.org/wiki?curid=3626634", "title": "Stephi Lineburg", "text": "\u00c8 sorella dell'attore Chris Lineburg."}
{"id": "3626635", "revid": "57342", "url": "https://it.wikipedia.org/wiki?curid=3626635", "title": "Cimatti", "text": ""}
{"id": "3626639", "revid": "287204", "url": "https://it.wikipedia.org/wiki?curid=3626639", "title": "Liga del F\u00fatbol Profesional Boliviano 1986", "text": "La Liga del F\u00fatbol Profesional Boliviano 1986 \u00e8 stata la 10\u00aa edizione della massima serie calcistica della Bolivia, ed \u00e8 stata vinta dal The Strongest.\nFormula.\nIl campionato subisce un radicale cambiamento nel formato: viene difatti diviso in due tornei separati, che si svolgono il primo nell'autunno 1986 (aprile-settembre) e il secondo nella primavera 1987 (settembre 1986-marzo 1987). Il torneo d'autunno consiste di una prima fase a gironi e una seconda a eliminazione diretta; quello primaverile \u00e8 invece pi\u00f9 complesso e richiama la struttura della stagione precedente. Una volta determinati i due club vincitori, essi si incontrano nella finalissima per decretare l'assegnazione del titolo nazionale."}
{"id": "3626642", "revid": "1543377", "url": "https://it.wikipedia.org/wiki?curid=3626642", "title": "Alumni Cantabrigienses", "text": "Alumni Cantabrigienses: A Biographical List of All Known Students, Graduates and Holders of Office at the University of Cambridge, from the Earliest Times to 1900 \u00e8 una raccolta delle biografie di tutti gli ex membri dell'Universit\u00e0 di Cambridge, redatta dal matematico John Venn e da suo figlio, John Archibald Venn. Pubblicata dalla Cambridge University Press in dieci volumi fra il 1922 ed il 1953, raccoglie la storia di oltre 130.000 persone, con biografie pi\u00f9 dettagliate per gli immatricolati dopo il 1751.\nStoria.\nJohn Venn, membro e successivamente presidente del Caius College di Cambridge, inizio questa sua grande opera dopo aver completato un lavoro simile per i membri del succitato collegio.\nLa prima parte dell'Alumni Cantabrigienses, in quattro volumi, tratta gli immatricolati fino al 1751. Nonostante la stampa posticipata a causa della prima guerra mondiale, Venn vide la pubblicazione dei primi due volumi prima della sua morte, avvenuta nel 1923. Fu il figlio dello stesso Venn (gi\u00e0 membro del Queens' College e successivamente suo presidente, nonch\u00e9 collaboratore del padre) a continuare la redazione ed a seguire la pubblicazione della parte restante dell'opera. Con il supporto della Cambridge University Press, Venn pubblic\u00f2 i due rimanenti volumi della prima parte dell'opera ed i sei della seconda.\nOltre ai dettagli sulla carriera accademica dei biografati presso l'Universit\u00e0 di Cambridge, nell'Alumni Cantabrigienses sono inclusi anche una serie di altri dettagli, fra i quali: data e luogo di nascita e morte; i nomi dei genitori, dei fratelli e dei coniugi; dettagli sulla formazione, sugli impieghi, fatti notevoli e la citazione delle fonti a supporto di quanto affermato. I Venn raccolsero i dati per la redazione dell'Alumni Cantabrigienses dal registro universitario, da archivi esterni come quelli dei college e quelli ecclesiastici, da raccolte genealogiche e da documenti conservati in archivi pubblici, nonch\u00e9 da altre fonti scritte.\nPer le immatricolazioni precedenti il XVI secolo, il lavoro dei Venn \u00e8 stato sostituito da quello di Alfred Brotherston Emden, ma \"\u00abil grosso del lavoro [...] non \u00e8 stato parallelo, ne tantomeno superato\u00bb\".\nAlumni Cantabrigienses \u00e8 stato ristampato due volte. Un progetto dell'Universit\u00e0 di Cambridge lo sta integrando con materiale di Emden, registri dei collegi femminili (ai membri del Girton College e del Newnham College non \u00e8 stata riconosciuta la piena condizione di membri dell'Universit\u00e0 di Cambridge fino al 1947) e da altre fonti, pari ad oltre 20.000 schede di integrazioni e rettifiche."}
{"id": "3626644", "revid": "106908", "url": "https://it.wikipedia.org/wiki?curid=3626644", "title": "Narnspitz", "text": "Il Monte Domenar (\"Narnspitz\" in tedesco) \u00e8 un monte delle Alpi orientali, precisamente ai monti di Fundres situato in tra la Valle di Valles e la Valle Isarco, alto 2718 metri; \u00e8 quindi la vetta pi\u00f9 elevata della costiera della cima piatta. Appartiene ad un insieme di altre vette, la Cima Piatta, il Rensenspitz, il Settelspitz ed il Monte Schellenberg.\nSi trova in localit\u00e0 Jochtal a Valles. Non \u00e8 raggiungibile da un sentiero e si pu\u00f2 vedere dalla localit\u00e0 Jochtal, raggiungibile con una cabinovia fino a 2006\u00a0m."}
{"id": "3626645", "revid": "15756", "url": "https://it.wikipedia.org/wiki?curid=3626645", "title": "Rensenspitz", "text": "Il Rensenspitz \u00e8 un monte delle Alpi orientali, precisamente ai monti di Fundres situato in tra la Valle di Valles e la Valle Isarco, alto 2473 metri. Appartiene ad un insieme di altre vette, la Cima Piatta, il Narnspitz, il Settelspitz ed il Monte Schellenberg.\nSi trova in localit\u00e0 Jochtal a Valles. Non \u00e8 raggiungibile da un sentiero e si pu\u00f2 vedere dalla localit\u00e0 Jochtal, raggiungibile con una cabinovia fino a 2006\u00a0m."}
{"id": "3626647", "revid": "106908", "url": "https://it.wikipedia.org/wiki?curid=3626647", "title": "Settelspitz", "text": "Il Settelspitz \u00e8 un monte delle Alpi orientali, precisamente ai monti di Fundres situato in tra la Valle di Valles e la Valle Isarco, alto 2454 metri;si trova in un insieme di altre vette, la Cima Piatta, il Rensenspitz, il Narnspitz ed il Monte Schellenberg, in localit\u00e0 Jochtal a Valles. Non \u00e8 raggiungibile da un sentiero e si pu\u00f2 vedere dalla localit\u00e0 Jochtal, raggiungibile con una cabinovia fino a 2006\u00a0m."}
{"id": "3626648", "revid": "661526", "url": "https://it.wikipedia.org/wiki?curid=3626648", "title": "Cimini", "text": ""}
{"id": "3626650", "revid": "106908", "url": "https://it.wikipedia.org/wiki?curid=3626650", "title": "Monte Schellenberg", "text": "Il Monte Schellenberg \u00e8 un monte delle Alpi orientali, precisamente ai monti di Fundres situato in tra la Valle di Valles e la Valle Isarco, alto 2355 metri;si trova in un insieme di altre vette, la Cima Piatta, il Rensenspitz, il Narnspitz ed il Settelspitz, in localit\u00e0 Jochtal a Valles. Non \u00e8 raggiungibile da un sentiero e si pu\u00f2 vedere dalla localit\u00e0 Jochtal, raggiungibile con una cabinovia fino a 2006\u00a0m."}
{"id": "3626651", "revid": "709565", "url": "https://it.wikipedia.org/wiki?curid=3626651", "title": "Sym-Bionic Titan", "text": "Sym-Bionic Titan \u00e8 una serie televisiva animata statunitense del 2010, creata da Genndy Tartakovsky, Bryan Andrews e Paul Rudish.\nLa serie \u00e8 incentrata su un trio composto dalla principessa aliena Ilana, il soldato Lance e il robot Octus. Insieme sono in grado di combinarsi per creare il Sym-Bionic Titan.\nUn'anteprima della serie \u00e8 stata mostrata per la prima volta al San Diego Comic-Con International del 2009, mostrando ulteriori dettagli all'upfront di Cartoon Network un anno dopo.\nNonostante le intenzioni di Tartakovsky nel continuare il progetto, la serie \u00e8 stata cancellata poich\u00e9 \"non \u00e8 stato prodotto alcun giocattolo ad esso collegato\".\nLa serie \u00e8 stata trasmessa per la prima volta negli Stati Uniti su Cartoon Network dal 17 settembre 2010 al 9 aprile 2011, per un totale di 20 episodi ripartiti su una stagione. In Italia \u00e8 stata trasmessa su Cartoon Network dal 6 giugno 2011.\nIl 22 settembre 2014, Cartoon Network ha rivelato di aver cancellato ufficialmente \"Sym-Bionic Titan\" per motivi finanziari.\nTrama.\nLa serie racconta le vicende di Lance, Ilana e Newton (alias Octus), due ragazzi e un robot super avanzato che proteggono la terra minacciata dai Mutranti, mostri orribili che avevano conquistato in precedenza il loro pianeta d'origine \"Galaluna\". Per farlo il trio si fonde in un robot gigantesco chiamato \"Titan\", in grado di sconfiggere qualsiasi nemico."}
{"id": "3626655", "revid": "287204", "url": "https://it.wikipedia.org/wiki?curid=3626655", "title": "Yashica 124G", "text": "La Yashica 124 G \u00e8 una reflex biottica prodotta da Yashica tra il 1970 e il 1986. \u00c8 stata l'ultima biottica prodotta dalla casa che vi ha riversato tutto il suo know how.\nCome tutte le reflex biottiche \u00e8 dotata di un obiettivo superiore che rimanda l'immagine al vetro smerigliato da cui si controllano inquadratura e messa a fuoco, e un obiettivo inferiore di ripresa (superiore (visione) Yashinon 80\u00a0mm f/2,8; inferiore (ripresa) Yashinon 80\u00a0mm f/3,5). Nello specifico l'ottica di ripresa \u00e8 un yashinon clonato dallo schema tessar, di buona qualit\u00e0, a detta di molto indistinguibile dal tessar vero e proprio se non per una resa leggermente minore di contrasto e un trattamento antiriflesso di minor qualit\u00e0 che crea fastidiosi flare in controluce spinti.\nA differenza di molte imitazioni della Rolleiflex (Ricoh Ricohmatic, Kowa Kalloflex, corpi cinesi Seagull, francesi Semflex e tedeschi Welta Reflekta) di casa Franke e Heideke, le Yashica 124 e 124 G sono considerate macchine di ottima qualit\u00e0 costruttiva, come d'altronde le Autocord della Minolta. La grande diffusione nel campo amatoriale, e non solo, che ebbero all'epoca fa s\u00ec che ad oggi si possano considerare una validissima alternativa alla Rolleiflex.\nSchermo di messa a fuoco smerigliato con lente di Fresnel e zona centrale finemente smerigliata. \u00c8 dotata anche di una lente d'ingrandimento mobile per la messa a fuoco di precisione. L'esposimetro (assente nelle prime Rolleiflex e in molte imitazioni di fascia inferiore alla Yashica) \u00e8 dotato di cellula al CdS (non al selenio come sulle Rolleiflex che alla lunga necessita di essere sostituito), accoppiato ai tempi e ai diaframmi; l'esposizione \u00e8 naturalmente manuale. Le sensibilit\u00e0 della macchina vanno da 25 a 400 ASA.\nL'otturatore meccanico Copal SV, incorporato nell'obiettivo inferiore, permette la sincronizzazione del flash su qualunque dei tempi disponibili da 1 secondo a 1/500 di sec pi\u00f9 la posa B (bulb). Offre la possibilit\u00e0 dell'autoscatto. Avanzamento pellicola: manovella sul lato destro con rotazione di 360\u00b0.\nAlimentazione: 1 pila al mercurio da 1,35 volt, tipo PX 625. Questa \u00e8 forse l'unica nota dolente di questa macchina fotografica: la Yashica necessita di questo modello di pile difficile da reperire. Da notare tuttavia che la pila serve solo ad alimentare l'esposimetro, per cui i meccanismi funzionano anche senza alimentazione.\nDimensioni: 148x101x77 millimetri. Peso: 1100 grammi."}
{"id": "3626657", "revid": "332944", "url": "https://it.wikipedia.org/wiki?curid=3626657", "title": "WRC 2009", "text": ""}
{"id": "3626658", "revid": "124227329", "url": "https://it.wikipedia.org/wiki?curid=3626658", "title": "Smash (tennis)", "text": "Nel tennis, lo smash (in italiano detto anche schiacciata) \u00e8 un colpo che si effettua intercettando la palla sopra la testa, con un movimento rapido verso il basso molto simile a quello del servizio e simile alla schiacciata su pallavolo \nSi pu\u00f2 eseguire prima o dopo il rimbalzo della palla (nel secondo caso si parla di \"\"smash a rimbalzo\") a seconda dell'altezza della palla che ci si appresta a colpire: pi\u00f9 una palla scende dall'alto maggiore sar\u00e0 la difficolt\u00e0 di coordinazione per effettuare il colpo in modo efficace. In alcuni casi, \u00e8 possibile fare questo colpo anche in salto, come in una schiacciata di basket (uno dei pi\u00f9 celebri tennisti che eseguivano questo colpo \u00e8 Pete Sampras); cos\u00ec facendo si d\u00e0 alla palla un rimbalzo ancora maggiore del normale smash. In questi casi, si parla di \"Slam Dunk\"\". \nLo smash \u00e8 un colpo che permette di sviluppare una grande potenza, per questo nella maggior parte dei casi porta il punto a chi lo effettua (punto di chiusura), in particolare quando la palla viene colpita nei pressi della rete."}
{"id": "3626659", "revid": "709565", "url": "https://it.wikipedia.org/wiki?curid=3626659", "title": "Cyberforce", "text": "Cyberforce \u00e8 un gruppo di personaggi dei fumetti, supereroi protagonisti di un'omonima serie, creata dal disegnatore Marc Silvestri (che ha partecipato anche all'elaborazione del soggetto) e dallo scrittore Eric Silvestri nel 1992, pubblicata inizialmente dalla Image Comics. Silvestri si occup\u00f2 inizialmente sia del testi che dei disegni e avrebbe voluto continuare a farlo, ma la serie pass\u00f2 in mano ad altri disegnatori fra cui David Finch. Inizialmente la serie fu pubblicata dalla Image tramite gli Image Studios, uno studio che Silvestri condivideva con Jim Lee, come miniserie in 4 episodi (vol. 1, 1992\u20131993). Poco dopo, Silvestri fond\u00f2 Top Cow Productions e \"Cyberforce\" divenne una serie mensile regolare, durata 35 numeri (vol. 2, 1993\u20131997). I primi numeri di questa serie si intrecciarono in un \"crossover\" intitolato \"Killer Instinct\". Da allora Cyberforce \u00e8 stata pubblicata da Top Cow."}
{"id": "3626660", "revid": "332944", "url": "https://it.wikipedia.org/wiki?curid=3626660", "title": "WRC 2008", "text": ""}
{"id": "3626661", "revid": "332944", "url": "https://it.wikipedia.org/wiki?curid=3626661", "title": "WRC 2007", "text": ""}
{"id": "3626662", "revid": "332944", "url": "https://it.wikipedia.org/wiki?curid=3626662", "title": "WRC 2006", "text": ""}
{"id": "3626664", "revid": "332944", "url": "https://it.wikipedia.org/wiki?curid=3626664", "title": "WRC 2005", "text": ""}
{"id": "3626665", "revid": "332944", "url": "https://it.wikipedia.org/wiki?curid=3626665", "title": "WRC 1999", "text": ""}
{"id": "3626666", "revid": "106908", "url": "https://it.wikipedia.org/wiki?curid=3626666", "title": "Monte Rotwand", "text": "Il Monte Rotwand \u00e8 un monte appartenente ai monti Alti Tauri Occidentali, pi\u00f9 precisamente ai monti di Fundres, alto 2.926 metri, situato fra le valli di Valles e di Fundres, appartenente alla Costiera della Cima di Valmala, di cui \u00e8 la vetta pi\u00f9 vicina; \u00e8 divisa da quest'ultima dal passo Joch in de Edge (2800\u00a0m), cui si pu\u00f2 salire con un sentiro; la vetta \u00e8 rocciosa, costituita da innumerevoli speroni rocciosi, non raggiungibile da un sentiero."}
{"id": "3626668", "revid": "332944", "url": "https://it.wikipedia.org/wiki?curid=3626668", "title": "WRC 1998", "text": ""}
{"id": "3626670", "revid": "332944", "url": "https://it.wikipedia.org/wiki?curid=3626670", "title": "WRC 1997", "text": ""}
{"id": "3626671", "revid": "332944", "url": "https://it.wikipedia.org/wiki?curid=3626671", "title": "WRC 1996", "text": ""}
{"id": "3626673", "revid": "332944", "url": "https://it.wikipedia.org/wiki?curid=3626673", "title": "WRC 1995", "text": ""}
{"id": "3626674", "revid": "332944", "url": "https://it.wikipedia.org/wiki?curid=3626674", "title": "WRC 1994", "text": ""}
{"id": "3626675", "revid": "332944", "url": "https://it.wikipedia.org/wiki?curid=3626675", "title": "WRC 1993", "text": ""}
{"id": "3626676", "revid": "332944", "url": "https://it.wikipedia.org/wiki?curid=3626676", "title": "WRC 1992", "text": ""}
{"id": "3626677", "revid": "332944", "url": "https://it.wikipedia.org/wiki?curid=3626677", "title": "WRC 1991", "text": ""}
{"id": "3626678", "revid": "332944", "url": "https://it.wikipedia.org/wiki?curid=3626678", "title": "WRC 1990", "text": ""}
{"id": "3626679", "revid": "332944", "url": "https://it.wikipedia.org/wiki?curid=3626679", "title": "WRC 1987", "text": ""}
{"id": "3626681", "revid": "332944", "url": "https://it.wikipedia.org/wiki?curid=3626681", "title": "WRC 1986", "text": ""}
{"id": "3626682", "revid": "332944", "url": "https://it.wikipedia.org/wiki?curid=3626682", "title": "WRC 1985", "text": ""}
{"id": "3626683", "revid": "110361869", "url": "https://it.wikipedia.org/wiki?curid=3626683", "title": "Mast\u00e8re sp\u00e9cialis\u00e9", "text": "Il mast\u00e8re sp\u00e9cialis\u00e9 (MS) o Specialized Master o Advanced Master \u00e8 un corso di diploma francese al quale possono accedere, previa selezione, laureati nelle pi\u00f9 diverse discipline. Il diploma \u00e8 stato fondato nel 1986 dalla Conf\u00e9rence des grandes \u00e9coles. Equivale al Master di Secondo livello, si consegue dopo la Maturit\u00e0 + 6 anni di corsi di studio.\nSi tratta di un full-time, programma di un anno (minimo 350 ore di studio), che include l'insegnamento formale (in francese o inglese). Questi corsi coprono una vasta gamma di soggetti specializzati: aeronautica, economia, informatica...\nDal 1986, 82.000 studenti si sono laureati con una mast\u00e8re sp\u00e9cialis\u00e9."}
{"id": "3626684", "revid": "110157", "url": "https://it.wikipedia.org/wiki?curid=3626684", "title": "Kettenhausen", "text": "Kettenhausen \u00e8 un comune di 265 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626685", "revid": "332944", "url": "https://it.wikipedia.org/wiki?curid=3626685", "title": "WRC 1984", "text": ""}
{"id": "3626686", "revid": "332944", "url": "https://it.wikipedia.org/wiki?curid=3626686", "title": "WRC 1983", "text": ""}
{"id": "3626687", "revid": "332944", "url": "https://it.wikipedia.org/wiki?curid=3626687", "title": "WRC 1982", "text": ""}
{"id": "3626688", "revid": "332944", "url": "https://it.wikipedia.org/wiki?curid=3626688", "title": "WRC 1978", "text": ""}
{"id": "3626690", "revid": "332944", "url": "https://it.wikipedia.org/wiki?curid=3626690", "title": "WRC 1977", "text": ""}
{"id": "3626691", "revid": "125391276", "url": "https://it.wikipedia.org/wiki?curid=3626691", "title": "Gloria Steinem", "text": "Biografia.\nSteinem \u00e8 nata nel 1934 a Toledo, Ohio, figlia di Ruth Nuneviller e Leo Steinem. Sua madre era presbiteriana, principalmente di origine tedesca con alcuni discendenti scozzesi. Suo padre era ebreo, figlio di immigrati del W\u00fcrttemberg, in Germania, e di Radziej\u00f3w, in Polonia. Sua nonna paterna, Pauline Perlmutter Steinem, era presidente del comitato educativo della National Woman Suffrage Association, delegata al Consiglio internazionale delle donne del 1908 e la prima donna ad essere eletta al Toledo Board of Education, nonch\u00e9 leader nel movimento per l'istruzione professionale. Pauline ha anche salvato molti membri della sua famiglia dall'Olocausto.\nGli Steinem vivevano e viaggiavano in una roulotte, dal momento che Leo Steinem svolgeva il mestiere di venditore ambulante. Prima che Gloria nascesse, sua madre, Ruth, allora di 34 anni, ebbe un \"esaurimento nervoso\", che la lasci\u00f2 quasi invalida. \u00c8 cambiata \"da una donna energica, amante del divertimento, amante dei libri\" in qualcuno che aveva paura di essere sola, che non poteva aggrapparsi alla realt\u00e0 abbastanza a lungo da mantenere un lavoro e che raramente poteva concentrarsi abbastanza da leggere un libro\". Ruth trascorse lunghi periodi dentro e fuori dagli ospedali per i malati di mente. Steinem aveva 10 anni quando i suoi genitori si separarono nel 1944. Suo padre and\u00f2 in California per trovare lavoro, mentre lei e sua madre continuarono a vivere insieme a Toledo. L'impatto di questi eventi ha avuto un effetto formativo sulla sua personalit\u00e0: mentre suo padre non aveva mai fornito con il suo lavoro molta stabilit\u00e0 finanziaria alla famiglia, la sua lontananza ha aggravato la loro situazione. Anni dopo, Steinem descrisse l'esperienza di sua madre come fondamentale per la sua comprensione delle ingiustizie sociali. Queste prospettive convinsero Steinem che alle donne mancava l'uguaglianza sociale e politica.\nSteinem ha frequentato la Waite High School di Toledo e la Western High School di Washington, DC, diplomandosi mentre viveva con la sorella maggiore Susanne Steinem Patch. Ha poi frequentato lo Smith College.\nNel 1957, Steinem ha avuto un aborto. La procedura \u00e8 stata eseguita dal dottor John Sharpe, un medico britannico, quando l'aborto era ancora illegale. Anni dopo, Steinem gli ha dedicato il suo libro di memorie \"My Life on the Road\" (2015). Ha scritto: \"Il dottor John Sharpe di Londra, che nel 1957, un decennio prima che i medici in Inghilterra potessero legalmente eseguire un aborto per qualsiasi motivo diverso dalla salute della donna, ha preso il rischio considerevole di praticare un aborto a una ventiduenne americana. Sapendo solo che aveva rotto un fidanzamento a casa, disse: \"Devi promettermi due cose. Primo, non dirai a nessuno il mio nome. Secondo, farai quello che vuoi fare della tua vita\". \nAlla fine degli anni '50, Steinem trascorse due anni in India dove lavor\u00f2 come assistente legale di Mehr Chand Mahajan, allora presidente della Corte suprema dell'India. Dopo essere tornata negli Stati Uniti, \u00e8 stata direttrice dell'Independent Research Service, un'organizzazione finanziata in segreto da un donatore che si \u00e8 poi scoperto essere la CIA. Ha lavorato per inviare studenti americani non comunisti al Festival Mondiale della Giovent\u00f9 del 1959. Nel 1960, fu assunta dalla Warren Publishing come prima impiegata della rivista \"Help!\".\nAttivit\u00e0 giornalistica.\nConsiderata portavoce e leader del femminismo degli anni sessanta e settanta, Gloria Steinem nel corso della sua vita ha ricevuto molti premi e onorificenze. Ha lavorato per il \"New York\" ed \u00e8 cofondatrice della rivista femminista \"Ms.\" (1972).\nNel 1963 Gloria Steinem consegu\u00ec una diffusa popolarit\u00e0 tra le femministe per aver fatto pubblicare un diario compilato durante il suo lavoro sotto copertura come \"coniglietta\" al \"Playboy Club\". Il diario venne pubblicato in due parti (Part I e Part II) tra maggio e giugno nella rivista \"Show\". La sua peculiarit\u00e0 era quella di essere il \"racconto di una coniglietta\". Steinem afferm\u00f2 che il club stava maltrattando le sue cameriere per ottener un maggior numero di clienti maschi, sfruttando le conigliette di \"Playboy\" come simboli di sciovinismo maschile, osservando che il manuale del club istruiva le ragazze sui \"modi piacevoli che si possono impiegare per stimolare la vendita di liquori del club\" .\nA partire dal 1968 Steinem divenne senza alcun dubbio la figura pi\u00f9 influente del movimento femminista, sostenitrice dell'aborto legalizzato e dell'aspettativa dal lavoro, che divennero i due obiettivi principali del femminismo.\nNel 1969, ha pubblicato un articolo intitolato \"After Black Power, Women's Liberation\" che, insieme all'appoggio al diritto all'aborto, le ha dato fama nazionale, divenendo punto di riferimento per il movimento femminista americano.\nIl 10 luglio 1971, Steinem, insieme ad altre 300 donne, tra le quali Bella Abzug, Betty Friedan, Shirley Chisholm, e Myrlie Evers-Williams, ha fondato il \"Comitato politico nazionale delle donne\" (National Women's Political Caucus - NWPC). Come co-fondatrice del comitato, ha pronunciato il discorso \"Messaggio alle donne d'America\".\nNel 2005, insieme a Jane Fonda e a Robin Morgan ha fondato il \"Women's Media Center\", un'organizzazione che ha lo scopo di valorizzare la voce delle donne. Attualmente, continua a svolgere attivismo politico, come commentatrice, scrittrice e organizzatrice di conferenze.\nVita privata.\nIl 3 settembre 2000, all'et\u00e0 di 66 anni, Gloria Steinem ha sposato David Bale, padre dell'attore Christian Bale. Il matrimonio \u00e8 stato celebrato a casa della sua amica Wilma Mankiller, la prima donna capo principale della nazione Cherokee. Steinem e Bale si sono sposati solo tre anni prima che lui morisse di linfoma cerebrale il 30 dicembre 2003, all'et\u00e0 di 62 anni. \nIn precedenza, aveva avuto una relazione di quattro anni con l'editore Mortimer Zuckerman.\nCommentando l'invecchiamento, Gloria Steinem ha detto che quando si avvicinava ai 60 anni si sentiva come se fosse entrata in una nuova fase della vita, che era libera dalle \"richieste di genere\" che aveva dovuto affrontare dall'adolescenza in poi. \nFilm.\nFilm biografico.\nNel 2020 viene distribuito il film biografico \"The Glorias\" (con la regia di Julie Taymor e l'interpretazione di Julianne Moore) che ripercorre tutta la vita della Steinem.\nAltri film.\n\u00c8 apparsa in un cameo nei panni di se stessa nella serie tv \"The Good Wife\", nell'episodio 3 della sesta stagione.\nCuriosit\u00e0 \nhttps://uscpublicdiplomacy.org/blog/feminist-was-spy"}
{"id": "3626692", "revid": "179980", "url": "https://it.wikipedia.org/wiki?curid=3626692", "title": "V\u00edctor Hugo Antelo", "text": ""}
{"id": "3626696", "revid": "110157", "url": "https://it.wikipedia.org/wiki?curid=3626696", "title": "Kircheib", "text": "Kircheib \u00e8 un comune di 565 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626697", "revid": "109128668", "url": "https://it.wikipedia.org/wiki?curid=3626697", "title": "Kraam", "text": "Kraam \u00e8 un comune di 158 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626698", "revid": "109128678", "url": "https://it.wikipedia.org/wiki?curid=3626698", "title": "Mammelzen", "text": "Mammelzen \u00e8 un comune di 1.064 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626700", "revid": "306856", "url": "https://it.wikipedia.org/wiki?curid=3626700", "title": "Cima d'Era", "text": "La Cima d'Era, \"Ehrenpolpitze\" in tedesco, \u00e8 una cima delle Alpi Orientali, dei Monti di Fundres, di 2.774 metri, situato fra la valle del Lago Selvaggio e la Valle di Valles, vicino al passo Val di Nebbia (\"Rauchtaljoch\") e non lontano dal Picco della Croce e la Cima della Vista.\nSalita.\nLa vetta \u00e8 spesso ignorata dagli escursionisti per l'assenza di una chiara via di salita, offre invece una magnifica visione dell'intera conca del lago, oltre a permettere una visione, in lontananza, sia delle Dolomiti che del crinale principale delle Alpi Aurine.\nDal Rifugio Bressanone (m 2322) il sentiero prosegue oltre piegando marcatamente verso sinistra e incuneandosi, in progressiva salita, nella stretta Val di Nebbia (Rauchtal). Salendo verso il passo di Val di Nebbia si possono incontrare nevosi presenti fino a estate inoltrata. Raggiunto il passo (m 2808) si pu\u00f2 salire al Picco della Croce, si prosegue tra i massi in direzione del bordo orientale del lago; si segue dall'alto la sponda sino a guadagnarne l'estremit\u00e0 meridionale. Poco prima che il sentiero scenda rapidamente a guadare il piccolo emissario del lago, si abbandona il tracciato segnato e si sale lungo le ripide pendici erbose della Cima d'Era. Per evitare un tratto molto ripido, invece di puntare direttamente alla vetta si sale in direzione del crinaletto che scende dalla cima verso meridione. Raggiunta lae cresta per balze erbose e rocce a scagliette, si guadagna la sommit\u00e0, dopo circa 4 ore dalla partenza. Molto ripida e non segnata la salita alla sommit\u00e0."}
{"id": "3626702", "revid": "110157", "url": "https://it.wikipedia.org/wiki?curid=3626702", "title": "Mehren (Altenkirchen)", "text": "Mehren \u00e8 un comune di 483 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626703", "revid": "109128688", "url": "https://it.wikipedia.org/wiki?curid=3626703", "title": "Michelbach (Westerwald)", "text": "Michelbach (Westerwald) \u00e8 un comune di 572 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626704", "revid": "287204", "url": "https://it.wikipedia.org/wiki?curid=3626704", "title": "Neitersen", "text": "Neitersen \u00e8 un comune di 824 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626711", "revid": "322321", "url": "https://it.wikipedia.org/wiki?curid=3626711", "title": "Diocesi di Decoriana", "text": "La diocesi di Decoriana (in latino: \"Dioecesis Decorianensis\") \u00e8 una sede soppressa e sede titolare della Chiesa cattolica.\nStoria.\nDecoriana, nell'odierna Tunisia, \u00e8 un'antica sede episcopale della provincia romana di Bizacena.\nSono noti due vescovi di questa diocesi. Tra i vescovi cattolici convocati a Cartagine dal re vandalo Unerico nel 484 partecip\u00f2 il vescovo Leonzio, che venne esiliato in Corsica. Pascasio firm\u00f2 gli atti del concilio africano antimonotelita del 646.\nDal 1933 Decoriana \u00e8 annoverata tra le sedi vescovili titolari della Chiesa cattolica; dal 10 febbraio 2021 il vescovo titolare \u00e8 Guillermo Antonio Cornejo Monz\u00f3n, vescovo ausiliare di Lima."}
{"id": "3626713", "revid": "831312", "url": "https://it.wikipedia.org/wiki?curid=3626713", "title": "La Roue Tourangelle", "text": "La Roue Tourangelle \u00e8 una corsa in linea maschile di ciclismo su strada che si svolge nella regione del Centro, in Francia, ogni anno in aprile. Dal 2005 fa parte del calendario dell'UCI Europe Tour nella classe 1.2, dal 2013 diventa classe 1.1.\nAlbo d'oro.\n\"Aggiornato all'edizione 2021.\""}
{"id": "3626714", "revid": "322321", "url": "https://it.wikipedia.org/wiki?curid=3626714", "title": "Diocesi di Dices", "text": "La diocesi di Dices (in latino: \"Dioecesis Dicensis\") \u00e8 una sede soppressa e sede titolare della Chiesa cattolica.\nStoria.\nDices, forse identificabile con \"Henchir-Sidi-Salah, Sadic\" nell'odierna Tunisia, \u00e8 un'antica sede episcopale della provincia romana di Bizacena.\nSono due i vescovi documentati di Dices. Il cattolico Massimino intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi donatisti. Candido partecip\u00f2 al concilio antimonotelita di Cartagine del 641.\nDal 1933 Dices \u00e8 annoverata tra le sedi vescovili titolari della Chiesa cattolica; dal 17 novembre 2012 il vescovo titolare \u00e8 Henryk Ciereszko, vescovo ausiliare di Bia\u0142ystok."}
{"id": "3626715", "revid": "729019", "url": "https://it.wikipedia.org/wiki?curid=3626715", "title": "Toyota Corolla WRC", "text": "La Toyota Corolla WRC \u00e8 una versione sportiva della Toyota Corolla (E110), specificatamente progettata per partecipare al Campionato del mondo rally, in cui ha gareggiato dal 1997 al 1999 vincendo quattro gare, due con Carlos Sainz, una con Didier Auriol nella stagione 1998 e una nel 1999 ancora con Auriol, aggiudicandosi il titolo costruttori nel 1999.\nPresentazione.\nLe antenate della Corolla WRC erano le Toyota Celica GT-Four che hanno gareggiato dal 1988 al 1996 in tre versioni (ST165, ST185 ed ST205) cogliendo numerosi successi tra cui 4 campionati piloti, 3 costruttori ed un totale di 30 vittorie di tappa nel mondiale.\nStoria.\nA differenza della Celica, che era una diretta evoluzione della versione sportiva stradale, la Corolla, pur derivando la sua forma dalla vettura di produzione di serie, era stata concepita appositamente per il nuovo regolamento WRC introdotto dalla FIA proprio nella stagione 1997. Durante il progetto emersero problemi di dislocazione dell'equipaggiamento nella vettura a causa delle minori dimensioni della stessa rispetto alla vittoriosa antenata, motivo per cui venne adottata una nuova disposizione meccanica (motore trasversale accoppiato con un cambio sequenziale \"XTrac\").\nA partire dal 1998 venne adottato un nuovo motore che port\u00f2 la Toyota ad ottenere tre successi in stagione ed il secondo posto nella classifica finale costruttori e piloti (con Carlos Sainz), alle spalle del solo Tommi M\u00e4kinen e della sua Mitsubishi Lancer Evo VI.\nAl termine della stagione 1999, in cui la vettura ottenne il suo ultimo acuto con la vittoria di Didier Auriol nel Rally di Cina, la casa giapponese decide di ritirarsi dai rally per impegnarsi totalmente in Formula 1 con il team Toyota Racing a partire dal 2002 e sino al 2009 senza per\u00f2 raggiungere alcun traguardo di rilievo. Dopo il ritiro dalle competizioni la Corolla WRC \u00e8 stata utilizzata negli anni a venire da teams non ufficiali e da numerosi piloti privati."}
{"id": "3626717", "revid": "322321", "url": "https://it.wikipedia.org/wiki?curid=3626717", "title": "Diocesi di Dionisiana", "text": "La diocesi di Dionisiana (in latino: \"Dioecesis Dionysianensis\") \u00e8 una sede soppressa e sede titolare della Chiesa cattolica.\nStoria.\nDionisiana, nell'odierna Tunisia, \u00e8 un'antica sede episcopale della provincia romana di Bizacena.\nSono noti tre vescovi di questa diocesi, tra le pi\u00f9 antiche dell'Africa romana. Pomponio \u00e8 conosciuto prima di tutto per una lettera che scrisse nel 249 al vescovo Cipriano di Cartagine; partecip\u00f2 inoltre a due sinodi cartaginesi del 251 e 256 sulla questione dei lapsi. Nel 393 la diocesi era occupata da un vescovo donatista, della setta dei massimianisti, Fortunato, che prese parte a Cabarsussi al concilio dei vescovi massimianisti contro Primiano di Cartagine. Un altro donatista, Vittore, sedeva a Dionisiana in occasione della conferenza svoltasi a Cartagine nel 411, che vide riuniti assieme vescovi cattolici e donatisti dell'Africa. Infine, dagli atti del concilio convocato dal re vandalo Unerico a Cartagine nel 484 risulta che la diocesi era vacante.\nDal 1925 Dionisiana \u00e8 annoverata tra le sedi vescovili titolari della Chiesa cattolica; dal 15 febbraio 2021 il vescovo titolare \u00e8 Gary Wayne Janak, vescovo ausiliare di San Antonio."}
{"id": "3626718", "revid": "1203220", "url": "https://it.wikipedia.org/wiki?curid=3626718", "title": "Bruno Pontisso", "text": "Professionista tra il 1946 ed il 1956, fu campione italiano fra i dilettanti nel 1945.\nCarriera.\nCorse per la Legnano, la Arbos, la S.S. Lazio Ciclismo e come individuale. Da dilettante fu campione italiano nel 1945. Da professionista vinse una tappa al Giro del Lazio e una al Giro di Sicilia nel 1949 ed il Circuito di Ceprano nel 1951. Fu secondo nella quinta tappa del Giro d'Italia 1950 e terzo nella Coppa Bernocchi del 1949."}
{"id": "3626720", "revid": "92723", "url": "https://it.wikipedia.org/wiki?curid=3626720", "title": "Diocesi di Drua", "text": "La diocesi di Drua (in latino: \"Dioecesis Druensis\") \u00e8 una sede soppressa e sede titolare della Chiesa cattolica.\nStoria.\nDrua, identificabile con \"Henchir-Bou-Dri\u00e8s\" nell'odierna Tunisia, \u00e8 un'antica sede episcopale della provincia romana di Bizacena.\nSede pressoch\u00e9 sconosciuta, se non fosse che in occasione della conferenza svoltasi a Cartagine nel 411, che vide riuniti assieme i vescovi cattolici e donatisti dell'Africa, era presente il donatista \"Antonianus episcopus Druensis\".\nOggi Drua sopravvive come sede vescovile titolare; l'attuale vescovo titolare \u00e8 John Joseph Jenik, gi\u00e0 vescovo ausiliare di New York."}
{"id": "3626723", "revid": "92723", "url": "https://it.wikipedia.org/wiki?curid=3626723", "title": "Diocesi di Dura", "text": "La diocesi di Dura (in latino: \"Dioecesis Durensis seu Duriensis\") \u00e8 una sede soppressa e sede titolare della Chiesa cattolica.\nStoria.\nDura, nell'odierna Tunisia, \u00e8 un'antica sede episcopale della provincia romana di Bizacena.\n\u00c8 noto un solo vescovo di questa sede, Quodvultdeus, che fu tra i vescovi cattolici convocati a Cartagine dal re vandalo Unerico nel 484 e che mor\u00ec in esilio.\nDal 1933 Dura \u00e8 annoverata tra le sedi vescovili titolari della Chiesa cattolica; dal 20 dicembre 2016 il vescovo titolare \u00e8 Allwyn D'Silva, vescovo ausiliare di Bombay."}
{"id": "3626724", "revid": "1935652", "url": "https://it.wikipedia.org/wiki?curid=3626724", "title": "Diocesi di Edistiana", "text": "La diocesi di Edistiana (in latino: \"Dioecesis Edistianensis\") \u00e8 una sede soppressa e sede titolare della Chiesa cattolica.\nStoria.\nEdistiana, nell'odierna Tunisia, \u00e8 un'antica sede episcopale della provincia romana di Bizacena.\nLa sede \u00e8 conosciuta solo per la presenza del vescovo Miggin, donatista, alla conferenza svoltasi a Cartagine nel 411, che vide riuniti assieme i vescovi cattolici e donatisti dell'Africa.\nDal 1933 Edistiana \u00e8 annoverata tra le sedi vescovili titolari della Chiesa cattolica; dal 6 giugno 1991 il vescovo titolare \u00e8 Johannes Kreidler, gi\u00e0 vescovo ausiliare di Rottenburg-Stoccarda."}
{"id": "3626725", "revid": "3115", "url": "https://it.wikipedia.org/wiki?curid=3626725", "title": "Faro di Lowestoft", "text": "Il faro di Lowestoft, noto anche come Lowestoft Denes o Lowestoft High \u00e8 il pi\u00f9 antico segnale attivo d'Inghilterra: l'attuale edificio risale solo al 1874 ma la postazione \u00e8 sicuramente presidiata dal 1609, anche se probabilmente una luce in quel punto esisteva gi\u00e0 da tempo. Si trova sulla costa circa 1,5 chilometri a nord del porto di Lowestoft, nella contea inglese del Suffolk. \u00c8 gestito dall'autorit\u00e0 generale per i fari britannica Trinity House e controllato a distanza dal centro operativo di Harwich.\nStoria.\nQuando sia stata accesa la prima luce a Lowestoft non \u00e8 attualmente noto, i primi riscontri documentali risalgono comunque al 1609 quando, in risposta a una petizione di armatori e commercianti che avevano perso navi e merci sui banchi di sabbia e le secche lungo la costa orientale dell'Inghilterra, Trinity House propose la costruzione di due fari \u00abper la direzione di navi che affrontassero di notte il pericoloso passaggio fra Lowestoft e Winterton\u00bb. I due fari, illuminati con candele di sego, furono eretti nello stesso anno sul piano mesolitorale conosciuto come \"Lowestoft-ness\"; il loro allineamento guidava le imbarcazioni verso lo \"Stamford Channel\", un piccolo canale naturale ora non pi\u00f9 esistente. Perch\u00e9 fosse possibile vedere le luci allineate, il faro pi\u00f9 lontano dalla costa, detto \"Rear Light\" (\"luce posteriore\", in inglese) o \"High Light\" (\"luce alta\"), era appunto pi\u00f9 alto perch\u00e9 la sua lanterna fosse visibile al di sopra della luce pi\u00f9 bassa, (detta \"Low Light\") e pi\u00f9 vicina al mare. Nel 1628 furono entrambi ricostruiti ma la luce posteriore, la pi\u00f9 alta, divenne da un semplice punto di allineamento per l'ingresso del canale ad un vero e proprio riferimento per le navi in avvicinamento dal mare aperto. Per questo motivo nel 1676 il faro alto venne nuovamente ricostruito sopra una falesia per aumentare l'elevazione e quindi la visibilit\u00e0, e fu illuminato da un braciere a carbone anzich\u00e9 da candele come il predecessore: il nuovo faro \"alto\", una solida costruzione in pietra e mattoni, cost\u00f2 300 sterline dell'epoca. Nel 1706, a causa di un'invasione dal mare, il faro basso o \"Low Light\" (\"luce bassa, in inglese) venne spento e rimase attivo il solo \"\"High Lighthouse\".\nNegli anni successivi i comandanti delle navi lamentavano la difficolt\u00e0 di navigazione nel canale di Stamford nelle ore notturne, e nel 1730 venne costruito un nuovo faro basso sulla spiaggia: costruito in legno, doveva essere facilmente spostabile in caso di invasione o di cambio di direzione del canale; la luce era prodotta da una lampada ad olio di balena.\nNel 1777 Trinity House decise di sperimentare sul faro alto di Lowestoft un sistema di lampade con riflettore (le cosiddette \"Spangle light\"\": il bruciatore a carbone viene sostituito con una lanterna alta 7 piedi e di 6 piedi di diametro. All'interno, le lampade ad olio erano disposte a cerchio intorno ad un grosso cilindro verticale rivestito con quattromila piccoli specchi che ne riflettevano la luce all'esterno. Questo sistema rendeva la luce visibile a ben 20 miglia e fu pertanto ben accolto dai naviganti. Tuttavia i sistemi ottici erano in rapida evoluzione e gi\u00e0 nel 1796 il sistema \"spangle light\" venne sostituito da lampade Argand con riflettore parabolico argentato, modifica che cost\u00f2 a Trinity House mille sterline dell'epoca.\nNel 1870, dopo l'elettrificazione sperimentale del Faro di South Foreland nel Kent, Trinity House decise di elettrificare anche il faro di Lowestoft High. Il nuovo equipaggiamento ottico sarebbe stato molto pi\u00f9 pesante e si ritenne che la struttura non sarebbe stata sufficiente a sostenerlo, cos\u00ec venne avviata la costruzione dell'attuale torre che cost\u00f2 2\u00a0350 sterline dell'epoca. Prima che la torre fosse ultimata nel 1874 venne installata provvisoriamente una lampada ad olio di paraffina che per\u00f2 si rivel\u00f2 talmente efficiente e vantaggiosa dal punto di vista dei costi di gestione da essere adottata in via definitiva in luogo di quella elettrica prevista inizialmente. Mentre fino ad allora il segnale del faro di Lowestoft era stato a luce fissa, la nuova ottica rotante azionata da un meccanismo ad orologeria generava un segnale lampeggiante a intervalli di 30 secondi. Nei primi anni venti del secolo XX, a causa della scomparsa del canale di Stamford, il faro di Lowestoft Low Light divenne superfluo per la navigazione, e nel 1923 venne definitivamente disattivato e demolito. Rest\u00f2 cos\u00ec attivo il solo \"High Light\" che nel 1975 venne automatizzato e nei primi mesi del 1997 sub\u00ec alcuni lavori di ammodernamento.\nStruttura.\nL'attuale edificio, risalente al 1874, consiste in una torre a pianta circolare alta 16 metri, con annesso cottage a due piani che in origine ospitava i guardiani."}
{"id": "3626726", "revid": "110157", "url": "https://it.wikipedia.org/wiki?curid=3626726", "title": "Obererbach (Westerwald)", "text": "Obererbach (Westerwald) \u00e8 un comune di 577 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626727", "revid": "287204", "url": "https://it.wikipedia.org/wiki?curid=3626727", "title": "Oberirsen", "text": "Oberirsen \u00e8 un comune di 661 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626728", "revid": "109128750", "url": "https://it.wikipedia.org/wiki?curid=3626728", "title": "Oberwambach", "text": "Oberwambach \u00e8 un comune di 436 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626729", "revid": "287204", "url": "https://it.wikipedia.org/wiki?curid=3626729", "title": "\u00d6lsen", "text": "\u00d6lsen \u00e8 un comune di 95 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626731", "revid": "92723", "url": "https://it.wikipedia.org/wiki?curid=3626731", "title": "Diocesi di Egnazia", "text": "La diocesi di Egnazia (in latino: \"Dioecesis Egnatiensis\") \u00e8 una sede soppressa e sede titolare della Chiesa cattolica.\nStoria.\nEgnazia, nell'odierna Tunisia, \u00e8 un'antica sede episcopale della provincia romana di Bizacena. Secondo Mesnage si tratterrebbe di una diocesi istituita su una delle propriet\u00e0 africane della famiglia romana degli \"Egnatii\", allo scopo di diffondere il cristianesimo fra i coloni e gli schiavi.\n\u00c8 noto un solo vescovo di Egnazia, Fastidioso, che intervenne al sinodo riunito a Cartagine dal re vandalo Unerico nel 484.\nDal 1933 Egnazia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 24 ottobre 2020."}
{"id": "3626733", "revid": "729019", "url": "https://it.wikipedia.org/wiki?curid=3626733", "title": "Castello di Turku", "text": "Il castello di Turku \u00e8 un castello sito nei pressi della citt\u00e0 finlandese di Turku sulle rive del fiume Aura. Rappresenta uno dei pi\u00f9 antichi edifici ancora in uso in Finlandia e uno dei pi\u00f9 grandi castelli medievali in Scandinavia, dichiarato monumento nazionale. In origine il castello fu costruito su di un'isola, ma a causa dei sedimenti accumulati nel tempo, adesso si trova sulla terraferma. In questo castello i re di Svezia soggiornavano durante le loro visite in Finlandia ed \u00e8 qui che venne tenuta prigioniera la regina Karin M\u00e5nsdotter.\nStoria.\nI lavori di costruzione iniziarono nel 1280 e testimoniano l'importanza di Turku in quel particolare periodo storico; nei due secoli successivi le sue difese furono rafforzate e vennero aggiunti nuovi quartieri abitativi. Il castello veniva impiegato anche come sede amministrativa nell'\u00d6sterland (l'odierna Finlandia), durante la dominazione svedese.\nSolo una volta il castello ha avuto un ruolo nella difesa del regno, quando nel 1318 gli invasori russi provenienti da Velikij Novgorod distrussero Turku. Sovente il castello ha giocato un importante ruolo nelle lotte interne per il potere.\nLa parte principale del castello \u00e8 stata notevolmente ampliata nel corso del XVI secolo, dopo l'ascesa al trono di Gustavo I di Svezia.\nIl castello perse il suo status di centro amministrativo nel XVII secolo.\nNel 1614, durante la visita di re Gustavo II Adolfo di Svezia, un enorme incendio distrusse quasi completamente la struttura principale in legno; a seguito di ci\u00f2, il castello fu abbandonato e utilizzato in parte per attivit\u00e0 commerciali.\nDal XVIII fino alla fine del XIX secolo, il castello \u00e8 stato impiegato come prigione.\nDurante la guerra di Finlandia il castello fu utilizzato dalla marina imperiale russa e consegnato alle autorit\u00e0 finlandesi dopo che al paese era stato concesso lo status autonomo all'interno dell'Impero russo con l'istituzione del Granducato di Finlandia.\nNell'estate del 1941 fu colpito da una bomba incendiaria.\nIl restauro del castello, iniziato gi\u00e0 prima della seconda guerra mondiale, venne completato nel 1987. Un altro restauro venne completato il 12 ottobre 1993. L'edificio \u00e8 di propriet\u00e0 dello Stato finlandese e la sua gestione \u00e8 affidata alla citt\u00e0 di Turku. Nella parte principale del castello si trovano sale per ricevimenti e cerimonie, una cappella e una caffetteria. Oggi il castello \u00e8 uno dei musei pi\u00f9 visitati della Finlandia.\nIl castello e le sue prigioni sotterranee sono una delle maggiori attrazioni per i turisti attratti anche dalla leggenda del fantasma di Hedvig Eleonora Stenbock, che visse nel castello durante il XVIII secolo."}
{"id": "3626735", "revid": "1305772", "url": "https://it.wikipedia.org/wiki?curid=3626735", "title": "Verizon Tennis Challenge 1988 - Doppio", "text": "Il doppio del torneo di tennis Verizon Tennis Challenge 1988, facente parte della categoria Grand Prix, ha avuto come vincitori Guy Forget e Yannick Noah che hanno battuto in finale Sherwood Stewart e Kim Warwick 6-4, 6-4."}
{"id": "3626737", "revid": "322321", "url": "https://it.wikipedia.org/wiki?curid=3626737", "title": "Diocesi di Elie", "text": "La diocesi di Elie (in latino: \"Dioecesis Aeliensis\") \u00e8 una sede soppressa e sede titolare della Chiesa cattolica.\nStoria.\nElie, identificabile con \"Henchir-Mraba\" o \"Henchir-Merelma\" nell'odierna Tunisia, \u00e8 un'antica sede episcopale della provincia romana di Bizacena.\nSono tre i vescovi documentati di Elie. Il cattolico Fascinullo intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi donatisti. Donaziano partecip\u00f2 al sinodo riunito a Cartagine dal re vandalo Unerico nel 484, in seguito al quale venne esiliato. Costantino prese parte al concilio antimonotelita del 641.\nDal 1933 Elie \u00e8 annoverata tra le sedi vescovili titolari della Chiesa cattolica; dal 13 aprile 2019 il vescovo titolare \u00e8 Ricardo Augusto Rodr\u00edguez \u00c1lvarez, vescovo ausiliare di Lima."}
{"id": "3626738", "revid": "287204", "url": "https://it.wikipedia.org/wiki?curid=3626738", "title": "Racksen", "text": "Racksen \u00e8 un comune di 156 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626739", "revid": "109128784", "url": "https://it.wikipedia.org/wiki?curid=3626739", "title": "Rettersen", "text": "Rettersen \u00e8 un comune di 379 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626740", "revid": "287204", "url": "https://it.wikipedia.org/wiki?curid=3626740", "title": "S\u00f6rth", "text": "S\u00f6rth \u00e8 un comune di 234 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626741", "revid": "110157", "url": "https://it.wikipedia.org/wiki?curid=3626741", "title": "Sch\u00f6neberg (Altenkirchen)", "text": "Sch\u00f6neberg \u00e8 un comune di 420 abitanti della Renania-Palatinato, in Germania.\nAppartiene al circondario di Altenkirchen (Westerwald) ed \u00e8 parte della Verbandsgemeinde Altenkirchen (Westerwald)."}
{"id": "3626742", "revid": "92723", "url": "https://it.wikipedia.org/wiki?curid=3626742", "title": "Diocesi di Ermiana", "text": "La diocesi di Ermiana (in latino: \"Dioecesis Hermianensis\") \u00e8 una sede soppressa e sede titolare della Chiesa cattolica.\nStoria.\nErmiana, nell'odierna Tunisia, \u00e8 un'antica sede episcopale della provincia romana di Bizacena.\nSono sei i vescovi documentati di Ermiana. Massimiano partecip\u00f2 al concilio di Cabarsussi, tenuto nel 393 dai massimianisti, setta dissidente dei Donatisti, e ne firm\u00f2 gli atti. Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, intervennero il cattolico Secondiano e il donatista Massimiano. Secondo Toulotte, i due Massimiano di Ermiana sono in realt\u00e0 lo stesso vescovo, mentre per Mesnage si tratta di due personaggi distinti.\nDonato prese parte al sinodo riunito a Cartagine dal re vandalo Unerico nel 484, in seguito al quale venne esiliato. Al concilio di Costantinopoli del 547, che tratt\u00f2 la questione dei Tre Capitoli alla presenza di papa Vigilio, prese parte il vescovo Facondo, uno dei principali scrittori ecclesiastici della sua epoca, che venne condannato all'esilio dall'imperatore Giustiniano; di lui scrive Isidoro di Siviglia nel suo \"De viris Illustribus\". Infine Bennato partecip\u00f2 al concilio antimonotelita di Cartagine del 641.\nDal 1933 Ermiana \u00e8 annoverata tra le sedi vescovili titolari della Chiesa cattolica; dal 6 aprile 1983 il vescovo titolare \u00e8 Anthony J. Farquhar, gi\u00e0 vescovo ausiliare di Down e Connor."}
{"id": "3626743", "revid": "89688", "url": "https://it.wikipedia.org/wiki?curid=3626743", "title": "Daiko", "text": ""}
{"id": "3626744", "revid": "332944", "url": "https://it.wikipedia.org/wiki?curid=3626744", "title": "Rally del Safari", "text": ""}
{"id": "3626745", "revid": "293377", "url": "https://it.wikipedia.org/wiki?curid=3626745", "title": "Gauliga B\u00f6hmen und M\u00e4hren", "text": "La Gauliga B\u00f6hmen und M\u00e4hren fu la principale manifestazione calcistica nel Protettorato di Boemia e Moravia fra il 1943 ed il 1945, sotto l'occupazione tedesca. Si gioc\u00f2 per una sola stagione completa.\nStoria.\nCon l'occupazione della Cecoslovacchia da parte della Germania nazista, il campionato nazionale venne sostituito dalla \"Gauliga Sudetenland\". Nel 1943 per\u00f2 venne creato un campionato apposito per il Protettorato, la \"Gauliga B\u00f6hmen und M\u00e4hren\" appunto.\nLa lega era formata da 14 squadre divise in due gironi; i vincitori di ogni raggruppamento giocavano una finale di andata e ritorno per stabilire il campione regionale, che partecipava poi al campionato tedesco. Le squadre della lega erano principalmente militari, con la partecipazione ristretta a club etnicamente tedeschi. I cechi continuarono a giocare il loro campionato. \nIl calendario di gioco fu decisamente condizionato dagli avvenimenti bellici e non furono nemmeno giocate tutte le partite della stagione 1943-44. D'altra parte era prevista una seconda stagione, con tre gruppi per un totale di 15 squadre, ma non \u00e8 tuttora chiaro se e come ne siano state disputate partite."}
{"id": "3626746", "revid": "322321", "url": "https://it.wikipedia.org/wiki?curid=3626746", "title": "Diocesi di Febiana", "text": "La diocesi di Febiana (in latino: \"Dioecesis Febianensis\") \u00e8 una sede soppressa e sede titolare della Chiesa cattolica.\nStoria.\nFebiana, nell'odierna Tunisia, \u00e8 un'antica sede episcopale della provincia romana di Bizacena.\nSono solo due i vescovi documentati di Febiana. Successiano intervenne al sinodo riunito a Cartagine dal re vandalo Unerico nel 484, in seguito al quale venne esiliato. Sallustio partecip\u00f2 al concilio antimonotelita di Cartagine del 641.\nDal 1933 Febiana \u00e8 annoverata tra le sedi vescovili titolari della Chiesa cattolica; dal 1\u00ba luglio 2017 il vescovo titolare \u00e8 Ram\u00f3n Benito \u00c1ngeles Fern\u00e1ndez, vescovo ausiliare di Santo Domingo."}
{"id": "3626747", "revid": "1442080", "url": "https://it.wikipedia.org/wiki?curid=3626747", "title": "ATP Nizza 1988 - Doppio", "text": "Il doppio del torneo di tennis ATP Nizza 1988, facente parte della categoria Grand Prix, ha avuto come vincitori Guy Forget e Henri Leconte che hanno battuto in finale Heinz G\u00fcnthardt e Diego Nargiso 4-6, 6-3, 6-4."}
{"id": "3626748", "revid": "287204", "url": "https://it.wikipedia.org/wiki?curid=3626748", "title": "St\u00fcrzelbach", "text": "St\u00fcrzelbach \u00e8 un comune di 232 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626749", "revid": "109128823", "url": "https://it.wikipedia.org/wiki?curid=3626749", "title": "Volkerzen", "text": "Volkerzen \u00e8 un comune di 92 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626750", "revid": "109128835", "url": "https://it.wikipedia.org/wiki?curid=3626750", "title": "Werkhausen", "text": "Werkhausen \u00e8 un comune di 225 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626751", "revid": "109128843", "url": "https://it.wikipedia.org/wiki?curid=3626751", "title": "W\u00f6lmersen", "text": "W\u00f6lmersen \u00e8 un comune di 424 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626752", "revid": "109128837", "url": "https://it.wikipedia.org/wiki?curid=3626752", "title": "Weyerbusch", "text": "Weyerbusch \u00e8 un comune di 1.383 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Altenkirchen (Westerwald)."}
{"id": "3626763", "revid": "42888087", "url": "https://it.wikipedia.org/wiki?curid=3626763", "title": "TimeSplitters (serie)", "text": ""}
{"id": "3626768", "revid": "92723", "url": "https://it.wikipedia.org/wiki?curid=3626768", "title": "Diocesi di Feradi Maggiore", "text": "La diocesi di Feradi Maggiore (in latino: \"Dioecesis Feraditana Maior\") \u00e8 una sede soppressa e sede titolare della Chiesa cattolica.\nStoria.\nFeradi Maggiore, il cui sito archeologico si trova vicino al villaggio di \"Sidi Khelifa\" nei pressi della citt\u00e0 di Bouficha (governatorato di Susa) in Tunisia, \u00e8 un'antica sede episcopale della provincia romana di Bizacena.\nSono solo due i vescovi documentati di Feradi Maggiore. Il cattolico Vincenziano intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi donatisti. Aurelio prese parte al sinodo riunito a Cartagine dal re vandalo Unerico nel 484, in seguito al quale venne esiliato.\nDal 1933 Feradi Maggiore \u00e8 annoverata tra le sedi vescovili titolari della Chiesa cattolica; dal 30 aprile 2020 il vescovo titolare \u00e8 Giovanni Luca Raimondi, vescovo ausiliare di Milano."}
{"id": "3626770", "revid": "62004", "url": "https://it.wikipedia.org/wiki?curid=3626770", "title": "Tour of Chongming Island World Cup", "text": "Il Tour of Chongming Island World Cup (it. \"Giro dell'isola di Chongming\") era una corsa in linea femminile di ciclismo su strada che si disputava sull'isola di Chongming, in Cina. Creata nel 2010, venne subito inserita nel calendario della Coppa del mondo di ciclismo su strada femminile. Nel 2016, dopo l'abolizione della Coppa del mondo e la nascita dell'UCI Women's World Tour, in cui \u00e8 stata integrata la gara a tappe Tour of Chongming Island, la corsa in linea \u00e8 stata soppressa.\nEntrambe le prime due edizioni sono state vinte dalla tedesca Ina-Yoko Teutenberg della Highroad Women. Le edizioni successive hanno visto imporsi altre forti velociste: Shelley Olds, Tetjana Rjab\u010denko, Kirsten Wild e Giorgia Bronzini.\nAlbo d'oro.\n\"Aggiornato all'edizione 2015.\""}
{"id": "3626771", "revid": "322321", "url": "https://it.wikipedia.org/wiki?curid=3626771", "title": "Diocesi di Feradi Minore", "text": "La diocesi di Feradi Minore (in latino: \"Dioecesis Feraditana Minor\") \u00e8 una sede soppressa e sede titolare della Chiesa cattolica.\nStoria.\nFeradi Minore, nell'odierna Tunisia, \u00e8 un'antica sede episcopale della provincia romana di Bizacena.\nUnico vescovo conosciuto di questa diocesi africana \u00e8 Feliciano, che prese parte, in qualit\u00e0 di cattolico, alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi donatisti.\nDal 1933 Feradi Minore \u00e8 annoverata tra le sedi vescovili titolari della Chiesa cattolica; dal 12 ottobre 2016 il vescovo titolare \u00e8 Edmilson Tadeu Canavarros dos Santos, S.D.B., vescovo ausiliare di Manaus."}
{"id": "3626772", "revid": "92723", "url": "https://it.wikipedia.org/wiki?curid=3626772", "title": "Diocesi di Filaca", "text": "La diocesi di Filaca (in latino: \"Dioecesis Filacensis\") \u00e8 una sede soppressa e sede titolare della Chiesa cattolica.\nStoria.\nFilaca, nell'odierna Tunisia, \u00e8 un'antica sede episcopale della provincia romana di Bizacena.\nUnico vescovo conosciuto di questa diocesi africana \u00e8 Bonifacio, che prese parte al sinodo riunito a Cartagine dal re vandalo Unerico nel 484, in seguito al quale venne esiliato.\nDal 1933 Filaca \u00e8 annoverata tra le sedi vescovili titolari della Chiesa cattolica; dal 21 ottobre 1988 vescovo titolare \u00e8 Emil Aloysius Wcela, gi\u00e0 vescovo ausiliare di Rockville Centre."}
{"id": "3626773", "revid": "110157", "url": "https://it.wikipedia.org/wiki?curid=3626773", "title": "Betzdorf (Germania)", "text": "Betzdorf \u00e8 una citt\u00e0 di 10.135 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Betzdorf."}
{"id": "3626774", "revid": "110157", "url": "https://it.wikipedia.org/wiki?curid=3626774", "title": "Alsdorf (Altenkirchen)", "text": "Alsdorf \u00e8 un comune di 1.668 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Betzdorf."}
{"id": "3626775", "revid": "109128603", "url": "https://it.wikipedia.org/wiki?curid=3626775", "title": "Gr\u00fcnebach", "text": "Gr\u00fcnebach \u00e8 un comune di 539 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Betzdorf."}
{"id": "3626776", "revid": "109128793", "url": "https://it.wikipedia.org/wiki?curid=3626776", "title": "Scheuerfeld", "text": "Scheuerfeld \u00e8 un comune di 2.082 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Betzdorf."}
{"id": "3626777", "revid": "109128826", "url": "https://it.wikipedia.org/wiki?curid=3626777", "title": "Wallmenroth", "text": "Wallmenroth \u00e8 un comune di 1.276 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Betzdorf."}
{"id": "3626778", "revid": "92723", "url": "https://it.wikipedia.org/wiki?curid=3626778", "title": "Diocesi di Fissiana", "text": "La diocesi di Fissiana (in latino: \"Dioecesis Fissianensis\") \u00e8 una sede soppressa e sede titolare della Chiesa cattolica.\nStoria.\nFissiana, sita forse nella piana di \"Foussana\" nell'odierna Tunisia, \u00e8 un'antica sede episcopale della provincia romana di Bizacena.\nDi questa diocesi africana sono noti solo due vescovi donatisti. Donato partecip\u00f2 al concilio di Cabarsussi, tenuto nel 393 dai massimianisti, setta dissidente dei Donatisti, e ne firm\u00f2 gli atti. Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, prese parte il vescovo Turrasio, senza competitore cattolico.\nDal 1933 Fissiana \u00e8 annoverata tra le sedi vescovili titolari della Chiesa cattolica; dal 29 settembre 2017 il vescovo titolare \u00e8 Darius Trijonis, vescovo ausiliare di Vilnius."}
{"id": "3626780", "revid": "108366", "url": "https://it.wikipedia.org/wiki?curid=3626780", "title": "InuYasha Kanketsu-hen", "text": ""}
{"id": "3626781", "revid": "1442080", "url": "https://it.wikipedia.org/wiki?curid=3626781", "title": "Madrid Open 1988 - Doppio", "text": "Il doppio del torneo di tennis Madrid Open 1988, facente parte della categoria Grand Prix, ha avuto come vincitori Sergio Casal e Emilio S\u00e1nchez che hanno battuto in finale Jason Stoltenberg e Todd Woodbridge 6-7, 7-6, 6-4."}
{"id": "3626783", "revid": "92723", "url": "https://it.wikipedia.org/wiki?curid=3626783", "title": "Diocesi di Foraziana", "text": "La diocesi di Foraziana (in latino: \"Dioecesis Foratianensis\") \u00e8 una sede soppressa e sede titolare della Chiesa cattolica.\nStoria.\nForaziana, nell'odierna Tunisia, \u00e8 un'antica sede episcopale della provincia romana di Bizacena.\nUnico vescovo conosciuto di questa diocesi africana \u00e8 Bonifacio, che prese parte al sinodo riunito a Cartagine dal re vandalo Unerico nel 484, in seguito al quale venne esiliato.\nDal 1933 Foraziana \u00e8 annoverata tra le sedi vescovili titolari della Chiesa cattolica; dal 9 novembre 2017 l'arcivescovo, titolo personale, titolare \u00e8 Giovanni Pietro Dal Toso, segretario aggiunto della Congregazione per l'evangelizzazione dei popoli e presidente delle Pontificie opere missionarie."}
{"id": "3626789", "revid": "322321", "url": "https://it.wikipedia.org/wiki?curid=3626789", "title": "Diocesi di Forontoniana", "text": "La diocesi di Forontoniana (in latino: \"Dioecesis Forontonianensis\") \u00e8 una sede soppressa e sede titolare della Chiesa cattolica.\nStoria.\nForontoniana, forse identificabile con \"Henchir-Bir-El-Menadla\" nell'odierna Tunisia, \u00e8 un'antica sede episcopale della provincia romana di Bizacena.\nUnico vescovo conosciuto di questa diocesi africana \u00e8 Felice, che prese parte al sinodo riunito a Cartagine dal re vandalo Unerico nel 484, in seguito al quale venne esiliato.\nDal 1933 Forontoniana \u00e8 annoverata tra le sedi vescovili titolari della Chiesa cattolica; dal 28 luglio 2018 l'arcivescovo, titolo personale, titolare \u00e8 Dagoberto Campos Salas, nunzio apostolico in Liberia, Gambia e Sierra Leone."}
{"id": "3626790", "revid": "109128471", "url": "https://it.wikipedia.org/wiki?curid=3626790", "title": "Brachbach", "text": "Brachbach \u00e8 un comune di 2.382 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Kirchen (Sieg)."}
{"id": "3626792", "revid": "109128555", "url": "https://it.wikipedia.org/wiki?curid=3626792", "title": "Friesenhagen", "text": "Friesenhagen \u00e8 un comune di 1.656 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Kirchen (Sieg)."}
{"id": "3626793", "revid": "110157", "url": "https://it.wikipedia.org/wiki?curid=3626793", "title": "Harbach", "text": "Harbach \u00e8 un comune di 564 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Kirchen (Sieg)."}
{"id": "3626797", "revid": "2008592", "url": "https://it.wikipedia.org/wiki?curid=3626797", "title": "Rafa\u0142 Boguski", "text": "Carriera.\nClub.\nNei primi anni della sua carriera gioca nelle giovanili del \u0141KS \u0141om\u017ca; passato in prima squadra, dal 2000 al 2005 colleziona 118 presenze con 61 gol.\nNel 2005 passa in prestito al Wisla Cracovia, passandolo di nuovo al \u0141KS \u0141om\u017ca dove fa 8 gol in 14 presenze.\nNel 2006 passa in prestito al G\u00f3rniczy Klub Sportowy Be\u0142chat\u00f3w, dove assomma 20 presenze andando a segno 4 volte.\nDopo due stagioni in prestito, il Wisla Cracovia decide di tenerlo, cos\u00ec nel 2007 il giocatore esordisce con il Wisla, collezionando 81 presenze e 18 gol.\nNazionale.\nEsordisce con la Nazionale polacca il 15 dicembre 2007 contro la .\nSegna il suo primo gol con la Nazionale il 14 dicembre 2008 (dopo un anno dal suo esordio) contro la .\nHa siglato il gol pi\u00f9 veloce della storia polacca, segnando dopo 23 secondi dal calcio d'inizio contro il il 1\u00ba aprile 2009 nella gara finita 10-0."}
{"id": "3626798", "revid": "110157", "url": "https://it.wikipedia.org/wiki?curid=3626798", "title": "Kirchen (Sieg)", "text": "Kirchen (Sieg) \u00e8 una citt\u00e0 di 8.781 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Kirchen (Sieg)."}
{"id": "3626799", "revid": "109128700", "url": "https://it.wikipedia.org/wiki?curid=3626799", "title": "Mudersbach", "text": "Mudersbach \u00e8 un comune di 6.190 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Kirchen (Sieg)."}
{"id": "3626801", "revid": "109128717", "url": "https://it.wikipedia.org/wiki?curid=3626801", "title": "Niederfischbach", "text": "Niederfischbach \u00e8 un comune di 4.749 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Kirchen (Sieg)."}
{"id": "3626811", "revid": "1442080", "url": "https://it.wikipedia.org/wiki?curid=3626811", "title": "U.S. Men's Clay Court Championships 1988 - Doppio", "text": "Il doppio del torneo di tennis U.S. Men's Clay Court Championships 1988, facente parte della categoria Grand Prix, ha avuto come vincitori Pieter Aldrich e Danie Visser che hanno battuto in finale Jorge Lozano e Todd Witsken 7-6, 6-3."}
{"id": "3626813", "revid": "109128457", "url": "https://it.wikipedia.org/wiki?curid=3626813", "title": "Birken-Honigsessen", "text": "Birken-Honigsessen \u00e8 un comune di 2.576 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Wissen."}
{"id": "3626814", "revid": "1628923", "url": "https://it.wikipedia.org/wiki?curid=3626814", "title": "Marston Morse", "text": ""}
{"id": "3626815", "revid": "42888647", "url": "https://it.wikipedia.org/wiki?curid=3626815", "title": "Jane's", "text": ""}
{"id": "3626816", "revid": "109128654", "url": "https://it.wikipedia.org/wiki?curid=3626816", "title": "H\u00f6vels", "text": "H\u00f6vels \u00e8 un comune di 636 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Wissen."}
{"id": "3626817", "revid": "110157", "url": "https://it.wikipedia.org/wiki?curid=3626817", "title": "Katzwinkel (Sieg)", "text": "Katzwinkel (Sieg) \u00e8 un comune di 1.961 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Wissen."}
{"id": "3626818", "revid": "109128809", "url": "https://it.wikipedia.org/wiki?curid=3626818", "title": "Selbach (Sieg)", "text": "Selbach (Sieg) \u00e8 un comune di 816 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Wissen."}
{"id": "3626819", "revid": "110157", "url": "https://it.wikipedia.org/wiki?curid=3626819", "title": "Wissen", "text": "Wissen \u00e8 una citt\u00e0 di 8.204 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Wissen."}
{"id": "3626820", "revid": "109128691", "url": "https://it.wikipedia.org/wiki?curid=3626820", "title": "Mittelhof", "text": "Mittelhof \u00e8 un comune di 1.102 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Wissen."}
{"id": "3626821", "revid": "42888712", "url": "https://it.wikipedia.org/wiki?curid=3626821", "title": "The Guild 2 Pirates of the European Seas", "text": ""}
{"id": "3626826", "revid": "595001", "url": "https://it.wikipedia.org/wiki?curid=3626826", "title": "Tempio del Fuoco", "text": "Un tempio del Fuoco \u00e8 il luogo di culto degli zoroastriani. Nel mazdeismo il fuoco (avestico: \"\u0101tar\", il fuoco sacro), insieme con l'acqua (avestico: \"\u0101pas\", \"le acque\"), \u00e8 un agente di purezza rituale.\nStoria e sviluppo.\nTracce archeologiche.\nI pi\u00f9 antichi resti di ci\u00f2 che \u00e8 stato identificato come un tempio del fuoco sono sul monte Khajeh, nei pressi del lago Hamun, nel Sistan e sono stati temporaneamente datati tra il III e il IV secolo a.C. Il tempio venne ricostruito durante l'epoca dei parti (250 a.C.-226 d.C.) ed ingrandito nel periodo sasanide (226\u2013650 d.C.).\nIl tratto caratteristico del tempio del fuoco sasanide era il suo santuario a cupola dove si trovava l'altare del fuoco. Questo santuario ha sempre avuto una pianta quadrata con un pilastro ad ogni angolo sostiene la cupola (\"gombad\"). Resti archeologici e le testimonianze letterarie dei commenti Zend all'Avesta, suggeriscono che il santuario fosse circondato da una via di passaggio su tutti e quattro i lati.\nRovine dei templi dell'era sasanide sono state trovate in varie zone dell'antico impero, principalmente nel sud-ovest (Fars, Kerman e Elam), ma i pi\u00f9 grandi e solenni sono quelli di Adur Gushnasp, nella Media Minore.\nI templi del fuoco oggi.\nClassificazione.\nI templi del fuoco sono classificati secondo il grado del fuoco ospitato al loro interno. Ci sono tre gradi di fuochi, il Dadgah Atash, Atash Adaran e Atash Behram.\nDadgah Atash.\n\u00c8 il grado pi\u00f9 basso di fuoco sacro e pu\u00f2 essere consacrato nel corso di poche ore da due sacerdoti, che recitano alternativamente i 72 versi della liturgia Yasna. La consacrazione pu\u00f2 occasionalmente includere la recitazione del Vendidad, ma \u00e8 opzionale. Una persona laica pu\u00f2 avvicinarsi al fuoco sacro quando non ci sono funzioni in corso. Il termine non indica necessariamente un fuoco consacrato e pu\u00f2 indicare anche il focolare o la lampada ad olio presente in molte case zoroastriane.\nAtash Adaran.\nAtash Adaran, il \"Fuoco dei fuochi\", \u00e8 il successivo grado pi\u00f9 alto. Richiede una raccolta dai focolari di rappresentanti dei quattro gruppi professionali: asronih (sacerdote), (r)atheshtarih (soldati e funzionari civili), vastaryoshih (agricoltori e pastori) e hutokshih (artigiani e operai). C'\u00e8 bisogno di otto sacerdoti per consacrare un fuoco Adaran e la procedura dura tra le due e le tre settimane.\nAtash Behram.\nIl pi\u00f9 alto grado del fuoco \u00e8 l'\"Atash Behram\", il \"Fuoco della vittoria\", e la sua istituzione e consacrazione \u00e8 la pi\u00f9 elaborata dei tre. Coinvolge la raccolta di sedici differenti \"tipi di fuoco\", ovvero fuoco proveniente da sedici fonti diverse. Ognuno dei sedici fuochi \u00e8 poi soggetto a una purificazione rituale prima di unirsi agli altri. Trentadue sacerdoti sono richiesti per la consacrazione, che pu\u00f2 durare fino ad un anno.\nIn un tempio dove vi \u00e8 un fuoco Adaran o un fuoco Behram, vi si trova almeno un fuoco Dadah. Diversamente dai fuochi Adaran e Behram, davanti al fuoco Dadgah i sacerdoti celebrano i rituali della fede.\nUna lista dei nove Atash Behram:\nStruttura.\nLa facciata esterna di un tempio del fuoco \u00e8 quasi sempre volutamente anonima e priva di abbellimenti. Questo potrebbe riflettere un'antica tradizione dove lo scopo principale di un tempio \u00e8 di contenere un fuoco sacro e non glorificare ci\u00f2 che altrimenti sarebbe semplicemente un edificio.\nLa struttura di base di un tempio zoroastriano contemporaneo \u00e8 sempre la stessa.\nAll'ingresso c'\u00e8 un grande spazio o sala dove possono avere luogo speciali cerimonie. Vi \u00e8 poi un atrio pi\u00f9 piccolo. Connesso a questo atrio, o chiuso all'interno, ma non visibile dalla sala, vi \u00e8 poi l\"'atashgah\", ovvero \"luogo del fuoco\", dove si trova l'altare del fuoco. Non ci sono luci, a parte quella del fuoco stesso, nell'atashgah. Nella tradizione indo-zoroastriana (ma non nei moderni edifici in Iran) i templi sono disegnati per evitare anche l'ingresso della luce del sole all'interno del santuario.\nIn India e nelle comunit\u00e0 zoroastriane indiane all'estero non \u00e8 permesso ai non-zoroastriani di entrare in uno spazio dove pu\u00f2 essere visto il fuoco. Non vi sono fonti dottrinali a questo divieto, ma \u00e8 soltanto una tradizione."}
{"id": "3626828", "revid": "62748", "url": "https://it.wikipedia.org/wiki?curid=3626828", "title": "Norman Levinson", "text": "Biografia.\n\u00c8 conosciuto per i suoi contributi sulle serie di Fourier, in analisi complessa, sulle equazioni differenziali non lineari, in teoria dei numeri e in teoria dei segnali. Nel 1974 ha pubblicato un articolo sull'ipotesi di Riemann, in cui dimostrava che almeno un terzo degli zeri della funzione zeta di Riemann giace sulla sua retta critica, come previsto dalla congettura. Ha ricevuto il B\u00f4cher Memorial Prize nel 1954 e il Premio Chauvenet nel 1971."}
{"id": "3626829", "revid": "62004", "url": "https://it.wikipedia.org/wiki?curid=3626829", "title": "Primavera Rosa", "text": "La Primavera Rosa era una corsa in linea femminile di ciclismo su strada che si tenne in Liguria, in Italia, dal 1999 al 2005. Faceva parte del calendario della Coppa del mondo su strada femminile.\nLa corsa, organizzata da RCS Sport, costituiva una versione femminile della Milano-Sanremo. Percorreva gli ultimi 118 chilometri, da Varazze a Sanremo, della prova maschile, con le ascese di Cipressa e Poggio.\nDopo l'annullamento dell'edizione 2006, non \u00e8 pi\u00f9 stata organizzata.\nAlbo d'oro.\n\"Aggiornato all'edizione 2005.\""}
{"id": "3626842", "revid": "62004", "url": "https://it.wikipedia.org/wiki?curid=3626842", "title": "Australia World Cup", "text": "La Australia World Cup era una corsa in linea femminile di ciclismo su strada, svoltasi in Australia dal 1998 al 2008. Faceva parte del calendario della Coppa del mondo su strada femminile.\nL'edizione 1998 (prima storica prova di Coppa) venne organizzata a Sydney, le edizioni dal 1999 a 2001 a Canberra mentre quella 2002 tra Cooma e Thredbo, sui Monti Nevosi; dal 2003 al 2008, infine, la prova si tenne a Geelong.\nAlbo d'oro.\n\"Aggiornato all'edizione 2008.\""}
{"id": "3626846", "revid": "599013", "url": "https://it.wikipedia.org/wiki?curid=3626846", "title": "R\u00f3bert Je\u017e", "text": "Carriera.\nClub.\nDivenne capitano dello \u017dilina dopo il passaggio di Zdeno \u0160trba nel luglio del 2009. Si \u00e8 qualificato alla Champions League 2010-2011 giocando 6 partite. Segna l'ultimo gol nello \u017dilina il 1\u00ba dicembre 2010 nella vittoria casalinga per 3-0 contro il Tatran Liptovsk\u00fd Mikul\u00e1\u0161 in Poh\u00e1r \u010cMFS. Gioca la sua ultima partita con il club, la settimana dopo, l'8 dicembre 2010 nella sconfitta casalinga per 1-2 contro lo Spartak Mosca in UEFA Champions League.\nNel febbraio del 2011 si trasferisce al G\u00f3rnik Zabrze. Debutta con gol il 5 marzo 2011 nella vittoria per 5-1 contro lo Zag\u0142\u0119bie Lubin. Gioca l'ultima partita nel G\u00f3rnik Zabrze il 29 maggio 2011 nella vittoria per 4-0 contro il Widzew \u0141\u00f3d\u017a, dove mette a segno la doppietta iniziale.\nA giugno del 2011 passa al Polonia Varsavia. Debutta con il Polonia Varsavia il 29 luglio 2011 nella vittoria casalinga per 1-0 contro il Lechia Danzica. Segna il suo primo gol col Polonia Varsavia l'11 settembre 2011 nella sconfitta fuori casa per 3-2 contro lo Jagiellonia Bia\u0142ystok.\nA luglio del 2012 si trasferisce allo Zag\u0142\u0119bie Lubin.\nNazionale.\nDebutta con la nazionale il 16 ottobre 2007 nella sconfitta fuori casa per 3-0 contro la Croazia, ha segnato il suo primo gol nella vittoria casalinga per 4-0 contro il Liechtenstein il 19 novembre 2008."}
{"id": "3626847", "revid": "767487", "url": "https://it.wikipedia.org/wiki?curid=3626847", "title": "Ralf Reichenbach", "text": "Conclusa la sua carriera sportiva confess\u00f2 di aver fatto largo uso di steroidi anabolizzanti, sin dall'et\u00e0 di 19 anni, per migliorare le sue prestazioni. Muore improvvisamente nel 1998 all'et\u00e0 di 47 anni a causa di un arresto cardiaco provocato secondo molti dal suo abuso di sostanze dopanti."}
{"id": "3626849", "revid": "767487", "url": "https://it.wikipedia.org/wiki?curid=3626849", "title": "Hysteria (film 2011)", "text": "Hysteria \u00e8 un film del 2011 diretto da Tanya Wexler.\nLa pellicola, ambientata in Inghilterra durante l'epoca vittoriana, tratta l'invenzione del vibratore, originariamente nato per curare l'isteria.\nTrama.\n1880, nella Londra vittoriana.\nIl giovane medico Mortimer Granville, adottato alla morte dei genitori dalla famiglia St. John-Smythe, lavora in diversi ospedali ma perde sempre il lavoro a causa dei suoi metodi rivoluzionari rispetto alla medicina tradizionale (punta, in particolare, al rispetto delle elementari norme igieniche, come il lavaggio delle mani o il cambio delle bende sporche), e non riesce a convincere i suoi superiori dell'esistenza dei germi, causa delle infezioni.\nPresentando il suo curriculum in diversi istituti, trova lavoro presso il dottor Dalrymple, titolare di un rinomato studio di cura per il \"male del secolo\", come gli viene detto: l'isteria. Secondo il dottor Dalrymple, almeno la met\u00e0 delle donne di Londra, in forme dalle pi\u00f9 lievi alle pi\u00f9 estreme, ne soffre. La sua terapia consiste nel massaggio manuale della vulva delle pazienti, della durata di quasi un'ora, per riportare l'utero nella posizione originale e in tal modo guarire la malattia. All'epoca, e cos\u00ec lo spiega al giovane, il massaggio non era considerato una stimolazione erotica, perch\u00e9 si credeva che la donna non potesse ottenere l'orgasmo in assenza della penetrazione maschile.\nIl dottor Dalrymple ha due figlie: Emily, di carattere docile, musicista e ricercatrice in ambito della frenologia su spinta del padre, e Charlotte, di convinte ideologie socialiste e femministe, con diversi precedenti penali e molto attiva in ambito sociale, dal padre stesso considerata gravemente isterica. Charlotte ha inoltre riabilitato una prostituta, Molly, assumendola come domestica, sempre contro l'approvazione del padre.\nLavorando nello studio e superando l'imbarazzo iniziale, Mortimer ottiene molto successo fino, per\u00f2, a soffrire di forti crampi alla mano destra, con la quale lavora. Nasconde il problema al suo principale, poich\u00e9 in poco tempo gli propone di diventare suo socio e di prendere in sposa la secondogenita Emily, anche se nessuno dei due fidanzati sembra troppo convinto della loro relazione, che in poco tempo naufraga. Quando i problemi alla mano di Mortimer si fanno evidenti, il dottor Dalrymple lo licenzia.\nDemoralizzato dall'ennesimo fallimento professionale, e contrariato dall'opera di carit\u00e0 di Charlotte, torna in casa di Edmund, che lo assilla con le sue fissazioni tecnologiche, fino a mostrargli il suo prototipo di spolverino elettrico. Mortimer prova ad appoggiare la testina rotante sulla mano dolente, provandone un crescente sollievo, fino a fondere il generatore. Inizia cos\u00ec l'intuizione di usare l'oggetto elettrico sulle parti intime delle donne, in luogo della stimolazione manuale, e testa, dietro compenso, il prototipo su Molly, la cameriera dei Dalrymple, contando in cinque minuti di \"stimolazione\" almeno tre \"parossismi\". Tornato insieme a Edmund dal suo ex-datore di lavoro, lo testa con successo, con lo stupore del dottor Dalrymple.\nParallelamente, Charlotte contrae molti debiti per mantenere la casa dei poveri. Quando una sua amica viene picchiata dagli strozzini, che le chiudono i cancelli dell'istituto, e si reca a casa dei St. John-Smythe, alla festa di fidanzamento di Mortimer ed Emily, la donna viene arrestata dalla polizia, e per difenderla Charlotte colpisce un poliziotto con un pugno. Al processo, l'accusa chiede l'internamento in manicomio per isteria e la soluzione estrema, l'isterectomia. Mortimer interviene in sua difesa, sostenendo che dietro alla sua passionalit\u00e0 c'\u00e8 una grande generosit\u00e0 in difesa dei pi\u00f9 bisognosi, e che la diagnosi di isteria non pu\u00f2 essere la risposta a tutte le richieste delle donne. Il giudice riconosce che, secondo l'accusa, la tesi era volutamente esagerata e che in base a ci\u00f2 bisognerebbe internare met\u00e0 delle donne di Londra, e condanna comunque Charlotte a una lieve pena per aver picchiato il poliziotto. Charlotte rassicura Mortimer, dicendo che ha tante amiche in carcere.\nAl ritorno dal processo, Edmund dice a Mortimer di aver venduto i diritti del brevetto del vibratore, e gli dona una busta con la sua percentuale. All'uscita dal carcere, Mortimer chiede la mano di Charlotte e le dona il denaro per ampliare il suo istituto. Anche il dottor Dalrymple, infine, si fidanza con una delle sue pazienti.\nIn conclusione, viene mostrato il grande successo del vibratore, uno dei quali viene acquistato dalla Regina Vittoria.\nProduzione.\nLa regista Tanya Wexler, laureata in psicologia dei generi sessuali, \u00e8 stata subito attirata dal soggetto presentatole dall'amica sceneggiatrice Jonah Lisa Dyer. Tuttavia la realizzazione del film \u00e8 slittata di 7 anni a causa delle difficolt\u00e0 nel trovare produttori e distributori.\nLe riprese, avvenute a Londra e in Lussemburgo, sono durate un mese circa tra ottobre e novembre del 2010.\nI figli della regista fanno da comparse nella scena all'asilo.\nDistribuzione.\n\u00c8 stato presentato in concorso alla 6\u00aa edizione del Festival Internazionale del Film di Roma.\n\u00c8 uscito nelle sale italiane il 24 febbraio 2012, distribuito da BiM Distribuzione."}
{"id": "3626850", "revid": "216401", "url": "https://it.wikipedia.org/wiki?curid=3626850", "title": "Rotterdam Tour", "text": "Il Rotterdam Tour, conosciuto nei primi due anni come Tour Beneden-Maas, era una corsa in linea femminile di ciclismo su strada che si tenne a Rotterdam, nei Paesi Bassi, dal 1998 al 2006. Faceva parte del calendario della Coppa del mondo su strada femminile.\nAlbo d'oro.\n\"Aggiornato all'edizione 2008.\""}
{"id": "3626853", "revid": "216401", "url": "https://it.wikipedia.org/wiki?curid=3626853", "title": "Tour Beneden-Maas", "text": ""}
{"id": "3626856", "revid": "293377", "url": "https://it.wikipedia.org/wiki?curid=3626856", "title": "Gauliga Generalgouvernement", "text": "La Gauliga Generalgouvernement era la principale manifestazione calcistica nel Governatorato Generale, la regione della Polonia annessa alla Germania nel 1939 e non inclusa in nessun Gau. Questo campionato ebbe luogo fra il 1941 ed il 1945.\nStoria.\nLa \"Gauliga Generalgouvernement\" venne introdotta nel 1941, ma non divenne mai realmente una lega vera e propria. Esistette solamente come turno di campionato per i campioni dei quattro distretti del Governatorato:\nAi club polacchi non era permesso di partecipare alla competizione, cui furono ammesse solo le formazioni della minoranza tedesca, che rappresentava solamente il 2% della popolazione della Polonia.\nNella stagione 1941-42 i quattro distretti giocarono semifinali in gara singola, con i vincitori a disputare la finalissima e i perdenti alla gara per il 3\u00ba posto. Il vincitore della finale invece partecip\u00f2 al campionato nazionale tedesco. \nSi sa poco della stagione successiva, ma il regolamento rimase lo stesso per l'edizione 1943-44, il che suggerisce che fu lo stesso anche per il 1942-43.\nIl collasso del regime nazista ebbe il suo riflesso anche sul campionato del Governatorato Generale ed ogni attivit\u00e0 calcistica termin\u00f2 nel 1944.\nVincitori e piazzati della Gauliga Generalgouvernment.\nAltri club:"}
{"id": "3626861", "revid": "238230", "url": "https://it.wikipedia.org/wiki?curid=3626861", "title": "Antonio Beatillo", "text": "Biografia.\nStudi\u00f2 a Bari presso le scuole tenute dai padri gesuiti, della cui compagnia entr\u00f2 a far parte nel 1588. Insegn\u00f2 le lingue latina, greca ed ebraica in diversi collegi dell'ordine a cui apparteneva e, in occasione dei frequenti viaggi che dovette intraprendere a questo scopo, ebbe modo di raccogliere presso archivi e biblioteche notizie ed informazioni storiche di grande interesse, che era solito passare ad un certo padre Rosveido, il quale attendeva, in Fiandra, alla compilazione degli \"Acta Sanctorum\" dei Bollandisti.\nFu oratore sacro di grande valore. Lasci\u00f2 diverse opere storiche, fra le quali si ricordano come le pi\u00f9 importanti: \"Historia della vita di S. Nicol\u00f2\" (Napoli, 1620), \"Historia della vita di S. Sabino\" (Napoli, 1629) ed \"Historia di Bari\" (Napoli, 1637). I libri del Beatillo si rivelano preziosi specialmente per quanto riguarda la descrizione degli avvenimenti di cui fu testimone oculare."}
{"id": "3626862", "revid": "529641", "url": "https://it.wikipedia.org/wiki?curid=3626862", "title": "Justa", "text": "Stando alle fonti samaritane, nel 484 i Samaritani si ribellarono al governo dell'imperatore Zenone. Attaccarono i cristiani della citt\u00e0 di Neapolis (Sichem) mentre questi stavano celebrando Pentecoste, aggredendo il celebrante, il vescovo Terebinto, e tagliandogli le dita della mano. Tra i rivoltosi c'era Justa (o Justasa), che le fonti definiscono \"bandito\" ma che potrebbe essere stato semplicemente un combattente per la libert\u00e0 del suo popolo, discriminato e oppresso dal governo cristiano; fu acclamato Re dagli insorti. Alla guida dei ribelli, Justa marci\u00f2 verso Cesarea marittima, dove si trovavano molti Samaritani, e conquist\u00f2 la citt\u00e0, uccidendo molti cristiani e radendo al suolo la chiesa di San Procopio. Per celebrare la vittoria, Justa organizz\u00f2 un trionfo, con tanto di corse nell'ippodromo; in questo sembra che fosse di cultura ellenistica.\nSecondo Giovanni Malalas, il \"dux Palaestinae\" Asclepiade, le cui truppe furono rafforzate dagli Arcadiani di Rege di stanza a Cesarea, sconfisse Justa, lo uccise e invi\u00f2 la testa a Zenone. Secondo Procopio di Cesarea, Terebinto si rec\u00f2 da Zenone chiedendo di essere vendicato; l'imperatore si rec\u00f2 allora di persona in Samaria per sedare la rivolta.\nSecondo gli storici moderni, la ribellione sarebbe avvenuta non nel 484 ma dopo, attorno al 489. Zenone ricostru\u00ec la chiesa di San Procopio a Neapolis e ai Samaritani fu proibito di recarsi sul monte Garizim.\nBibliografia.\nJusta (rebel)"}
{"id": "3626866", "revid": "2034231", "url": "https://it.wikipedia.org/wiki?curid=3626866", "title": "George Eugene Uhlenbeck", "text": "Biografia.\n\u00c8 conosciuto per i suoi studi sullo spin dell'elettrone.\nRiconoscimenti e premi.\nA lui \u00e8 stato dedicato 9687 Uhlenbeck, asteroide della fascia principale, scoperto nel 1960.\nHa ricevuto il premio Wolf per la fisica nel 1979."}
{"id": "3626867", "revid": "4106", "url": "https://it.wikipedia.org/wiki?curid=3626867", "title": "Bariviera", "text": ""}
{"id": "3626868", "revid": "82000", "url": "https://it.wikipedia.org/wiki?curid=3626868", "title": "George Uhlenbeck", "text": ""}
{"id": "3626871", "revid": "62004", "url": "https://it.wikipedia.org/wiki?curid=3626871", "title": "Gran Premio Castilla y Le\u00f3n", "text": "Il Gran Premio Castilla y Le\u00f3n era una corsa in linea femminile di ciclismo su strada che si tenne nella comunit\u00e0 spagnola di Castiglia e Le\u00f3n, dal 2002 al 2006. Faceva parte del calendario della Coppa del mondo su strada femminile.\nAlbo d'oro.\n\"Aggiornato all'edizione 2008.\""}
{"id": "3626872", "revid": "767487", "url": "https://it.wikipedia.org/wiki?curid=3626872", "title": "Stretto di Surigao", "text": "Lo stretto di Surigao \u00e8 un braccio di mare, situato tra le isole di Mindanao e Leyte, che mette in comunicazione il Mar di Bohol con il Golfo di Leyte.\nDescrizione.\nLo stretto \u00e8 regolarmente percorso dai traghetti che trasportano merci e persone tra Mindanao e Visayas, facendo scalo a Liloan ed a Surigao, nella Provincia di Surigao del Norte.\nDurante la seconda guerra mondiale fu teatro della battaglia dello Stretto di Surigao, dove si confrontarono la \"7th Fleet\" del retroammiraglio Jesse B. Oldendorf e la \"Southern Force\" del viceammiraglio Sh\u014dji Nishimura. Combattuta nella notte tra il 23 ed il 24 ottobre 1944, la battaglia vide la netta vittoria di Oldendorf, che riusc\u00ec ad effettuare la nota manovra del Taglio del T contro le forze giapponesi. Nello scontro perse la vita lo stesso Nishimura."}
{"id": "3626874", "revid": "287204", "url": "https://it.wikipedia.org/wiki?curid=3626874", "title": "Gauliga Berlin-Brandenburg", "text": "La Gauliga Berlin-Brandenburg era la principale manifestazione calcistica nelle province prussiane di Brandeburgo e Berlino fra il 1933 ed il 1945. Poco dopo la nascita della lega il regime nazista riorganizz\u00f2 le regioni amministrative della Germania e le due province passarono ad essere altrettanti \"Gau\".\nStoria.\nLa lega venne introdotta nel 1933 in occasione della riforma del sistema calcistico tedesco e sostitu\u00ec la \"Oberliga Berlin-Brandenburg\", che fino ad allora era il pi\u00f9 alto livello di gioco regionale. La \"Gauliga Berlin-Brandenburg\" fu fondata con dodici club, dieci da Berlino e due da Brandeburgo, che si sfidarono con un girone all'italiana; il vincitore si qualificava per il campionato nazionale tedesco, mentre le ultime tre classificate retrocedevano. La stagione seguente i partecipanti si ridussero ad undici, nel 1935-36 a dieci, con due sole retrocessioni. Questo sistema rimase in vigore fino al 1939.\nLe squadre di questa regione non ebbero particolare successo a livello nazionale fra il 1933 ed il 1945: nessuna di loro riusc\u00ec a raggiungere una finale di campionato o di coppa. Dopo che l'Herta Berlino era riuscita nel record di sei finali di campionato consecutive dal 1926 al 1931, questi insuccessi segnarono un momento di declino del calcio berlinese.\nNella stagione 1939-40 infatti la lega fu divisa in due gruppi da sei squadre, con girone all'italiana e una finale in doppia partita per le prime classificate. Nel 1940-41 si torn\u00f2 al girone unico, sempre con dodici squadre, ma con quattro retrocessioni, quindi si pass\u00f2 nuovamente al sistema pre-bellico: 10 squadre e due retrocessioni. Nell'ultima stagione, il 1944-45, la lega venne allargata a 11 club.\nIl collasso del regime danneggi\u00f2 molto lo svolgimento del campionato, che chiuse i battenti all'inizio del 1945, quando a sette partite dal termine il Berliner SV 92 era in testa alla classifica; dopo la conclusione della seconda guerra mondiale alcune squadre di questa Gauliga confluirono nella neonata Oberliga Berlin.\nVincitori e piazzati della Gauliga Berlin-Brandenburg.\nDi seguito vengono riportati il vincitore e il piazzato del campionato:"}
{"id": "3626875", "revid": "62004", "url": "https://it.wikipedia.org/wiki?curid=3626875", "title": "Amstel Gold Race femminile", "text": "L'Amstel Gold Race \u00e8 una corsa in linea femminile di ciclismo su strada che si tiene in aprile nei Paesi Bassi. Proposta per la prima volta nel 2001, nel 2003 fece parte del calendario della Coppa del mondo su strada femminile. Successivamente non venne riproposta per 14 anni. Nel 2017 \u00e8 stata riorganizzata, entrando a far parte del calendario del Women's World Tour.\n\u00c8 l'equivalente femminile dell'omonima corsa maschile, e si svolge anch'essa nei dintorni di Valkenburg aan de Geul poche ore prima della gara maschile.\nAlbo d'oro.\n\"Aggiornato all'edizione 2021.\""}
{"id": "3626879", "revid": "809148", "url": "https://it.wikipedia.org/wiki?curid=3626879", "title": "Michael E. Fisher", "text": ""}
{"id": "3626910", "revid": "599013", "url": "https://it.wikipedia.org/wiki?curid=3626910", "title": "Grzegorz Bonin", "text": "Carriera.\nClub.\nA luglio 2011 firma un triennale con il .\nNazionale.\nDebutta con la nazionale il 2 maggio 2006 nella sconfitta casalinga per 0-1 contro la Lituania."}
{"id": "3626911", "revid": "767487", "url": "https://it.wikipedia.org/wiki?curid=3626911", "title": "Segunda Divisi\u00f3n B 1977-1978", "text": "L'edizione 1977-78 della Segunda Divisi\u00f3n B fu il primo campionato di calcio spagnolo di terza divisione ad aver questa denominazione. Il campionato vide la partecipazione di 40 squadre raggruppate in due gruppi. Le prime due di ogni gruppo furono promosse in Segunda Divisi\u00f3n mentre le ultime tre furono retrocesse in Tercera Divisi\u00f3n."}
{"id": "3626912", "revid": "123589849", "url": "https://it.wikipedia.org/wiki?curid=3626912", "title": "Villambrera", "text": "Villambrera (\"Vilambrera\" in dialetto locale), chiamata in antichit\u00e0 \"Villa Melaria\", \u00e8 una cascina del comune italiano di Paullo.\nStoria.\nVillambrera \u00e8 un piccolo centro abitato di antica origine, da sempre legato al territorio lodigiano, nel cui ambito era parte del Vescovato Superiore.\nIn et\u00e0 napoleonica (1805) il comune di Villambrera venne soppresso e aggregato al limitrofo comune di Mignete, passando per\u00f2 quattro anni dopo a Paullo. Tutti i centri recuperarono l'autonomia con l'istituzione del Regno Lombardo-Veneto.\nVillambrera rest\u00e0 comune autonomo fino al 1841, quando venne definitivamente aggregato a Paullo. Dalla met\u00e0 dell\u2019800 Villambrera, anticamente denominata Villa Melaria, appartiene alla Famiglia De Vecchi.\nMonumenti e luoghi d'interesse.\nOratorio di Sant'Eusebio.\nAlla destra della cascina, un po' isolato rispetto al complesso, sorge l'oratorio di Sant'Eusebio, una chiesetta quattrocentesca dedicata all'Arcivescovo di Milano. Fino alla fine del 1500 era considerata una parrocchia.\nAll'esterno \u00e8 ben visibile la parte pi\u00f9 antica corrispondente all'odierna abside, cui \u00e8 stata poi aggiunta l'unica navata che fino agli anni sessanta ospitava la messa domenicale. All'interno \u00e8 presente un altare in marmo di diversi colori e sulla parete di destra un affresco ritraente la Madonna con il Bambino e due santi in abiti rinascimentali.\nOgni anno, a maggio, vi \u00e8 celebrato un rosario."}
{"id": "3626914", "revid": "287204", "url": "https://it.wikipedia.org/wiki?curid=3626914", "title": "V\u00e5lerenga Fotball 2007", "text": "Questa voce raccoglie le informazioni riguardanti il V\u00e5lerenga Fotball nelle competizioni ufficiali della stagione 2007."}
{"id": "3626916", "revid": "599013", "url": "https://it.wikipedia.org/wiki?curid=3626916", "title": "Armando Barducci", "text": "Professionista tra il 1949 ed il 1957, conta una vittoria di tappa al Tour de Romandie.\nCarriera.\nCorse per la Fr\u00e9jus, la Tebag, la Tigra, la Legnano, la Girardengo, la Leo-Chlorodont, l'Augustea e la Vicini, distinguendosi come passista scalatore. Vinse una tappa al Tour de Romandie nel 1952, fu secondo al Trofeo Matteotti nel 1948 e al Giro di Toscana nel 1954 e terzo in quattro tappe del Giro d'Italia, a La Turbie nel 1953 e al Giro del Veneto nel 1954. Fu selezionato come riserva per i mondiali di Varese 1951."}
{"id": "3626917", "revid": "422900", "url": "https://it.wikipedia.org/wiki?curid=3626917", "title": "Atl\u00e9tico Madrile\u00f1o", "text": ""}
{"id": "3626918", "revid": "212348", "url": "https://it.wikipedia.org/wiki?curid=3626918", "title": "Club Deportivo Basconia", "text": ""}
{"id": "3626921", "revid": "161374", "url": "https://it.wikipedia.org/wiki?curid=3626921", "title": "Segunda Divisi\u00f3n B spagnola", "text": ""}
{"id": "3626926", "revid": "47767", "url": "https://it.wikipedia.org/wiki?curid=3626926", "title": "Segunda Divisi\u00f3n B spagnola 1977-1978", "text": ""}
{"id": "3626927", "revid": "767487", "url": "https://it.wikipedia.org/wiki?curid=3626927", "title": "Oltre la legge (film 2010)", "text": "Oltre la legge (\"Once Fallen\") \u00e8 un film del 2010 diretto da Ash Adams.\nTrama.\nSan Pedro, Los Angeles, California. Chance torna a casa dopo una detenzione di cinque anni di carcere in seguito al tradimento di un poliziotto della DEA corrotto che fa fallire lo scambio di una partita di droga. Determinato a cambiare vita, cerca di fare la pace con il padre Liam, un ex boss che controllava il traffico di merci nel porto di Los Angeles, ora capo della Fratellanza ariana in prigione. Liam si trova in carcere da 20 anni, a scontare l'ergastolo, per aver picchiato a morte un uomo davanti al figlio di 8 anni, \"Beat\", amico fraterno di Chance, dopo aver visto quest'ultimo con un occhio ferito a seguito dell'ennesima violenza inflittagli.\nDopo il ritorno a casa, Chance scopre di avere un figlio di cinque anni, August, e la sua ex ragazza, Kat, appena lo vede tornare, abbandona lui e il figlio. Ad aiutare Chance ad accudire il piccolo sar\u00e0 poi Pearl, una delle ragazze che lavorano al night di Eddie. Chance si trova per\u00f2 presto invischiato di nuovo in un affare di droga per aiutare il suo amico Beat, il quale da anni deve assumere psicofarmaci perch\u00e9 traumatizzato dopo la morte violenta del padre. Beat ha un debito di diverse decine di migliaia di dollari con Eddie, il quale \u00e8 a tempo perso anche organizzatore di incontri di lotta clandestina a cui cerca di far partecipare anche Chance per saldare il debito dell'amico. Intanto, il poliziotto della DEA corrotto Rath, che aveva tradito Chance facendogli passare cinque anni in carcere, ha in mano una nuova grossa partita di cocaina e decide prima di contattare Liam in carcere, per smistarla con l'appoggio degli Ariani, quindi Chance, il quale rifiuta la proposta.\nA seguito di un furto di denaro, Rath uccide Beat nel corso di una colluttazione, quindi organizza un agguato a casa di Chance durante il quale Pearl viene picchiata gravemente e il figlio August viene rapito. Chance si reca nel rifugio di Rath, uccide uno dei suoi colleghi e si trova sul punto di uccidere anche lui proprio davanti al bambino quando si ferma giusto in tempo, memore dei problemi psicologici che hanno torturato per tutta la vita Beat, che aveva dovuto subire, da bambino, lo stesso trauma. Nel finale, gli Ariani uccidono Liam in carcere perch\u00e9 questi aveva stipulato diversi accordi con la banda dei neri, cosa inaccettabile per la Fratellanza, per difendere lo stesso Chance fuori dal carcere.\nDate di uscita.\nLe date di uscita internazionali nel corso del 2010 e del 2011 sono state:"}
{"id": "3626928", "revid": "47767", "url": "https://it.wikipedia.org/wiki?curid=3626928", "title": "Segunda Divisi\u00f3n B spagnola 2008-2009", "text": ""}
{"id": "3626929", "revid": "47767", "url": "https://it.wikipedia.org/wiki?curid=3626929", "title": "Segunda Divisi\u00f3n B spagnola 2009-2010", "text": ""}
{"id": "3626932", "revid": "767487", "url": "https://it.wikipedia.org/wiki?curid=3626932", "title": "The Future (film)", "text": "The Future \u00e8 un film del 2011, diretto da Miranda July.\nTra i protagonisti della pellicola figurano la regista del film Miranda July e Hamish Linklater.\nTrama.\nSophie (Miranda July) e Jason (Hamish Linklater)sono una coppia di fidanzati la cui relazione appare destinata a finire presto. Quando decidono di adottare un gatto randagio, peraltro bisognoso di cure, la loro visione della vita cambia radicalmente, costringendoli a mettere alla prova la fiducia nella loro coppia ed in loro stessi."}
{"id": "3626934", "revid": "42890333", "url": "https://it.wikipedia.org/wiki?curid=3626934", "title": "Full Circle (film 1977)", "text": ""}
{"id": "3626936", "revid": "125304999", "url": "https://it.wikipedia.org/wiki?curid=3626936", "title": "\u0141ukasz Teodorczyk", "text": "Caratteristiche tecniche.\nDi ruolo centravanti, \u00e8 forte fisicamente, dotato di buona tecnica e possiede un ottimo senso del gol dimostrando anche una buona abilit\u00e0 nel gioco aereo. Si muove su tutto il fronte offensivo ed \u00e8 abile nell'attaccare la profondit\u00e0.\nCarriera.\nClub.\nGli inizi: Polonia Varsavia, Lech Pozna\u0144.\nPassa nel gennaio 2010 al Polonia Varsavia, dove debutta nell'ottobre seguente, giocando in tre stagioni 32 partite e segnando 10 reti tra tutte le competizioni. Nel febbraio 2013 si trasferisce al Lech Pozna\u0144 dove in un anno e mezzo, colleziona in tutte le competizioni 58 partite realizzando 28 reti.\nDinamo Kiev e Anderlecht.\nIl 27 agosto 2014 passa alla Dinamo Kiev per la cifra di 4 milioni di euro, firmando un contratto quinquennale.\nIl 4 agosto 2016 passa in prestito con diritto di riscatto ai belgi dell'Anderlecht. Il 30 marzo 2017 viene riscattato dalla societ\u00e0 belga, firmando un contratto valido fino al giugno 2020. A fine stagione 2016-2017 si laurea capocannoniere del campionato belga realizzando 22 reti.\nUdinese e Charleroi.\nIl 17 agosto 2018, passa a titolo definitivo all'Udinese firmando un contratto quadriennale. Debutta in serie A due giorni dopo, nel 2-2 in casa del Parma, subentrando nella ripresa ad Antonin Barak. Il 17 febbraio 2019 segna la sua prima rete con la maglia bianconera, ribattendo in gol un suo calcio di rigore parato, nella vittoria per 1-0 contro il . \u00c8 stata la sua unica rete in due anni a Udine, visto che il 5 ottobre 2020 viene ceduto in prestito allo Charleroi. Rientrato ad Udine, non colleziona nessuna presenza ed il 29 dicembre 2021 risolve il contratto con la societ\u00e0 bianconera.\nVicenza.\nIl 4 gennaio 2022 firma un contratto sino al termine della stagione (con opzione di rinnovo pluriennale) con il .\nNazionale.\nCompie la trafila delle nazionali giovanili polacche giocando nell'Under-20 e nell'Under-21.\nIl 2 febbraio 2013 fa il suo debutto con la nazionale polacca dove realizza una doppietta all'esordio, nell'amichevole non ufficiale giocata contro la e vinta dai biancorossi per 4-1. Si ripete il 26 marzo seguente contro realizzando una rete nel successo per 5-0 dei polacchi, nella partita valevole per la qualificazione al Mondiale 2014.\nStatistiche.\nPresenze e reti nei club.\n\"Statistiche aggiornate al 4 gennaio 2021.\""}
{"id": "3626937", "revid": "869733", "url": "https://it.wikipedia.org/wiki?curid=3626937", "title": "Emoticon", "text": "Le emoticon, dette anche faccine o smiley, sono riproduzioni stilizzate di quelle principali espressioni facciali umane che esprimono un'emozione.\nVengono utilizzate prevalentemente su Internet e nella messaggistica istantanea come componenti extra-verbali alla comunicazione scritta. Quando un'emoticon \u00e8 costituita da segni primitivi o stilizzati, come nel caso della combinazione di caratteri testuali, si pu\u00f2 affermare che essa sfrutti il fenomeno della pareidolia. \nLa grande diffusione delle emoticon negli SMS, nella posta elettronica, nei forum di Internet ecc. ha portato nel tempo all'assegnazione di codici Unicode a molte di esse e successivamente ha indotto gli sviluppatori di software a creare pittogrammi (in alcuni casi anche gif animate) sotto forma di elementi immediatamente disponibili nell'interfaccia grafica delle applicazioni o del sistema operativo stesso, proprio allo scopo di risparmiare all'utente non esperto il ricorso alla combinazione di caratteri testuali o alla digitazione manuale di codici Unicode. \nIl termine inglese \"emoticon\" \u00e8 una aplologia fra i lemmi \"emotion\" e \"icon\" (\u00abemozione\u00bb e \u00abicona\u00bb) ed indica appunto una piccola immagine che esprime un'emozione.\nStoria.\nLa nascita delle prime \"emoticon\" \u00e8 molto controversa. La prima in assoluto pare essere stata usata il 12 aprile 1979 da un certo Kevin MacKenzie in un'e-mail inviata agli iscritti a MsgGroup (una delle prime BBS) in cui suggeriva di introdurre qualche sentimento nei freddi testi dei messaggi; per esempio consigliava di utilizzare un trattino preceduto da una parentesi chiusa (cio\u00e8 codice_1) per indicare una linguaccia ma la proposta fu criticata dai pi\u00f9.\nSecondo una ricerca di Mike Jones pubblicata nel febbraio 2002, invece, la paternit\u00e0 delle emoticon \u00e8 da ricondurre all'informatico statunitense Scott Fahlman. Fu proprio il Fahlman, infatti, a usare le emoticon codice_2 e codice_3, in rappresentanza rispettivamente di un'espressione di sorriso e di tristezza, in un documento pubblicato il 19 settembre 1982 su un BBS dell'universit\u00e0 Carnegie Mellon, presso la quale prestava servizio come insegnante. Riportiamo di seguito il documento, ritenuto perso per venti anni ma poi rinvenuto il 10 settembre 2002 da Jeff Baird in dati d'archivio:\nStile.\nStile occidentale.\nLa maggior parte delle emoticon essenziali seguono sostanzialmente schemi ricorrenti, ma ciascuna di esse pu\u00f2 essere trasformata mediante rotazione (con la conseguente creazione di ambigrammi) oppure con l'aggiunta o rimozione di un trattino, in rappresentanza del naso.\nLe emoticon si possono caricare di ulteriori nuovi significati attraverso l'aggiunta di piccole variazioni, quali il cambiamento di un carattere, cos\u00ec da esprimere un nuovo stato d'animo. Per esempio, codice_4 significa \u00abtriste\u00bb e codice_5 significa \u00abmolto triste\u00bb. Per dare al mittente l'idea del pianto si pu\u00f2 scrivere codice_6, mentre per indicare arrossimento \u00e8 possibile utilizzare codice_7. Le emoticon abbracciano anche l'occhiolino codice_8, un grande sorriso codice_9, una faccia inorgoglita codice_10, e una faccia con la lingua di fuori codice_11 per indicare disgusto o anche una pernacchia. Una combinazione di caratteri molto popolare \u00e8 anche codice_12 per un cuore, convertibile in codice_13 per un cuore spezzato. codice_14 \u00e8 impiegato spesso per indicare uno stato di shock.\nUn sorriso a trentadue denti, nel mondo delle emoticon, spesso presenta gli occhi spiegazzati per enfatizzare l'intensit\u00e0 del divertimento che si intende indicare; in questo modo si ottiene codice_15, emoticon alla quale si possono aggiungere ulteriori \u00abD\u00bb per suggerire una sensazione di divertimento estremo, per esempio codice_16. Vi sono molteplici variazioni in tal senso, fra le quali codice_17 per la rabbia, o codice_18 per una risata malvagia, che pu\u00f2 a sua volta essere ruotata per indicare una faccia arrabbiata e infelice, espressa con codice_19.\nStile giapponese.\nGli internauti giapponesi sono stati gli artefici di uno stile di emoticon, detto kaomoji (\u9854\u6587\u5b57), che pu\u00f2 essere interpretato senza inclinare la testa a sinistra. Queste emoticon in genere seguono una struttura simile a codice_20, dove gli asterischi indicano gli occhi; il carattere centrale, generalmente un underscore, la bocca; le parentesi, infine, delineano i contorni del volto.\nEmozioni di diverso tipo, come ad esempio codice_21, possono essere espresse infatti cambiando il carattere a indicazione degli occhi; ad esempio, la lettera \u00abT\u00bb codice_22 pu\u00f2 essere usata per indicare un volto che piange, o rapito in un sentimento triste. Una faccina stressata assume le sembianze di codice_23 mentre codice_24 indica uno stato d'animo nervoso, con il punto e virgola che simbolizza il sudore e, pertanto, l'ansia. Ripetendo il segno /// si pu\u00f2 alludere invece a una sensazione di imbarazzo. Analogamente, caratteri come i trattini o i punti fermi possono benissimo sostituire il trattino basso; il punto fermo, in particolare, \u00e8 spesso utilizzato per alludere a una bocca pi\u00f9 piccola e \u00abcarina\u00bb, come nel caso di codice_25. In alternativa, la faccina pu\u00f2 essere digitata senza n\u00e9 naso n\u00e9 bocca, come in codice_26.\nLe parentesi possono essere perfino rimosse completamente, come nelle emoticon codice_27, codice_28, codice_29, codice_30, codice_31, e codice_32. Le virgolette \", l'apostrofo ', o il punto e virgola ; possono essere invece aggiunti per suggerire uno stato d'animo teso, preoccupato o imbarazzato, nello stesso modo in cui agisce una goccia di sudore nei cartoni animati asiatici.\nUnicode.\nCon il riempimento di questo blocco, Unicode 8.0 (2015) e 9.0 (2016) hanno introdotto diverse nuove emoticon, comprese nella gamma tra U+1F910 e U+1F93F.\nQueste tre emoticon, invece, sono presenti gi\u00e0 nelle prime versioni di Unicode:"}
{"id": "3626941", "revid": "287204", "url": "https://it.wikipedia.org/wiki?curid=3626941", "title": "Barducci", "text": ""}
{"id": "3626945", "revid": "1305772", "url": "https://it.wikipedia.org/wiki?curid=3626945", "title": "Cattedrale di Helsinki (disambigua)", "text": "Per Cattedrale di Helsinki si pu\u00f2 intendere:"}
{"id": "3626952", "revid": "114401182", "url": "https://it.wikipedia.org/wiki?curid=3626952", "title": "Nora Roberts' Sanctuary", "text": "Nora Roberts' Sanctuary \u00e8 un film per la televisione del 2001 diretto da Katt Shea tratto dall'omonimo romanzo di Nora Roberts.\nTrama.\nLa famosa fotografa Jo Ellen Hathaway, perseguitata da uno stalker scappa dalla citt\u00e0 per rifugiarsi nell'isola dove \u00e8 cresciuta e trascorrere un periodo i relax. Sull'isola incontra vecchie e nuove conoscenze, amici ed ex fidanzati, ma nulla riesce a distrarla dalla sensazione di essere continuamente osservata e una serie di efferati omicidi la coinvolgono da vicino, portandola a disseppellire il mistero della morte della madre, avvenuto molti anni prima."}
{"id": "3626955", "revid": "287204", "url": "https://it.wikipedia.org/wiki?curid=3626955", "title": "Gauliga Elsa\u00df", "text": "La Gauliga Elsa\u00df era la principale manifestazione calcistica nell'Alsazia, la regione della Francia annessa alla Germania durante la seconda guerra mondiale. Poco dopo l'occupazione il governo nazista riorganizz\u00f2 la regione includendola nel Gau Baden.\nStoria.\nLa lega fu creata nel 1940, dopo il Secondo armistizio di Compi\u00e8gne e la conseguente annessione dell'Alsazia al territorio tedesco. Nella prima edizione venne giocata da 16 club divisi in due gironi da otto; le due squadre prime classificate si sfidavano in una doppia finale, il cui vincitore guadagnava l'accesso al campionato tedesco.\nNel 1941-42 il campionato venne ridotto ad un girone unico a dodici squadre e con quattro retrocessioni. La stagione seguente le squadre erano dieci con due posti per retrocedere, regolamento che rimase anche per il 1943-44.\nA fine 1944 l'Alsazia si trov\u00f2 pesantemente coinvolta nel conflitto bellico e quindi non \u00e8 chiaro se la stagione 1944-45 abbia o meno preso inizio, sicuramente non \u00e8 stata completata. Era prevista ad ogni modo una struttura su due gruppi, con cinque squadre a nord e sei a sud.\nVincitori e piazzati della Gauliga Elsa\u00df.\nDi seguito vengono riportati il vincitore e il piazzato del campionato:"}
{"id": "3626959", "revid": "80598", "url": "https://it.wikipedia.org/wiki?curid=3626959", "title": "Pierfrancesco Renga", "text": ""}
{"id": "3626961", "revid": "63111667", "url": "https://it.wikipedia.org/wiki?curid=3626961", "title": "Cimeti\u00e8re des Gonards", "text": ""}
{"id": "3626965", "revid": "200568", "url": "https://it.wikipedia.org/wiki?curid=3626965", "title": "Breme (disambigua)", "text": ""}
{"id": "3626971", "revid": "2008592", "url": "https://it.wikipedia.org/wiki?curid=3626971", "title": "\u0141ukasz Tra\u0142ka", "text": "Caratteristiche tecniche.\nCentrocampista difensivo, si contraddistingue per le sue capacit\u00e0 di interdizione e di interpretazione del gioco avversario in fase di non possesso. \u00c8 dotato anche di buone capacit\u00e0 in fase di impostazione, nonch\u00e9 di una dote da saltatore che gli permette di essere molto pericoloso sui calci piazzati.\nNella stagione 2021-2022, a causa dell'et\u00e0 avanzata, il tecnico del Warta Pozna\u0144, Dawid Szulczek, inizia a schierarlo come difensore centrale in una difesa a 3. \nCarriera.\nClub.\nGli inizi.\nNato a Rzesz\u00f3w, Tra\u0142ka cresce nelle giovanili di \"G\u00f3rka Ropczyce\",\" B\u0142\u0119kitni Ropczyce\" e \"Igloopol D\u0119bica\", tutte squadre della sua zona, prima di trasferirsi al \"Piotrcovia Piotrk\u00f3w Trybunalski\".\nL'arrivo a Stettino e i prestiti.\nDopo essersi messo in luce con dieci presenze in II Liga (allora seconda divisione del campionato polacco), Tra\u0142ka viene acquistato dal Pogo\u0144 Szczecin, militante nella stessa divisione. Al termine della stagione 2003-2004 i rossoblu vengono promossi in Ekstraklasa, dove debutta il 1\u00ba agosto 2004 disputando diciassette minuti contro il Legia Varsavia. Riconfermato anche nella stagione successiva, arriva il primo gol da professionista, realizzato a Wronki contro l'Amica. Un gol che tuttavia non serve ad evitare una pesante sconfitta per 4 reti a 1. Durante la stessa stagione arriva anche l'esordio europeo, in Coppa Intertoto contro il Tiligul-Tiras.\nNel mercato invernale della stagione 2005-2006, nonostante un buon inizio con 13 presenze condite da una rete, viene ceduto in prestito in seconda divisione al Widzew \u0141\u00f3d\u017a, dove totalizza otto gettoni nella seconda parte di campionato.\nStesso destino nella stagione successiva, dove Tra\u0142ka inizia con il Pogo\u0144, ma viene ceduto a gennaio al KSZO Ostrowiec \u015awi\u0119tokrzyski. Al termine della stagione Tra\u0142ka non fa pi\u00f9 ritorno alla base, venendo ceduto a titolo definitivo all'altra squadra di \u0141\u00f3d\u017a, l'\u0141KS.\nLe parentesi a \u0141\u00f3d\u017a, Danzica e Varsavia.\nCon l'\u0141KS disputa appena otto gare in Ekstraklasa prima del successivo trasferimento, nuovamente in seconda divisione, al Lechia Gda\u0144sk. Con i biancoverdi vince il campionato, precedendo \u015al\u0105sk Wroc\u0142aw, Piast Gliwice e soprattutto i rivali dell'Arka Gdynia. Viene riconfermato anche in massima serie, dove disputa 16 gare realizzando due reti, ma a gennaio passa al Polonia Warszawa, in lotta per le prime posizioni in campionato. Con le \"Czarne koszule\" disputa tre stagioni e mezzo, divenendone il capitano e tornando a giocare anche a livello internazionale il 29 luglio 2009, nella vittoria interna per 4-0 contro i sammarinesi dell'AC Juvenes-Dogana. \nL'approdo a Pozna\u0144.\nIl 25 maggio 2012 il Lech Pozna\u0144 annuncia sui propri canali ufficiali di aver acquistato Tra\u0142ka dal Polonia Varsavia per centomila euro. Fin sa subito il centrocampista diventa fondamentale nel ruolo dei \"kolejorz\", dei quali diventa capitano laureandosi campione di Polonia nel 2015.\nLa stagione successiva vince anche la Supercoppa di Polonia e debutta nei preliminari di Champions League, contro il Sarajevo. Eliminato ai preliminari, il Lech retrocede in Europa League, nella quale, grazie alla vittoria contro il Videoton, si qualifica ai gironim giocando fra le altre contro la Fiorentina. In Coppa di Polonia il Lech ha un cammino trionfale, arrivando fino in finale, dove per\u00f2 viene sconfitto dal Legia Varsavia.\nCiononostante, visto che la squadra della capitale si \u00e8 laureata pure campione di Polonia, i \"kolejorz\" giocano la Supercoppa proprio contro i capitolini, vincendola per 4-1. \u00c8 il terzo e ultimo trofeo alzato da Tra\u0142ka con la maglia del Lech. Nelle ultime stagioni, il rapporto con la tifoseria si complica a causa di alcune dichiarazioni non ufficiali comparse su Instagram, evento che porta alla perdita della fascia di capitano, passata a Maciej Gajos prima e a Pedro Tiba poi.\nLa rottura non si scompone, e al termine della stagione 2018-2019 il Lech opera una profonda rivoluzione della sua squadra, della quale lo stesso Tra\u0142ka \u00e8 vittima. Rimasto svincolato, il 15 agosto 2019 passa all'altra squadra di Pozna\u0144, il Warta, firmando un contratto di un anno con opzione di prolungamento. La stagione con gli \"zieloni\" \u00e8 ricca di soddisfazioni, visto che si conclude con la storica promozione in Ekstraklasa dopo oltre due decenni di attesa. In automatico, Tra\u0142ka ottiene il prolungamento di contratto, tornando cos\u00ec a giocare nella massima serie polacca, dove si terr\u00e0 proprio il derby di Pozna\u0144. La stagione si rivela per il centrocampista ottima, con ventinove gare disputate su trenta, e la realizzazione di tre reti che permettono agli \"zieloni\" di arrivare ad uno storico quinto posto. \nRiconfermato nella stagione 2021-2022 con un rinnovo annuale di contratto, Tra\u0142ka debutta subito da titolare nella trasferta contro lo \u015al\u0105sk Wroc\u0142aw. Alla seconda giornata, contro il Pogo\u0144 Szczecin, riceve un cartellino rosso dopo pochi minuti concedendo un rigore agli avversari. \nNazionale.\nHa debuttato con la Nazionale nella vittoria casalinga per 1-0 contro la Serbia il 14 novembre 2008.\nStatistiche.\nPresenze e reti nei club.\n\"Statistiche aggiornate al 27 febbraio 2022.\""}
{"id": "3626973", "revid": "767487", "url": "https://it.wikipedia.org/wiki?curid=3626973", "title": "Rom\u00e1rio Leiria de Moura", "text": "Caratteristiche tecniche.\n\u00c8 un difensore centrale.\nCarriera.\nCon la Nazionale brasiliana Under-20 ha vinto nel 2011 sia il Sudamericano che i Mondiali di categoria."}
{"id": "3626977", "revid": "486946", "url": "https://it.wikipedia.org/wiki?curid=3626977", "title": "Rasen SC Stra\u00dfburg", "text": ""}
{"id": "3626980", "revid": "547034", "url": "https://it.wikipedia.org/wiki?curid=3626980", "title": "De Martini", "text": ""}
{"id": "3626983", "revid": "110157", "url": "https://it.wikipedia.org/wiki?curid=3626983", "title": "Verbandsgemeinde Bitburg-Land", "text": "La comunit\u00e0 amministrativa di Bitburg-Land (\"Verbandsgemeinde Bitburg-Land\") si trova nel circondario Eifelkreis Bitburg-Pr\u00fcm in Renania-Palatinato, in Germania. Essa comprende 51 comuni ed il capoluogo \u00e8 Bitburg, localit\u00e0 esterna al territorio della comunit\u00e0 amministrativa."}
{"id": "3626984", "revid": "4106", "url": "https://it.wikipedia.org/wiki?curid=3626984", "title": "Demartini", "text": ""}
{"id": "3626985", "revid": "1870933", "url": "https://it.wikipedia.org/wiki?curid=3626985", "title": "Daniel Go\u0142\u0119biewski", "text": "Carriera.\nA giugno 2011 va in prestito al G\u00f3rnik Zabrze."}
{"id": "3626986", "revid": "89688", "url": "https://it.wikipedia.org/wiki?curid=3626986", "title": "Run the World", "text": ""}
{"id": "3626987", "revid": "4106", "url": "https://it.wikipedia.org/wiki?curid=3626987", "title": "DeMartini", "text": ""}
{"id": "3626988", "revid": "767487", "url": "https://it.wikipedia.org/wiki?curid=3626988", "title": "Verbandsgemeinde Irrel", "text": "La comunit\u00e0 amministrativa di Irrel (\"Verbandsgemeinde Irrel\") si trova nel circondario Eifelkreis Bitburg-Pr\u00fcm in Renania-Palatinato, in Germania. Essa comprende 17 comuni ed il capoluogo e centro maggiore \u00e8 Irrel."}
{"id": "3626990", "revid": "46931", "url": "https://it.wikipedia.org/wiki?curid=3626990", "title": "Kindergarten Cop", "text": ""}
{"id": "3626991", "revid": "110157", "url": "https://it.wikipedia.org/wiki?curid=3626991", "title": "Rifugio Pio XI", "text": "Il rifugio Pio XI (in tedesco: Weisskugelhuette) si trova in Alto Adige nelle vicinanze del confine con l'Austria, a 2542 m s.l.m.\nIl rifugio \u00e8 base di partenza per le escursioni sulle cime della zona e in particolare per la Palla Bianca."}
{"id": "3626992", "revid": "767487", "url": "https://it.wikipedia.org/wiki?curid=3626992", "title": "Verbandsgemeinde Speicher", "text": "La comunit\u00e0 amministrativa di Speicher (\"Verbandsgemeinde Speicher\") si trova nel circondario Eifelkreis Bitburg-Pr\u00fcm in Renania-Palatinato, in Germania. Essa comprende 9 comuni ed il Capoluogo e centro maggiore \u00e8 Speicher."}
{"id": "3626993", "revid": "767487", "url": "https://it.wikipedia.org/wiki?curid=3626993", "title": "Javier Mu\u00f1oz", "text": "Dopo aver giocato solo 9 partite nel Le\u00f3n, a fine torneo di apertura decide di passare al San Luis."}
{"id": "3626995", "revid": "436907", "url": "https://it.wikipedia.org/wiki?curid=3626995", "title": "Che ne sai/Come una volta", "text": "Che ne sai/Come una volta \u00e8 un 45 giri di Riccardo Fogli, pubblicato nel 1979 come singolo.\n\"Che ne sai\" \u00e8 inserito nell'omonimo album, pubblicato nello stesso anno. \"Come una volta\" \u00e8 di Carla Vistarini e Luigi Lopez.\nI brani sono inseriti entrambi nella raccolta \"Riccardo Fogli 1\"."}
{"id": "3627005", "revid": "767487", "url": "https://it.wikipedia.org/wiki?curid=3627005", "title": "Negueba", "text": "Caratteristiche tecniche.\nGiocatore molto veloce, \u00e8 dotato di abilit\u00e0 tecnica ed \u00e8 bravo nei cross e nel dribbling.\nCarriera.\nClub.\nHa esordito con il Flamengo nel 2010.\nNazionale.\nNel 2011 viene convocato nell'Under-20 per prendere parte al campionato mondiale di calcio Under-20."}
{"id": "3627006", "revid": "104458", "url": "https://it.wikipedia.org/wiki?curid=3627006", "title": "Janne Happonen", "text": "Biografia.\nHapponen ha debuttato in campo internazionale ai Mondiali juniores del 2001 a Karpacz/Szklarska Por\u0119ba, vincendo la gara a squadre. Biss\u00f2 il successo nella successiva edizione di Schonach im Schwarzwald, dove vinse anche la gara individuale dal trampolino normale.\nIn Coppa del Mondo ha esordito il 23 novembre 2001 nella gara dal trampolino lungo di Kuopio (11\u00b0) e ha ottenuto la prima vittoria, nonch\u00e9 primo podio, nella gara a squadre di Willingen del 5 febbraio 2006.\nIn carriera ha preso parte a due edizioni dei Giochi olimpici invernali, (28\u00b0 nel trampolino normale, 2\u00b0 nella gara a squadre) e (19\u00b0 nel trampolino normale, squalificato nel trampolino lungo, 4\u00b0 nella gara a squadre), a una dei Campionati mondiali e a tre dei Campionati mondiali di volo, vincendo tre medaglie."}
{"id": "3627007", "revid": "767487", "url": "https://it.wikipedia.org/wiki?curid=3627007", "title": "Prigioniero di un segreto", "text": "Prigioniero di un segreto \u00e8 un film del 2010, diretto dal regista Carlo Fusco e prodotto dalla \"FG Pictures\" di Francesco Gagliardi.\nTrama.\nIn un cimitero di automobili, un non-luogo ai confini della societ\u00e0 e del tempo, un barbone saggio e un po' filosofo racconta la storia di Stefano.\nStefano, da piccolo bullo problematico si appresta a divenire il boss di una giovane banda criminale. Sar\u00e0 un provvedimento della preside a far allontanare definitivamente Stefano dall'istituzione, che avrebbe potuto proteggerlo e dirigerlo verso il mondo giusto: avanti a lui ora vedr\u00e0 solo un futuro fatto di illegalit\u00e0 e violenza. Il culmine lo raggiunger\u00e0 quando forma una piccola banda insieme al suo unico amico Marco (che si lascer\u00e0 trascinare nel tunnel della droga) e a Ciro, uno scapestrato dal grilletto facile. Parallelamente a questa vita criminale, Stefano ha modo di conoscere la sfera del sentimento, quello dolce dell'amore: questo grazie all'incontro con Mary. Ma la vita criminale di Stefano continua e in maniera cos\u00ec capillare da attirare l'attenzione di un boss della mafia, Don Alfredo. Coinvolge nelle attivit\u00e0 della banda anche Mary, ma la vita della sua \"famiglia criminale\" \u00e8 destinata ad un triste epilogo: il suo amico Marco muore di overdose e Stefano \u00e8 sempre di pi\u00f9 intrappolato in quella vita, fatta di scelleratezze. E quando Stefano si convince, grazie a Mary che, stanca di condurre quel tipo di vita, contrasta l'attivit\u00e0 criminale della banda, di far di tutto per cambiare vita, si rende conto di quanto il vicolo in cui si \u00e8 inserito dall'infanzia ormai sia troppo cieco e privo di vie d'uscita, per lui. Nell'ultimo colpo commissionato alla banda, Ciro perde la vita e Stefano viene condotto in carcere. Una strage. A farne le spese sar\u00e0 anche la storia d'amore tra Stefano e Mary: per amore, Stefano sar\u00e0 costretto ad allontanarla da lui\u2026"}
{"id": "3627011", "revid": "767487", "url": "https://it.wikipedia.org/wiki?curid=3627011", "title": "Ombre aliene", "text": "Ombre aliene (\"The Shadow Men\") \u00e8 un film di fantascienza del 1997 diretto da Timothy Bond.\nDistribuito in Italia per il mercato home video, il film \u00e8 una storia di tema ufologico in cui compaiono i Men in Black.\n\u00c8 il primo film per il cinema di Brendon Ryan Barrett.\nTrama.\nBob Wilson decide di portare in gita su una montagna isolata la moglie Dez e il figlio Andy, che frequenta la scuola elementare. Nonostante un benzinaio della zona li abbia avvisati degli strani fatti che accadono nei dintorni, la famiglia Wilson sale fino in cima al monte per ammirare il tramonto in tutto il suo splendore. Bob vorrebbe fermarsi anche la notte a dormire all'aperto, ma Dez e Andy lo convincono a rinunciare. Durante il tragitto di ritorno, un UFO dalla luce abbagliante sorvola ripetutamente la loro automobile, facendola sbandare. Poco dopo, i tre si svegliano storditi e si accorgono che \u00e8 pi\u00f9 tardi di quanto pensassero. Senza capire cosa sia successo, raggiungono la propria residenza e la mattina seguente ripensano sconvolti alle strane impressioni di quella notte.\nParlandone con la moglie, Bob inizia a credere di essere stato vittima di un rapimento alieno. Chiede informazioni all'aeronautica, e dopo qualche ora si presentano a casa sua due agenti con occhiali scuri e abiti neri, che tempestano la famiglia di domande, alcune delle quali molto imbarazzanti. Dato il loro strano atteggiamento, Bob si reca al commissariato di polizia, dove verifica che quei due non erano veri agenti. Dez scopre intanto che la videocamera di Andy ha ripreso accidentalmente il momento in cui, dopo il loro svenimento, alcuni alieni umanoidi li hanno prelevati dall'automobile per condurli nel proprio disco volante e sottoporli ad esperimenti.\nI due \"men in black\", a cui se ne aggiunge un terzo (e presto molti altri), si ripresentano in casa Wilson con intenzioni ostili, uccidendo il cane e costringendo la famiglia a scappare in auto. Durante la fuga, Bob chiama da un telefono pubblico Stan Mills, un ufologo esperto in casi di rapimenti, che si offre di aiutarli. Facendo perdere le proprie tracce, trovano rifugio presso di lui, ma Dez non si sente tranquilla e, quando vede che Andy ha la febbre e perde molto sangue dal naso, lo porta da un medico, dando cos\u00ec occasione ai \"men in black\" di ritrovarli. A nulla serve barricarsi di nuovo in casa di Stan, dato che ormai il loro nascondiglio \u00e8 stato identificato. I \"men in black\", che si rivelano essere degli ibridi generati dall'incrocio tra alieni ed umani, resistono ai colpi d'arma da fuoco e s'impadroniscono della videocassetta. Dopo una nuova fuga, la famiglia Wilson riesce a cambiare casa ed identit\u00e0, pur non potendo pi\u00f9 tornare a sentirsi pienamente al sicuro."}
{"id": "3627012", "revid": "42891286", "url": "https://it.wikipedia.org/wiki?curid=3627012", "title": "Lingue mongole", "text": ""}
{"id": "3627013", "revid": "287204", "url": "https://it.wikipedia.org/wiki?curid=3627013", "title": "Sporting Club de Schiltigheim", "text": "Lo SC Schiltigheim \u00e8 una societ\u00e0 calcistica francese della citt\u00e0 alsaziana di Schiltigheim.\nStoria.\nVenne fondato il 1\u00ba marzo 1914 come \"Sports-Abteilung des Evangelischen Jugendbundes Schiltigheim\": cambi\u00f2 nome in \"Fussball-Klub Schiltigheim\" nel 1915. Alla fine del conflitto, con il passaggio del territorio alla potest\u00e0 francese, fu rinominato \"Sporting Club de Schiltigheim\" nel 1919.\nNegli anni fra le due guerre gioc\u00f2 a livello locale vincendo l'Alsace Champion Division d'Honneur nel 1937, oltre ad una coppa regionale e a diversi titoli giovanili a met\u00e0 degli anni '30. La crescita della societ\u00e0 venne interrotta con l'invasione nazista nella seconda guerra mondiale. Come molti altri club nei territori occupati, lo Schiltigheim entr\u00f2 nel sistema calcistico tedesco per alcuni anni (1940-44) come \"Sport-Club Schiltigheim\" e gioc\u00f2 nella Gauliga Elsa\u00df. Giunse al secondo posto nel 1940-41, prima di ottenere risultati meno prestigiosi negli anni a seguire. Lo \"SC\" torn\u00f2 alle competizioni francesi nel 1945.\nNel dopoguerra lo \"SC\" partecip\u00f2 alla Division d'Honneur Alsace fino a vincere un titolo e avanzare in Division 4. Un altro titolo, nel 1993 lo fece avanzare al campionato dilettantistico francese di secondo livello, dove rimase quattro anni prima di retrocedere nel 1997. nel 2003 lo \"Schiltigheim\" venne promosso al Championnat de France Gr. B (IV) dopo una stagione nel Championnat de France amateur 2 Gr. C (V). Sub\u00ec quindi due retrocessioni consecutive, per poi giungere secondo nel 2009 nella Division d'Honneur Alsace (VI)."}
{"id": "3627015", "revid": "1718925", "url": "https://it.wikipedia.org/wiki?curid=3627015", "title": "Saimon", "text": ""}
{"id": "3627016", "revid": "287204", "url": "https://it.wikipedia.org/wiki?curid=3627016", "title": "Leonteo di Lampsaco", "text": "Discepolo di Epicuro, spos\u00f2 Temista, legata anch'essa al \"Giardino\" epicureo. A dimostrazione della profonda stima per Epicuro, i due chiamarono il loro figlio con il nome del loro maestro.\nStrabone descrive Leonteo come \"uno degli uomini pi\u00f9 abili della citt\u00e0\" di Lampsaco. Plutarco ci riferisce dell'esistenza di una lettera, scritta da Leonteo, nella quale quest'ultimo dichiara come Democrito venne onorato da Epicuro \"per averlo anticipato nella comprensione della vera conoscenza\". Nella sua lettera, Leonteo riporta che Epicuro si defin\u00ec inizialmente \"democriteo\"."}
{"id": "3627023", "revid": "288300", "url": "https://it.wikipedia.org/wiki?curid=3627023", "title": "Guilherme Ferreira Pinto", "text": ""}
{"id": "3627024", "revid": "287204", "url": "https://it.wikipedia.org/wiki?curid=3627024", "title": "Railo", "text": "Railo \u00e8 un motore per lo scripting CFML server-side Open source con hosting su JBoss sviluppato da Railo Technologies basato su Java e compatibile con Application server Java EE. L'obiettivo del linguaggio \u00e8 offrire una piattaforma pi\u00f9 efficiente ma compatibile con Adobe ColdFusion. Viene o \u00e8 stato utilizzato da:"}
{"id": "3627025", "revid": "288300", "url": "https://it.wikipedia.org/wiki?curid=3627025", "title": "Saimon Pains Tormen", "text": ""}
{"id": "3627032", "revid": "42891468", "url": "https://it.wikipedia.org/wiki?curid=3627032", "title": "Gran khan", "text": ""}
{"id": "3627040", "revid": "36426", "url": "https://it.wikipedia.org/wiki?curid=3627040", "title": "Cronologia delle opere di Caravaggio", "text": ""}
{"id": "3627044", "revid": "1318658", "url": "https://it.wikipedia.org/wiki?curid=3627044", "title": "Risorse didattiche aperte", "text": "Con Risorse Didattiche Aperte o Risorse Educative Aperte (in inglese OER, \"Open Educational Resources\") si intendono materiali didattici prevalentemente in formato digitale resi disponibili con licenze che ne permettono il riutilizzo, la modifica e la distribuzione. Si tratta di un'iniziativa promossa dalla comunit\u00e0 internazionale per l'educazione come bene comune.\nCaratteristiche.\nIl termine \"Open Educational Resources\" \u00e8 stato adottato la prima volta al forum UNESCO del 2002 sull\"'Impatto dei Contenuti Didattici Aperti per l'Istruzione Superiore nei Paesi in Via di Sviluppo\", finanziato dalla William and Flora Hewlett Foundation.\nLe risorse didattiche aperte includono:\nLa normativa italiana prevede l'uso di tali risorse, come specificato nell'allegato al D.M. 781/2013, prevedendo espressamente l'uso di \"contenuti acquisiti indipendentemente o reperibili in rete o prodotti attraverso il lavoro individuale o collaborativo dei docenti, eventualmente anche attraverso il coinvolgimento dei discenti. Un ruolo particolarmente importante hanno in questo campo le risorse educative aperte (Open Educational Resources - OER), delle quali si intende promuovere l'uso e la produzione.\"\nIn Italia \u00e8 attiva dal 2015 la rete Educazione Aperta Italia, un gruppo di esperti, insegnanti, imprenditori, docenti, ricercatori, attivisti e studenti che mira a promuovere l\u2019Educazione Aperta in Italia, che si occupa di promuovere l'uso e la produzione di risorse didattiche aperte, con particolare attenzione all\u2019impatto sociale dell'uso di contenuti e pratiche aperte.\nRequisiti.\nPer essere aperta una risorsa educativa deve:\nEventi significativi.\nForum UNESCO online sui contenuti open source per l'istruzione superiore dal 24 ottobre al 2 dicembre 2005.\nNel giugno 2007, gli educatori che partecipavano all'iCommons iSummit a Ragusa (Dubrovnik) si sono uniti in un movimento mondiale per rendere evidente l'emergente iniziativa sull'educazione aperta e per esplorare modalit\u00e0 per migliorare la creazione, la condivisione e l'evoluzione del materiale educativo aperto.\nNel gennaio 2008 \u00e8 stata pubblicata la dichiarazione di Citt\u00e0 del Capo sull'istruzione aperta.\nNel giugno 2012 \u00e8 stato organizzato il primo OER UNESCO OER World Congress.\nNel settembre 2017 \u00e8 stato organizzato il secondo OER UNESCO OER World Congress."}
{"id": "3627046", "revid": "287204", "url": "https://it.wikipedia.org/wiki?curid=3627046", "title": "Liga del F\u00fatbol Profesional Boliviano 1987", "text": "La Liga del F\u00fatbol Profesional Boliviano 1987 \u00e8 stata la 11\u00aa edizione della massima serie calcistica della Bolivia, ed \u00e8 stata vinta dal Bol\u00edvar.\nFormula.\nIl campionato si disputa con il girone unico; le prime otto passando alla seconda fase, da cui quattro squadre si qualificano poi alle semifinali. A differenza dell'edizione 1985, ciascuna fase nomina un campione che prende parte alla finalissima che determina il vincitore del titolo nazionale."}
{"id": "3627047", "revid": "466539", "url": "https://it.wikipedia.org/wiki?curid=3627047", "title": "Juca Kfouri", "text": "Biografia.\nLaureato in scienze sociali all'Universit\u00e0 di San Paolo, ha cominciato a lavorare per l\"'Editora Abril\" nel 1970, uscendone poi nel 1995. \u00c8 stato direttore della rivista sportiva \"Placar\" dal 1979 al 1995 e dell'edizione brasiliana di \"Playboy\" (1991-1994). Ha ricoperto l'incarico di editorialista sportivo per \"O Globo\" (1989-1991), \"Folha de S. Paulo\" (1995-1999 e dal 2005 a tutt'oggi), \"Lance!\" (1999-2005).\nHa lavorato anche per la televisione: fu commentatore sportivo per SBT (1984-1987) e Rede Globo (1988-1994), presentando inoltre alcuni programmi televisivi su TV Cultura, RedeTV! ed ESPN Brasil, con cui collabora tuttora."}
{"id": "3627053", "revid": "767487", "url": "https://it.wikipedia.org/wiki?curid=3627053", "title": "Maciej Sadlok", "text": "Carriera.\nClub.\nIl 31 agosto del 2010 si trasferisce al .\nNazionale.\nA novembre del 2009 fa il suo debutto contro la Romania."}
{"id": "3627056", "revid": "729019", "url": "https://it.wikipedia.org/wiki?curid=3627056", "title": "Funicolare Lugano-Stazione FFS", "text": "La funicolare Lugano-Stazione FFS \u00e8 una funicolare che collega il centro cittadino di Lugano, posto in riva al Ceresio, con la stazione ferroviaria, posta sulle colline circostanti la citt\u00e0.\nStoria.\nLa funicolare fu attivata nel 1886 al fine di garantire un comodo accesso alla stazione, aperta quattro anni prima; viene utilizzata dai cittadini e dai turisti. La funicolare si distingueva per l'impiego di ruote con doppio bordino su un solo lato delle vetture al fine di semplificare la costruzione dei deviatoi presso il punto d'incrocio.\nDal primo dicembre 2016 la funicolare \u00e8 stata rimessa in funzione e rinnovata."}
{"id": "3627059", "revid": "1226", "url": "https://it.wikipedia.org/wiki?curid=3627059", "title": "The Shadow Men", "text": ""}
{"id": "3627064", "revid": "38120", "url": "https://it.wikipedia.org/wiki?curid=3627064", "title": "Il Grande Re (personaggio)", "text": ""}
{"id": "3627066", "revid": "104754939", "url": "https://it.wikipedia.org/wiki?curid=3627066", "title": "Peter Campus", "text": "Biografia.\nDopo il servizio militare, ha studiato tecniche di montaggio e ha lavorato nel cinema come direttore di produzione, realizzando documentari fino al primi anni 1970. Durante questo periodo ha sviluppato un interesse per la Minimal Art, stringendo amicizia con lo scultore Robert Grosvenor. Ha lavorato con Otto Piene e Aldo Tambellini al Black Gate Theatre dell'East Village a New York. Nelle sue scelte professionali \u00e8 stato incoraggiato da Robert Smithson, Nancy Holt, Bruce Nauman, Yvonne Rainer e Joan Jonas. Nel 1970, all'et\u00e0 di 33 anni, Campus ha acquistato la sua prima attrezzatura video,\nottenendo un rapido successo per una serie di opere video seminali che hanno esplorato i problemi del rapporto fra l'identit\u00e0 e realt\u00e0 rovesciando il rapporto tra lo spettatore e l'opera. \"Dynamic Field Series\", \"Double Vision\", \"Kiva\" sono i primi lavori prodotti nel 1971\nLe prime ricerche di Campus producono sia videotapes che installazioni interattive a circuito chiuso tesi a mettere in crisi la percezione del reale.\n\"Interface\" (1972), \"Stasis\" (1973), \"Shadow Projection and Negative Crossing\" (1974), \"Mem and Dor\" (1975), \"Mask Projections\", \"Lus and Num\" (1976) \"And aen\" (1977), sono videoinstallazioni che hanno sperimentato una grande variet\u00e0 di situazioni spaziali e di effetti visivi come il feedback, il mirroring, la distorsione delle immagini e la proiezione delle ombre, e che hanno ricevuto molte attenzioni e una vasta gamma di diverse interpretazioni critiche, fra le complesse questioni di corpo e identit\u00e0, vero e falso nella percezione, presenza e assenza, stupore e narcisismo.\nMeigh Andrews nella sua \"Una storia di videoarte\" descrive questi lavori come tentativi di \"sfidare deliberatamente lo spettatore proponendogli una inconsueta immagine di s\u00e9. La configurazione dello spazio e l'esperienza vissuta dal pubblico nell'installazione hanno rafforzato il senso e il valore delle sue ricerche\""}
{"id": "3627073", "revid": "42892037", "url": "https://it.wikipedia.org/wiki?curid=3627073", "title": "Coppa del Mondo di Sci alpino", "text": ""}
{"id": "3627075", "revid": "1001457", "url": "https://it.wikipedia.org/wiki?curid=3627075", "title": "Nora Roberts - Montana Sky", "text": "Nora Roberts - Montana Sky (\"Montana Sky\") \u00e8 un film per la televisione del 2007 diretto da Mike Robe e tratto dall'omonimo romanzo di Nora Roberts.\nTrama.\nCon la morte del facoltoso padre, proprietario di una tenuta da 8.000.000$ nel Montana, le tre figlie hanno la possibilit\u00e0 di incontrarsi. Nessuna di loro ha mai visto le altre, essendo cresciute separate, figlie di madri diverse e dello stesso padre che a nessuna di loro ha riservato particolare affetto.\nLa maggiore, Tess \u00e8 una scrittrice di Los Angeles sofisticata e snob la cui madre faceva la cameriera in un ristorante.\nLa secondogenita, Lily, \u00e8 una donna timida e riservata, terrorizzata dalla vita e in fuga da un ex marito violento di nome Jesse Carne che tenter\u00e0 di rapirla; durante la vicenda legher\u00e0 molto con il fratellastro della terzogenita, Adam.\nL'ultima figlia \u00e8 Willa, l'unica ad aver vissuto con il genitore, il quale per\u00f2 non le riservava molto affetto. Willa \u00e8 un'anima forte e indomita che cerca di mandare avanti da sola la grande fattoria, tentando di rispettare le volont\u00e0 del padre che ha decretato che la propriet\u00e0 sarebbe diventata delle tre figlie solamente se queste vi avessero vissuto almeno un anno tutte insieme.\nSe Lily ha problemi piuttosto gravi di cui curarsi, ma sceglie comunque di collaborare, Tess e Willa entrano subito in contrasto per via delle differenti personalit\u00e0, mettendosi a dura prova l'un l'altra e la coabitazione diventa difficile anche per le differenti abitudini, ma lentamente le tre sorelle riusciranno a crearsi la loro vita insieme e la loro routine alla fattoria.\nA sovrintendere all'operato delle sorelle pensano il notaio e Ben McKintock, definito da Willa un \"galletto arrogante\" la quale non lo sopporta nonostante lui cerchi di rendersi piacente ai suoi occhi, nel tentativo di sanare alcuni vecchi screzi causati dal genitore di lei e poter finalmente incominciare una relazione.\nLa calma tranquillit\u00e0 del ranch, comunque, viene sconvolta prima dalla morte in modo truce di alcuni animali della fattoria e successivamente dall'omicidio di alcune persone."}
{"id": "3627080", "revid": "2166030", "url": "https://it.wikipedia.org/wiki?curid=3627080", "title": "Moschea di Ortak\u00f6y", "text": "La moschea di Ortak\u00f6y (in turco: Ortak\u00f6y Camii), ufficialmente B\u00fcy\u00fck Mecidiye Camii (Grande moschea del Sultano Abd\u00fclmecid) \u00e8 una moschea di Istanbul, Turchia situata sulle rive del Bosforo. Con la sua vista sul Bosforo e sul ponte, la moschea \u00e8 una icona del quartiere di Ortak\u00f6y e dell'intera Istanbul.\nStoria.\nSul sito dell'attuale moschea di Ortak\u00f6y, in precedenza c'era un piccolo masjid, costruito nel 1720, e distrutto durante la rivolta di Halona Patrona nel 1731.\nL'attuale moschea, eretta al suo posto, fu ordinata dal sultano ottomano Abd\u00fclmecid Ie costruita tra il 1854 e il 1856, sulle rovine del Palazzo Cantemir. I suoi architetti furono il padre e figlio armeni Garabet Amira Balyan e Nigo\u011fayos Balyan, che progett\u00f2 anche il vicino Palazzo di Dolmabah\u00e7e e Moschea di Dolmabah\u00e7e, che lo progettarono in stile neobarocco.\nLa cupola della moschea era originariamente costruita in mattoni. Per via delle crepe sviluppatesi col tempo, \u00e8 stata ricostruita con cemento. Nel 1894 un terremoto danneggi\u00f2 la moschea, che nel 1984 sub\u00ec anche un lieve incendio. Pertanto, la struttura ha subito numerosi lavori di riparazione e restauro nel tempo. Oggi \u00e8 in buone condizioni.\nCaratteristiche.\nLa moschea di Ortak\u00f6y si compone di un edificio a due piani con pianta a \"U\", con un volume principale a pianta quadrata coperto da una cupola. Le facciate dell'edificio, con colonne montanti, sono arricchite da intagli e rilievi, che conferiscono alla moschea un aspetto dinamico. Ci sono due file di finestre che forniscono al volume principale un'ottima illuminazione.\nIn termini di spazio interno, la moschea di Ortak\u00f6y \u00e8 di dimensioni modeste, sebbene l'interno sia piuttosto spazioso con le sue ampie e alte vetrate che rifrangono il riflesso dell'acqua e della luce del giorno. Gli affreschi a motivi floreali ornano l'interno della singolare cupola, insieme a finestre a nicchia delimitate da decorazioni a tenda. Materiali come il marmo sono stati usati per costruire il Mi\u1e25r\u0101b e il minbar, e per decorare il Mi\u1e25r\u0101b sono stati usati anche mosaici rosa. I due sottili minareti sono in pietra.\nLa moschea conserva anche diversi pannelli di calligrafia eseguiti dallo stesso Sultano Abd\u00fclmecid."}
{"id": "3627083", "revid": "663330", "url": "https://it.wikipedia.org/wiki?curid=3627083", "title": "Isis Mussenden", "text": "Nel 2006 ha vinto un Saturn Award nella categoria \"migliori costumi\" per aver lavorato al film \"Le cronache di Narnia - Il leone, la strega e l'armadio\". Per lo stesso premio fu candidata anche per i due successivi capitoli della saga cinematografica, nel 2009 e nel 2011. Sempre nel 2006 grazie al film diretto da Andrew Adamson, ha ricevuto un Costume Designers Guild Award ed \u00e8 stata candidata per il premio BAFTA ai migliori costumi.\nNel 2008 \u00e8 stata invitata a divenire membro dell'Academy of Motion Picture Arts and Sciences."}
{"id": "3627085", "revid": "123803354", "url": "https://it.wikipedia.org/wiki?curid=3627085", "title": "4'33&quot;", "text": "4\u203233\u2033 (pronunciato dall'autore \"four, thirty-three\" oppure \"four minutes, thirty-three seconds\")&lt;ref name=\"Solomon 1998/2002\"&gt;Solomon 1998/2002.&lt;/ref&gt; \u00e8 una composizione in tre movimenti del compositore sperimentale statunitense John Cage (1912-1992), composta nel 1952 per qualunque strumento musicale o ensemble. Lo spartito d\u00e0 istruzione all'esecutore di non suonare nulla (\"tacet\") per tutta la durata del brano. Il primo movimento dura 30 secondi, il secondo 2 minuti e 23 secondi ed il terzo 1 minuto e 40 secondi; la durata totale, ossia 4 minuti e 33 secondi, d\u00e0 il titolo all'opera. Nelle intenzioni dell'autore, la composizione deve consistere dei suoni presenti nell'ambiente in cui viene eseguita, dando una idea di importanza dell'ambiente stesso, sebbene sia generalmente percepita come quattro minuti e trentatre secondi di silenzio.\nGenesi del brano.\n\"4\u203233\u2033\" \u00e8 la composizione pi\u00f9 famosa e controversa di Cage. Concepita attorno al 1947-1948, mentre il compositore stava lavorando al ciclo \"Sonatas and Interludes\", essa \u00e8 diventata per Cage l'epitome della sua idea di ci\u00f2 che costituisce, o che pu\u00f2 costituire, la musica. In un'intervista del 1982, come in molte altre occasioni, Cage ha affermato che \"4\u203233\u2033\" \u00e8 stata la sua opera pi\u00f9 importante, l'apice di una serie di composizioni in cui il silenzio ha avuto un ruolo importante: il \"Duetto per due flauti\", scritto nel 1934, inizia con un periodo di silenzio, mentre \"Waiting\", pezzo per piano scritto pochi mesi prima di \"4'33\u201d\", \u00e8 quasi totalmente costituito da silenzio, interrotto soltanto da un breve ostinato.\nUn'esperienza importante per la realizzazione del pezzo fu la visita alla camera anecoica dell'Universit\u00e0 di Harvard, stanza totalmente isolata dall'esterno ed insonorizzata in cui si sarebbe dovuto udire il silenzio pi\u00f9 totale; Cage invece dichiar\u00f2 di aver udito due rumori, uno pi\u00f9 acuto rispetto all'altro. Un ingegnere gli spieg\u00f2 allora che aveva ascoltato il proprio apparato cardiocircolatorio ed il proprio sistema nervoso in funzione, e Cage si convinse che il silenzio assoluto \u00e8 un'utopia, in quanto il suono, in qualsiasi sua forma, domina ogni istante della vita umana.\nSignificato.\nSecondo Cage, \"4'33\u201d\" \u00e8 un'opera assolutamente non silenziosa ma nella quale il centro dell'attenzione devono essere i rumori che si sentono durante il silenzio dei musicisti, ad esempio quelli emessi dalla caduta di un oggetto, dal ronzio di un insetto o dal respirare degli spettatori. La durata particolare della composizione, invece, \u00e8 probabilmente un riferimento allo zero assoluto: quattro minuti e trentatre secondi corrispondono a 273 secondi, e a -273,15 \u00b0C (corrispondenti a 0 K) \u00e8 posizionato lo zero assoluto, la temperatura pi\u00f9 bassa possibile per la materia, che \u00e8 irraggiungibile, come il silenzio assoluto.\n2010 Christmas Number One campaign.\nNel dicembre 2010 si tenne una campagna per far diventare \"4'33\u201d\" il pezzo musicale pi\u00f9 venduto dell'anno, per impedire al vincitore della settima edizione di \"The X Factor UK\" di raggiungere la cima degli UK Single Charts. Inizialmente l'iniziativa fu sostenuta da un gruppo di Facebook, ma ben presto ebbe ampia diffusione. Ci\u00f2, tuttavia, non imped\u00ec il fallimento della campagna: \"4'33\u201d\" raggiunse soltanto il numero 21 della classifica."}
{"id": "3627089", "revid": "1442080", "url": "https://it.wikipedia.org/wiki?curid=3627089", "title": "ATP Firenze 1988 - Doppio", "text": "Il doppio del torneo di tennis ATP Firenze 1988, facente parte della categoria Grand Prix, ha avuto come vincitori Javier Frana e Christian Miniussi che hanno battuto in finale Claudio Pistolesi e Horst Skoff 7-6, 6-4."}
{"id": "3627090", "revid": "1048993", "url": "https://it.wikipedia.org/wiki?curid=3627090", "title": "Nora Tschirner", "text": "Biografia.\nNasce nella Berlino Est ed \u00e8 figlia del regista Joachim Tschirner e della giornalista radiofonica Waltraud Tschirner. Cresce nel quartiere di Pankow insieme ai due fratelli maggiori e frequenta il John-Lennon-Gymnasium a Berlino; finisce il ciclo di studi alla Rosa-Luxemburg-Oberschule di Pankow. \nNel 2001, lavora come presentatrice per alcuni programmi di MTV e conduce programmi radiofonici come \"Blue Moon\". Dal 2004 appare insieme a Christian Ulmen nello show di MTV \"Ulmens Auftrag\" e nel 2007 presenta i \"First Steps Awards\". \u00c8 anche protagonista nel video della band OneRepublic \"Secrets\".\nEsordisce sul grande schermo nel 2001 in \"Wie Feuer und Flamme\" nel ruolo di Anya e diventa presto protagonista della serie della ARD \"Sternenf\u00e4nger\". Nel 2003, interpreta Katharina a fianco di Matthias Schweigh\u00f6fer in \"Soloalbum\", film tratto dal romanzo omonimo di Benjamin von Stuckrad-Barre. Nel 2005 recita come attrice protagonista in \"Kebab Connection\" e ottiene altri ruoli in televisione, tra cui una parte nella serie di fantascienza \"Ijon Tichy: Raumpilot\", vincitrice del premio \"German Television Prize\". Nel 2007 recita a fianco di Til Schweiger nella commedia romantica \"300 ore per innamorarsi\" e nel seguito \"Zweiohrk\u00fcken\"."}
{"id": "3627093", "revid": "274068", "url": "https://it.wikipedia.org/wiki?curid=3627093", "title": "Juan Ram\u00f3n Silva", "text": "Carriera.\nNazionale.\nCon la nazionale uruguaiana ha preso parte ai Mondiali 1974."}
{"id": "3627095", "revid": "599013", "url": "https://it.wikipedia.org/wiki?curid=3627095", "title": "Seiichi It\u014d", "text": "Entrato nel luglio 1911 nella Marina imperiale giapponese, fu tra i migliori allievi della sua classe e si specializz\u00f2 in guerra silurante, quindi prosegu\u00ec negli studi al Collegio navale di Tokyo e si diplom\u00f2 alla fine del 1923 con lode. Ufficiale di sicura competenza, meticoloso e disponibile, fu destinato a una carriera negli stati maggiori e nell'amministrazione: lavor\u00f2 nello stato maggiore dell'Ufficio personale, poi dal 1927 al 1929 visse negli Stati Uniti, dove studi\u00f2 all'Universit\u00e0 Yale e ampli\u00f2 le proprie conoscenze. Al rientro in patria divenne capitano di fregata e per circa due anni fu responsabile generale dell'addestramento all'Accademia navale di Etajima, collaborando con l'allora viceammiraglio Osami Nagano. Alla fine del 1931 fu nominato capitano di vascello e inizi\u00f2 a ricoprire comandi in mare, oltre a servire come addetto militare in Cina e nel Manciuku\u00f2; negli anni trenta comand\u00f2 alcune grandi unit\u00e0 da guerra, come la nave da battaglia , e nel 1938 fu messo a capo dell'Ufficio personale della marina. Tra 1940 e 1941 comand\u00f2 l'8\u00aa Divisione incrociatori e alla fine dell'anno fu promosso vicecapo di stato maggiore: ebbe un ruolo importante nella pianificazione iniziale della guerra e nelle successive manovre per tenere lontani i combattimenti dalla madrepatria.\nAlla fine del 1944, dopo aver diretto per alcuni mesi il Collegio navale a Tokyo, fu messo a capo della menomata 2\u00aa Flotta che, all'inizio dell'aprile 1945, condusse nella disperata operazione Ten-Go. Il 7 aprile la squadra nipponica fu intercettata e per la gran parte distrutta dall'aviazione imbarcata statunitense. It\u014d prefer\u00ec rimanere a bordo dell'ammiraglia , che esplose e affond\u00f2 nel primo pomeriggio.\nBiografia.\nInizio della carriera.\nSeiichi It\u014d nacque il 26 luglio 1890 nella prefettura di Fukuoka. In giovane et\u00e0 s'iscrisse all'Accademia navale di Etajima, studi\u00f2 nella 39\u00aa classe e per i suoi meriti fu nominato Cavaliere di IV Classe dell'Ordine del Nibbio d'oro. Si diplom\u00f2 il 18 luglio 1911, quindicesimo su 148 allievi, ottenne il brevetto di aspirante guardiamarina e fu imbarcato sull'incrociatore corazzato \"Aso\", di preda bellica russa: su questa unit\u00e0 effettu\u00f2 la crociera d'addestramento all'estero. Rientrato in patria, fu assegnato il 29 marzo 1912 alla nave da battaglia e il 1\u00ba dicembre 1912 all'incrociatore protetto , per completare il suo addestramento; ricevette inoltre la nomina a guardiamarina. Un anno pi\u00f9 tardi inizi\u00f2 a seguire i Corsi base presso la Scuola di artiglieria navale e la Scuola siluristi (quest'ultima dal 27 maggio 1914), poi il 1\u00ba dicembre fu portato al grado di sottotenente di vascello e imbarcato sull'obsoleto incrociatore protetto \"Soya\". Il 23 agosto 1915 fu trasferito sul moderno incrociatore da battaglia e in seguito, il 1\u00ba aprile 1916, sal\u00ec a bordo per la prima volta di una piccola unit\u00e0 silurante, il cacciatorpediniere di terza classe \"Kikuzuki\": vi rimase pi\u00f9 di un anno. Il 2 luglio 1917 ebbe un incarico a terra presso il 3\u00ba Distretto navale con quartier generale a Sasebo e dal 10 ottobre di quell'anno fu integrato nel Corpo marinai del distretto; tuttavia, circa due mesi pi\u00f9 tardi, riusc\u00ec a farsi ammettere al prestigioso Collegio navale e dal 1\u00ba dicembre, appena divenuto tenente di vascello, attese al Corso B dell'istituto, 21\u00aa classe. Il 15 aprile 1918, deciso a specializzarsi nella guerra silurante, inizi\u00f2 la frequentazione del Corso avanzato alla Scuola siluristi e lo complet\u00f2 prima della fine dell'anno. Preso il diploma, fu imbarcato il 1\u00ba dicembre sul cacciatorpediniere di seconda classe \"Nara\", sul quale rimase oltre un anno per affinare le sue doti.\nAnni venti e trenta.\nIl 15 marzo 1920 It\u014d fu riassegnato al cacciatorpediniere \"Umikaze\" come capo addetto ai lanciasiluri, ma gi\u00e0 il 6 maggio pass\u00f2 sull'incrociatore corazzato ; il 20 aprile 1921 fu poi scelto come vicecomandante del cacciatorpediniere \"Shiokaze\", del quale divenne capo addetto ai lanciasiluri in giugno. Acuto pensatore e scrupoloso nelle sue mansioni, It\u014d si fece notare e fu forse incoraggiato a proseguire gli studi di stato maggiore: il 1\u00ba dicembre 1921 s'iscrisse dunque al Corso A del Collegio navale, riprese il posto nella 21\u00aa classe e in meno di due anni complet\u00f2 l'approfondita preparazione, ottenendo la laurea con lode. Appena uscito dal Collegio, il 15 ottobre 1923 fu integrato nello stato maggiore della 5\u00aa Flotta e il 1\u00ba dicembre fu nominato capitano di corvetta; un anno pi\u00f9 tardi fu distaccato presso il gruppo aereo di stanza a Kasumigaura, per espandere le sue conoscenze all'arma aeronavale che proprio allora conosceva un grande sviluppo. Il 2 marzo 1925 fu per\u00f2 richiamato a Tokyo e posto a disposizione sia dello stato maggiore generale, sia del Ministero della marina. Il 1\u00ba maggio gli fu assegnato il nuovo incarico, ovvero membro dello stato maggiore dell'Ufficio personale, che ricopr\u00ec per due anni con professionalit\u00e0. Il 1\u00ba maggio 1927 fu informato di essere stato selezionato per un programma di studio all'estero, negli Stati Uniti d'America; It\u014d giunse nel paese in estate e come da istruzioni entr\u00f2 all'Universit\u00e0 Yale, dove strinse una sincera amicizia con Raymond Spruance, ufficiale dell'intelligence della United States Navy. Come molti colleghi della marina che studiarono negli Stati Uniti prima e dopo di lui, si rese conto delle differenze culturali tra giapponesi e americani (che defin\u00ec \"confusionari\"), ma fu altres\u00ec profondamente colpito dal potenziale industriale statunitense, per giunta poco sfruttato in tempo di pace. L'esperienza all'estero gli fece comprendere i reali rapporti di forza tra Tokyo e Washington e intuire che, in caso di conflitto tra le due nazioni, il Giappone avrebbe dovuto affrontare un nemico formidabile. Dopo aver servito anche come addetto militare sotto l'allora capitano di vascello Isoroku Yamamoto, It\u014d ricevette l'ordine di rientro il 1\u00ba maggio 1929 e torn\u00f2 in patria in estate, dove ebbe conferma della sua promozione a capitano di fregata risalente al 1\u00ba dicembre 1927; dal 10 luglio lavor\u00f2 come istruttore all'Accademia navale di Etajima e dal 30 novembre fu responsabile generale dell'addestramento. Qui conferm\u00f2 e ampli\u00f2 la propria reputazione di ufficiale disponibile e preparato, grazie alla sua personalit\u00e0 posata e all'atteggiamento cordiale, ed ebbe inoltre modo di lavorare a stretto contatto con Osami Nagano, che allora teneva la presidenza dell'Accademia: si segnal\u00f2 per una collaborazione fattiva e puntuale.\nIt\u014d fu promosso capitano di vascello il 1\u00ba dicembre 1931 e gli fu affidato il suo primo comando in mare, la petroliera \"Tsurumi\". L'8 marzo 1932 fu riassegnato alla Cina in qualit\u00e0 di addetto militare e poi, dal 15 settembre, all'Impero del Manchukuo. Il 1\u00ba aprile 1933 fu integrato nel personale mobilitato per formare la Flotta di Spedizione in Manciuria, in risposta alle crescenti tensioni con la Repubblica nazionalista cinese; il 15 novembre ebbe il comando di un'unit\u00e0 da guerra, l'incrociatore leggero . Dal 10 marzo 1934 It\u014d torn\u00f2 al servizio di routine a terra, a disposizione dello stato maggiore generale e anche del Ministero della marina; il 1\u00ba aprile fu indirizzato alla sezione S1 dell'Ufficio personale, della quale assunse la gestione per oltre un anno. Verso la fine del 1935 torn\u00f2 in prima linea e comand\u00f2 in successione l'incrociatore pesante (dal 15 novembre), l' (dal 15 aprile 1936) e infine la nave da battaglia veloce (dal 1\u00ba dicembre 1936). Sullo \"Atago\", alla fine di ottobre 1936, egli accolse a bordo l'imperatore Hirohito, che visit\u00f2 brevemente l'Accademia e presenzi\u00f2 poi a una rivista navale a K\u014dbe. Come comandante della \"Haruna\" oper\u00f2 invece al largo delle coste cinesi, per lo pi\u00f9 eseguendo ricognizioni; con lo scoppio della seconda guerra sino-giapponese trasport\u00f2 da Sasebo al continente una parte della 3\u00aa Divisione fanteria. Il 15 novembre 1937 lasci\u00f2 i comandi operativi per divenire capo di stato maggiore della 2\u00aa Flotta e il 1\u00ba dicembre fu di conseguenza promosso contrammiraglio. Il 15 novembre 1938 termin\u00f2 il suo incarico e per un mese rimase a disposizione degli alti comandi, che il 15 dicembre lo nominarono direttore dell'Ufficio personale: It\u014d ricopr\u00ec questa posizione amministrativa per diverso tempo, assistendo al progressivo complicarsi della situazione internazionale con lo scoppio della seconda guerra mondiale e il guastarsi dei rapporti con le potenze occidentali, con conseguente sentimento di rivalsa e aggressivit\u00e0 negli ambienti delle forze armate.\nLa seconda guerra mondiale e la morte.\nIl 28 novembre 1940 It\u014d ebbe il comando dell'8\u00aa Divisione incrociatori (, ) che continu\u00f2 a capeggiare sino all'aprile 1941, quando fu creata la 1\u00aa Flotta aerea del viceammiraglio Ch\u016bichi Nagumo, riunente tutte le portaerei di squadra della marina imperiale e alla cui scorta furono aggregati anche i due incrociatori. Dal 10 aprile It\u014d ricopr\u00ec dunque la carica di capo di stato maggiore della Flotta Combinata e della 1\u00aa Flotta al contempo; lasci\u00f2 comunque il doppio incarico gi\u00e0 il 1\u00ba agosto e, un mese dopo, fu promosso vicecapo dello stato maggiore generale: il 15 ottobre fu dunque portato al grado di viceammiraglio e dal 18 ottobre al 1\u00ba giugno 1942 tenne anche il posto di Direttore del Collegio navale. Come secondo in comando della marina imperiale, vision\u00f2 e rifin\u00ec i piani di espansione militare nel Pacifico occidentale a danno delle potenze coloniali, stimando con precisione notevole che l'offensiva combinata avrebbe richiesto dai sei agli otto mesi per raggiungere i numerosi obiettivi prefissisi dalle forze armate e dal governo. In seguito egli fu tra gli alti ufficiali che espressero forti dubbi sulla progettata offensiva in massa delle forze navali contro l'atollo di Midway, ma si ricredette quando l'ammiraglio Isoroku Yamamoto prese personalmente il comando dell'operazione, fornendogli il proprio appoggio.\nIt\u014d mantenne il posto di vicecapo di stato maggiore molto a lungo e dovette ripensare a una nuova strategia dopo le impreviste disfatte di Midway e di Guadalcanal, scontrandosi spesso con l'intransigenza degli alti comandi dell'esercito e la modestia delle risorse della marina. Durante il conflitto ebbe alcune cariche supplementari: dal 30 gennaio 1943 al 15 marzo 1944 fu capo dell'Ufficio comunicazioni dipendente dalla sezione della marina in seno al Gran Quartier Generale imperiale (\"Daihon'ei\") e, inoltre, diresse tra maggio e giugno la sezione N1 dello stato maggiore generale. Infine, dal 15 marzo 1944 divenne per la seconda volta direttore del Collegio navale. Il 18 novembre 1944, con la guerra ormai arrivata alle soglie dei confini nazionali, fu trasferito a disposizione dello stato maggiore, che il 23 dicembre lo nomin\u00f2 comandante in capo della 2\u00aa Flotta al posto del viceammiraglio Takeo Kurita: questa squadra, reduce dalla disastrosa battaglia del Golfo di Leyte, aveva perduto gran parte delle proprie unit\u00e0 e rappresentava solo una modesta forza da battaglia. Per i mesi seguenti l'ammiraglio Soemu Toyoda, comandante della Flotta combinata, e i vertici della marina non organizzarono alcuna sortita contro le superiori forze aeronavali statunitensi; tuttavia il vasto sbarco nemico a Okinawa imposero, unitamente alle pressioni dello stato maggiore dell'esercito, di eseguire un tentativo estremo di portare soccorso all'isola e ingaggiare battaglia: l'operazione Ten-Go prevedeva, infine, che la corazzata ammiraglia della 2\u00aa Flotta si arenasse sulle coste di Okinawa. In realt\u00e0 il tenente generale Mitsuru Ushijima, comandante della guarnigione, si oppose a un simile suicidio e invi\u00f2 una secca condanna all'operazione, invano. Anche It\u014d era contrario a un attacco tanto avventato, ma pare si sentisse personalmente responsabile per come le sorti del conflitto si fossero deteriorate; l'aver ottenuto un alto comando in mare gli avrebbe permesso di pagare gli errori che si rimproverava con la vita.\nIt\u014d salp\u00f2 da Kure il pomeriggio del 6 aprile 1945 a bordo della \"Yamato\", seguito dall'incrociatore leggero e da otto cacciatorpediniere (\"Isokaze\", \"Hamakaze\", \"Yukikaze\", \"Asashimo\", \"Hatsushimo\", , \"Fuyutsuki\", \"Suzutsuki\"). Egli segu\u00ec la costa meridionale di Ky\u016bsh\u016b e poi esegu\u00ec una finta facendo rotta verso ovest, ma fu localizzato da un sommergibile statunitense e poi, il mattino del 7 aprile, da un velivolo della portaerei . It\u014d fece allora rotta verso sud alla velocit\u00e0 di 24 nodi, senza copertura aerea e svantaggiato da condizioni atmosferiche nuvolose, mentre altri ricognitori statunitensi continuavano a molestare i giapponesi. Alle 11:30 It\u014d fu informato che un grande stormo nemico era passato su Amami \u014cshima in direzione nord-ovest: i 250 velivoli imbarcati investirono la 2\u00aa Flotta alle 12:30 circa, seguiti da una seconda ondata un'ora pi\u00f9 tardi. La \"Yamato\" fu obiettivo privilegiato e incass\u00f2 parecchie bombe e siluri, perdendo progressivamente velocit\u00e0 e sbandando sempre pi\u00f9: It\u014d prese allora commiato dal suo stato maggiore, dal capitano di vascello K\u014dsaku Aruga comandante della corazzata e si chiuse nella propria cabina; alle 14:30 circa la \"Yamato\" fu sventrata da una formidabile esplosione e affond\u00f2 in pochi minuti, trascinando con s\u00e9 migliaia di uomini, compreso il viceammiraglio It\u014d. Le navi superstiti rimasero alcune ore sul luogo, recuperando quanti naufraghi poterono secondo gli ultimi ordini di It\u014d.\nSeiichi It\u014d ebbe postumo la promozione ad ammiraglio e la nomina a Cavaliere di II Classe dell'Ordine del Sol Levante. Inoltre fu eretta una tomba commemorativa nel Santuario Yasukuni.\nOnorificenze.\nDati tratti da: e"}
{"id": "3627100", "revid": "287204", "url": "https://it.wikipedia.org/wiki?curid=3627100", "title": "Juan Ramon Silva", "text": ""}
{"id": "3627101", "revid": "110157", "url": "https://it.wikipedia.org/wiki?curid=3627101", "title": "British Rail Research Division", "text": "La British Rail Research Division nacque nel 1964, direttamente sotto il controllo della British Railways Board, e stabilendosi in locali appositamente costruito presso il centro tecnico ferroviaria di Derby. L'intenzione era quella di migliorare l'affidabilit\u00e0 ferroviaria e l'efficienza, riducendo i costi e migliorando le entrate. In questo modo raggiunse il traguardo dell'essere riconosciuto come un centro di eccellenza e, nel tempo, and\u00f2 fornendo consulenza alle ferrovie di tutto il mondo. Anche se \u00e8 divenne famoso per il treno passeggeri APT, le sue attivit\u00e0 riguardarono ogni area della gestione delle ferrovie.\nAttivit\u00e0.\nLa Research Division mise assieme personale (e le sue competenze)) provenienti da tutto il paese, incluso il LMS Scientific Research Laboratory. Il loro compito non era semplicemente il miglioramento delle attrezzature esistenti, o la soluzione dei problemi esistenti, ma una fondamentale ricerca sulle basi dell'esercizio ferroviario. I risultati del suo lavoro sarebbero stati alla base dello sviluppo di ingegneri, costruttori e ferrovie in tutto il mondo. Per esempio, una volta che l'iniziale progetto sperimentale APT-E fu completo, pass\u00f2 al dipartimento di ingegneria meccanica per la costruzione del prototipo APT-P: con il tempo gli ingegneri si sarebbero mossi verso altri paesi per vari periodi sotto il nome commerciale \"Transmark\".\nUno dei primi grandi progetti fu lo sviluppo di ruote profilate / pre-lavorate che contribuissero a contrastare la tendenza delle nuove ruote ad oscillare. Ci\u00f2 port\u00f2 alla ricerca di sospensioni per i veicoli, e alla creazione delle quattro ruote dei High Speed Freight Vehicle (HSFV1) che si rivelarono stabili fino alla velocit\u00e0 di 140 miglia all'ora durante il test sul banco a rulli.\nAltri lavori riguardarono il costipamento della massicciata, le propriet\u00e0 del sottosuolo, e la ferrovia precompressa. Una gran parte della rete ferroviaria era stata convertita in una rotaia continua saldata che, durante una calda estate, aveva causato molti problemi per la deformazione delle rotaie: bench\u00e9 non ci fossero stati dei feriti, i molteplici deragliamenti erano stati un problema rilevante. L'attenzione si concentr\u00f2 sui costi ed i benefici del costipamento della massicciata e del suo rapporto con le traversine terminali.\nFurono eseguiti importanti studi sulla fatica dei metalli, e svolto un lavoro pionieristico nel rilevamento di crepe ultrasuoni in un momento in cui era il metodo era impiegato altrove solo per la diagnostica medica. La divisione di ricerca fu coinvolta nell'elaborazione di un nuovo sistema di segnalazione ferroviario, come il \"Solid State Interlocking\" (SSI) ed il \"Integrated Electronic Control Centre\" (IECC), e nella progettazione delle linee aeree per la West Coast Main Line.\nLa divisione di ricerca svilupp\u00f2 due piste di prova. La prima fu sulla vecchia Great Northern Railway tra Egginton Junction e Derby Friargate e fu utilizzata dal gruppo di controllo dei treni. Quando il Advanced Passenger Train fu in avanzata fase di sviluppo, una seconda pista per test fu creata sulla linea tra Melton Junction e Edwalton (conosciuta come \"Old Dalby Test Track\"), che fu acquistata appositamente per testare questo treno rivoluzionario. La prima delle due piste di prova \u00e8 stata chiusa e smantellata nei primi anni 1990.\nChiusura.\nNel 1986 i finanziamenti per la divisione furono spostati alle divisioni operative e cos\u00ec l'attenzione si spost\u00f2 dalla ricerca pura alla risoluzione di problemi concreti. Nel 1989, la British Rail Research divenne una unit\u00e0 di lavoro autonoma sotto contratto con la British Rail ed altri clienti, e la strada per la privatizzazione era aperta.\nQuando British Rail fu venduta e pass\u00f2 in mani private, la divisione di ricerca (che era diventata \"BR Research Limited\") fu acquistata da AEA Technology nel 1996. L'azienda risultante, \"AEA Technology Rail\", fu successivamente venduta nel 2006 ad una societ\u00e0 di venture capital per divenire cos\u00ec l'attuale DeltaRail Group Limited.\nRimane una parte del materiale, seppur un po' datato, relativo al lavoro della Divisione nel Derby Industrial Museum."}
{"id": "3627106", "revid": "1442080", "url": "https://it.wikipedia.org/wiki?curid=3627106", "title": "ATP Bologna Outdoor 1988 - Doppio", "text": "Il doppio dell'ATP Bologna Outdoor 1988 \u00e8 stato un torneo di tennis facente parte della categoria Grand Prix.\nJavier S\u00e1nchez ed Emilio S\u00e1nchez che hanno battuto in finale Rolf Hertzog e Marc Walder 6-1, 7-6."}
{"id": "3627117", "revid": "36426", "url": "https://it.wikipedia.org/wiki?curid=3627117", "title": "D\u00e9partment des Arts Graphiques", "text": ""}
{"id": "3627120", "revid": "36426", "url": "https://it.wikipedia.org/wiki?curid=3627120", "title": "II Concilio di Bari", "text": ""}
{"id": "3627125", "revid": "599013", "url": "https://it.wikipedia.org/wiki?curid=3627125", "title": "Jos\u00e9 Gervasio G\u00f3mez", "text": "Carriera.\nCon la Nazionale uruguaiana ha preso parte ai Mondiali 1974."}
{"id": "3627126", "revid": "287204", "url": "https://it.wikipedia.org/wiki?curid=3627126", "title": "Bristol Open 1988 - Doppio", "text": "Il doppio del torneo di tennis Bristol Open 1988, facente parte della categoria Grand Prix, ha avuto come vincitori Peter Doohan e Laurie Warder che hanno battuto in finale Marty Davis e Tim Pawsat 2-6, 6-4, 7-5."}
{"id": "3627129", "revid": "481666", "url": "https://it.wikipedia.org/wiki?curid=3627129", "title": "The Lady of the Lake", "text": ""}
{"id": "3627130", "revid": "109128498", "url": "https://it.wikipedia.org/wiki?curid=3627130", "title": "Daaden", "text": "Daaden \u00e8 un comune di 4.386 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Daaden."}
{"id": "3627131", "revid": "109128502", "url": "https://it.wikipedia.org/wiki?curid=3627131", "title": "Derschen", "text": "Derschen \u00e8 un comune di 1.082 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Daaden."}
{"id": "3627132", "revid": "110157", "url": "https://it.wikipedia.org/wiki?curid=3627132", "title": "Friedewald (Renania-Palatinato)", "text": "Friedewald \u00e8 un comune di 1.179 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Daaden.\nQua nacque il nobile Giovanni Giorgio II di Sassonia-Eisenach. "}
{"id": "3627133", "revid": "109128523", "url": "https://it.wikipedia.org/wiki?curid=3627133", "title": "Emmerzhausen", "text": "Emmerzhausen \u00e8 un comune di 738 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Daaden."}
{"id": "3627134", "revid": "109128682", "url": "https://it.wikipedia.org/wiki?curid=3627134", "title": "Mauden", "text": "Mauden \u00e8 un comune di 119 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Daaden."}
{"id": "3627135", "revid": "109128715", "url": "https://it.wikipedia.org/wiki?curid=3627135", "title": "Niederdreisbach", "text": "Niederdreisbach \u00e8 un comune di 929 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Daaden."}
{"id": "3627136", "revid": "109128738", "url": "https://it.wikipedia.org/wiki?curid=3627136", "title": "Nisterberg", "text": "Nisterberg \u00e8 un comune di 417 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Daaden."}
{"id": "3627137", "revid": "109128832", "url": "https://it.wikipedia.org/wiki?curid=3627137", "title": "Weitefeld", "text": "Weitefeld \u00e8 un comune di 2.417 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Daaden."}
{"id": "3627138", "revid": "109128798", "url": "https://it.wikipedia.org/wiki?curid=3627138", "title": "Schutzbach", "text": "Schutzbach \u00e8 un comune di 411 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Daaden."}
{"id": "3627140", "revid": "599013", "url": "https://it.wikipedia.org/wiki?curid=3627140", "title": "Gustavo Fern\u00e1ndez", "text": "Carriera.\nCon la Nazionale uruguaiana ha preso parte ai Mondiali 1974."}
{"id": "3627141", "revid": "287204", "url": "https://it.wikipedia.org/wiki?curid=3627141", "title": "Jose Gervasio Gomez", "text": ""}
{"id": "3627142", "revid": "1543377", "url": "https://it.wikipedia.org/wiki?curid=3627142", "title": "Walid Atta", "text": "Carriera.\nClub.\nDopo aver trascorso due stagioni in seconda divisione svedese, rispettivamente con il Gunnilse e con il V\u00e4sby United, viene acquistato dall'. Ha fatto il suo debutto per la sua nuova squadra il 10 aprile 2008 contro il GIF Sundsvall, giocando come terzino destro.\nNell'estate del 2010, quando gli fu fatta l'offerta del prolungamento del suo contratto, la rifiut\u00f2 turbando molto il presidente del club. Atta afferm\u00f2 di voler aspettare offerte da squadre al di fuori della Svezia. Questo avvenimento port\u00f2 sgomento tra i tifosi dell'AIK, tanto che alcuni sostenitori della squadra di Solna chiesero al consiglio direttivo di renderlo svincolato fino a quando non firmava un nuovo contratto con il club. La direzione della squadra accett\u00f2 le richieste dei sostenitori e Atta, quindi, rimase svincolato fino alla fine dell'estate del 2010.\nDopo aver trascorso una stagione nella Lokomotiva Zagabria, si trasferisce alla , firmando un contratto quinquennale senza per\u00f2 giocare alcuna partita di campionato. Successivamente torna in Svezia firmando con l'Helsingborg per due anni, al termine dei quali si \u00e8 nuovamente svincolato, passando questa volta all'H\u00e4cken.\nIl 22 aprile 2015 viene ufficializzato il suo accordo con il Gen\u00e7lerbirli\u011fi, al quale si trasferisce a partire dal 1\u00ba luglio di quell'anno insieme ad altri due giocatori del campionato svedese. Alla fine del mese di dicembre, mentre il club esonerava il quinto allenatore stagionale, Atta lascia il club con sole quattro presenze all'attivo, tutte collezionate a inizio campionato.\nNel febbraio 2016 si accorda con l'\u00d6stersund, squadra svedese alla prima apparizione nella massima serie. Nel 2017 si divide tra l'Arabia Saudita e la Norvegia, ma nel paese scandinavo gioca solo una partita di Coppa di Norvegia.\nSuccessivamente aveva pensato al ritiro, ma nel febbraio 2019 \u00e8 stato tesserato dall'Hittarps IK nella quarta serie svedese. Nel mese di giugno, il club ha reso nota la rescissione con il giocatore che \u00e8 tornato a Stoccolma. Nell'arco della stessa settimana, \u00e8 stato ufficializzato dal FoC Farsta, squadra di quinta serie con sede nella periferia stoccolmese.\nNazionale.\nNel 2008 venne convocato nella Nazionale svedese Under-21. Fece il suo debutto in un'amichevole contro l'Ucraina il 5 febbraio 2008, nel campo neutro di Alcanena, in Portogallo.\nStatistiche.\nPresenze e reti nei club.\n\"Statistiche aggiornate al 6 luglio 2017.\""}
{"id": "3627143", "revid": "1442080", "url": "https://it.wikipedia.org/wiki?curid=3627143", "title": "Athens Open 1988 - Doppio", "text": "Il doppio del torneo di tennis Athens Open 1988, facente parte della categoria Grand Prix, ha avuto come vincitori Rikard Bergh e Per Henricsson che hanno battuto in finale Pablo Arraya e Karel Nov\u00e1\u010dek 6-4, 7-5."}
{"id": "3627144", "revid": "287204", "url": "https://it.wikipedia.org/wiki?curid=3627144", "title": "Gustavo Fernandez", "text": ""}
{"id": "3627147", "revid": "599013", "url": "https://it.wikipedia.org/wiki?curid=3627147", "title": "Angelo Zanelli", "text": "Biografia.\nNacque a Palazzo Rotingo, nel cuore del suo comune natale. Frequenta dapprima la bottega di Pietro Faitini a Brescia, ottenuta una pensione triennale potr\u00e0 studiare all'Accademia delle Belle Arti a Firenze. Nel 1904 si trasfer\u00ec a Roma, dove incontr\u00f2 Felice Carena, con cui strinse una profonda amicizia. Vinse l'appalto per la realizzazione di sculture al Vittoriano, sua opera principale, dove lavor\u00f2 fino al 1925. Presidente dell'Accademia delle Belle Arti a Roma nel 1931 e accademico d'Italia nel 1938. Lavor\u00f2 soprattutto per opere pubbliche, ma non disdegn\u00f2 gli incarichi privati. L'artista \u00e8 conosciuto anche all'estero: nel 1928 cre\u00f2 le monumentali sculture di bronzo che scortano l'entrata del Campidoglio all'Avana. La colossale statua della Repubblica che fu divisa in tre parti per il suo trasporto a Cuba. Tra le sue opere vi sono anche i monumenti ai caduti a Imola e Bologna. Mor\u00ec a Roma nel 1942."}
{"id": "3627149", "revid": "109128454", "url": "https://it.wikipedia.org/wiki?curid=3627149", "title": "Berzhausen", "text": "Berzhausen \u00e8 un comune di 186 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627150", "revid": "110157", "url": "https://it.wikipedia.org/wiki?curid=3627150", "title": "B\u00fcrdenbach", "text": "B\u00fcrdenbach \u00e8 un comune di 547 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627151", "revid": "400694", "url": "https://it.wikipedia.org/wiki?curid=3627151", "title": "Burglahr", "text": "Burglahr \u00e8 un comune di 502 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627152", "revid": "110157", "url": "https://it.wikipedia.org/wiki?curid=3627152", "title": "Eichen", "text": "Eichen \u00e8 un comune di 576 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627153", "revid": "439868", "url": "https://it.wikipedia.org/wiki?curid=3627153", "title": "Eulenberg", "text": "Eulenberg \u00e8 un comune di 54 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627154", "revid": "110157", "url": "https://it.wikipedia.org/wiki?curid=3627154", "title": "Flammersfeld", "text": "Flammersfeld \u00e8 un comune di 1.107 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627158", "revid": "1442080", "url": "https://it.wikipedia.org/wiki?curid=3627158", "title": "Swiss Open Gstaad 1988 - Doppio", "text": "Il doppio del torneo di tennis Swiss Open Gstaad 1988, facente parte della categoria Grand Prix, ha avuto come vincitori Petr Korda e Milan \u0160rejber che hanno battuto in finale Andr\u00e9s G\u00f3mez e Emilio S\u00e1nchez 7-6, 7-6."}
{"id": "3627161", "revid": "287204", "url": "https://it.wikipedia.org/wiki?curid=3627161", "title": "Giershausen", "text": "Giershausen \u00e8 un comune di 96 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627162", "revid": "109128606", "url": "https://it.wikipedia.org/wiki?curid=3627162", "title": "G\u00fcllesheim", "text": "G\u00fcllesheim \u00e8 un comune di 677 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627164", "revid": "122201422", "url": "https://it.wikipedia.org/wiki?curid=3627164", "title": "Dalophis imberbis", "text": "Il Dalophis imberbis, noto come biscia di mare o biscia di mare mezzana in italiano, \u00e8 un pesce osseo marino della famiglia Ophichthidae.\nDistribuzione e habitat.\nQuesta specie \u00e8 presente nel mar Mediterraneo e nell'Oceano Atlantico orientale tra il golfo di Guascogna e le coste dell'Africa tropicale. \u00c8 presente in tutti i mari italiani ma non comune.\n\u00c8 un pesce bentonico che vive su fondi sabbiosi o fangosi del piano infralitorale o del piano circalitorale superiore, a profondit\u00e0 non superiori a 100 metri ma raramente molto vicino alla costa.\nDescrizione.\nQuesto pesce, molto simile ad \"Apterichtus caecus\" e ad \"Apterichtus anguiformis\" ha un aspetto complessivamente vermiforme, con pinne molto ridotte. Le pinne ventrali e la pinna caudale sono assenti, le pinne pettorali molto piccole e talvolta assenti, le pinne dorsale ed pinna anale lunghe ma molto basse e di forma pi\u00f9 simile ad una cresta che ad una vera pinna. L'occhio \u00e8 piccolissimo e ricoperto dalla pelle, la bocca \u00e8 ampia e supera l'occhio. La punta della mandibola a bocca chiusa supera l'occhio (differenza dai due \"Apterichtus\" mediterranei). Le aperture branchiali sono piccole, poste molto in basso. Il corpo \u00e8 molto sottile ed \u00e8 viscido a causa del muco che il pesce produce in abbondanza.\nLa colorazione \u00e8 grigiastra violacea negli adulti (che possono essere o meno cosparsi di punti scuri) e rorata giallastra nei giovanili.\nLa taglia pu\u00f2 eccezionalmente superare il metro ma di solito non supera i 50\u201360\u00a0cm.\nBiologia.\n\u00c8 una specie notturna che passa quasi tutto il tempo infossata nei sedimenti da cui emerge solo la testa.\nAlimentazione.\nCarnivora, si ciba di pesciolini ed invertebrati.\nRiproduzione.\nLe uova e le larve sono pelagiche e si trovano in superficie alla fine dell'estate. La larva \u00e8 un leptocefalo.\nPesca.\nSi cattura per caso con reti a strascico, palamiti o lenze a bolentino. La sua cattura non \u00e8 gradita ai pescatori perch\u00e9 imbroglia inestricabilmente le lenze e morde ferocemente le mani (pur essendo del tutto innocua), mentre le sue carni, seppur commestibili, non hanno alcun valore commerciale.\nTassonomia.\nNota in passato con il sinonimo di \"Caecula imberbis\"."}
{"id": "3627165", "revid": "109128651", "url": "https://it.wikipedia.org/wiki?curid=3627165", "title": "Horhausen (Westerwald)", "text": "Horhausen (Westerwald) \u00e8 un comune di 1.894 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627166", "revid": "110157", "url": "https://it.wikipedia.org/wiki?curid=3627166", "title": "Kescheid", "text": "Kescheid \u00e8 un comune di 133 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627167", "revid": "767487", "url": "https://it.wikipedia.org/wiki?curid=3627167", "title": "Gustavo Mart\u00edn Fern\u00e1ndez", "text": "Carriera.\nClub.\nNella stagione 2008-2009 gioca 2 partite del torneo di Clausura e 3 nella Coppa Libertadores con la maglia del River Plate. Nella stagione successiva gioca una partita nel torneo di Apertura.\nNel 2010-2011 passa in prestito all'Instituto C\u00f3rdoba, giocando 10 partite nella seconda serie argentina.\nNazionale.\nNel 2007 ha giocato 3 partite con la Nazionale argentina Under-17 nel Mondiale di categoria."}
{"id": "3627168", "revid": "110157", "url": "https://it.wikipedia.org/wiki?curid=3627168", "title": "Krunkel", "text": "Krunkel \u00e8 un comune di 666 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627170", "revid": "767487", "url": "https://it.wikipedia.org/wiki?curid=3627170", "title": "Niedersteinebach", "text": "Niedersteinebach \u00e8 un comune di 174 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627172", "revid": "120856511", "url": "https://it.wikipedia.org/wiki?curid=3627172", "title": "Carlo Antonelli (giornalista)", "text": "Biografia.\nLaureato in Giurisprudenza presso l'Universit\u00e0 degli Studi di Genova (con una tesi sul diritto d'autore), nel 1990 lavora per un breve periodo in Fininvest, successivamente entra a far parte della Sugar Music di Caterina Caselli fino a diventare general manager della casa discografica, carica che ha ricoperto dal 1993 al 2003. Dal 1997 la Sugar Music diventa la seconda casa discografica europea.\nDal 14 luglio 2003 \u00e8 giornalista pubblicista. Nel novembre 2003 venne nominato direttore dell'edizione italiana di \"Rolling Stone\" in coabitazione con Michele Lupi; nel settembre 2006, dopo l'abbandono di Lupi, diventa direttore unico della rivista musicale fino al 2011. L'edizione italiana di \"Rolling Stone\" diventa negli anni 2000 uno dei casi editoriali del decennio (insieme alla clamorosa edizione italiana di \"Vanity Fair\".\nNel 2005 partecipa come consulente centrale alla concezione e al lancio della collana editoriale di \"Stile Libero\".\nNel 2009 fonda con Luca Guadagnino la casa cinematografica First Sun, produttrice del film \"Io sono l'amore\" (candidato all'Oscar 2010) e del film Suspiria. La collaborazione con il regista \u00e8 costante: dalla strutturazione di Mundo civilizado (2003) fino al ruolo di antropologo culturale per Chiamami col tuo nome (2017, vincitore di un premio Oscar nel 2018).\nNel 2009 ha partecipato alla prima edizione del programma televisivo \"Victor Victoria - Niente \u00e8 come sembra\", in cui intervistava gli ospiti in una stanza buia.\nDall'agosto 2011 al 2014 dirige l'edizione italiana di \"Wired\", prendendo il posto di Riccardo Luna, e nel 2013 fonda e dirige il Wired Next Fest, a Milano. \nDal 2013 al 2016 dirige il mensile \"GQ\" per il quale d\u00e0 origine al GQ Freak Out Festival. \nNel 2017 e 2018 \u00e8 direttore del Museo d'arte contemporanea Villa Croce di Genova.\nDall'aprile 2018 \u00e8 l'amministratore delegato di Fiera Milano Media, la media and digital communication company di Fiera Milano, e dal 2020 diventa \"Group Media Strategy Manager\" di Fiera Milano SpA. Ricopre inoltre il ruolo di direttore responsabile di tutte le testate dell'azienda."}
{"id": "3627173", "revid": "110157", "url": "https://it.wikipedia.org/wiki?curid=3627173", "title": "Benjamin Vulliamy", "text": "Biografia.\nBenjamin Vulliamy era il figlio di Justin Vulliamy, un orologiaio di origine svizzera, che si era trasferito a Londra intorno al 1730. Justin divenne socio di Benjamin Gray, un orologiaio che lavorava nel Pall Mall, e spos\u00f2 Maria, figlia dello stesso, con il quale ebbe Benjamin. Justin successe al suocero negli affari e dal 1780 vi coopt\u00f2 anche il figlio Benjamin (dando vita alla Vulliamy &amp; Son). Padre e figlio lavorano insieme fino alla morte di Justin, il 1\u00ba dicembre 1797.\nFin dalla tenera et\u00e0, Vulliamy aveva mostrato interesse a portare avanti la carriera di suo padre. Da adulto cominci\u00f2 a guadagnarsi la reputazione di bravo costruttore di orologi da camino, orologi decorativi che ornavano le sale delle case dell'alta societ\u00e0 (oggi alcuni di essi si possono trovare presso il Derby Museum and Art Gallery). Il suo talento gli valse un Royal Appointment nel 1773, attraverso il quale ottenne anche una dotazione di 150 sterline l'anno come \u201cOrologiaio del Re\u201d (\"King's Clockmaker\"); esisteva anche una carica similare, \u201cOrologiaio Reale\u201d (\"Royal Watchmaker\") allora detenuto da George Lindsay. Il re Giorgio III, appassionato di orologi e dispositivi meccanici, era gi\u00e0 stato mecenate di Justin Vulliamy, ma solo Benjamin ricevette questo onore significativo.\nIntorno al 1780 Vulliamy fu incaricato di costruire l'Orologio Regolatore, il principale cronometro del Regio Osservatorio di Kew, che serv\u00ec come Primo Meridiano e fu responsabile per l'orario ufficiale di Londra fino al 1884, quando quello di Greenwich assunse entrambi i ruoli.\nNel 1780 nacque Benjamin Lewis Vulliamy, e fu l'ultimo della famiglia ad occuparsi di orologeria. Nessuno dei suoi discendenti infatti continu\u00f2 il suo lavoro, anche se suo figlio, Lewis, fu un famoso architetto.\nGli orologi Vulliamy.\nGli orologi Vulliamy erano di notevole valore e rappresentavano il culmine della tecnologia all'epoca. Un orologio Vulliamy \u00e8 stato presentato all'imperatore cinese Qianlong da parte della missione diplomatica di George Macartney a Pechino nel 1793. Gli Orologi Vulliamy sono stati combinati con figure in fine porcellana per creare manufatti che combinassero scienza ed arte. Se i progetti globali erano opera di Vulliamy, per creare le figurine (che erano influenzate dal design contemporaneo francese) venivano impiegati premiati scultori come John Deare. La famiglia Vulliamy utilizz\u00f2 la Royal Crown Derby per le figurine di porcellana. Vulliamy inoltre subappaltava gran parte della produzione degli orologi ad abili artigiani mantenendo per s\u00e9 solo la supervisione ed i ritocchi finali prima della vendita."}
{"id": "3627174", "revid": "1318658", "url": "https://it.wikipedia.org/wiki?curid=3627174", "title": "Guendalina Salimei", "text": "Si laurea a Roma nel 1990, presso la Facolt\u00e0 di Architettura della Sapienza, fonda nel 1992 insieme a Roberto Grio, Giancarlo Fantilli, Giovanni Pogliani e Mariagusta Mainiero il \"T studio\". \u00c8 professoressa associata presso il Dipartimento Architettura e Progetto (DiAP) della Facolt\u00e0 di Architettura della Sapienza di Roma, dove insegna progettazione architettonica e urbana.\nNel 1996 vince il concorso internazionale \"Europan 4\" per la realizzazione di edifici polifunzionali, residenze ed uffici a Bratislava e l'anno successivo vince il concorso indetto dall'UNESCO per Piazza Anargiry a Salonicco. Ottiene numerose menzioni a concorsi nazionali ed internazionali, nel 2000 partecipa alla Biennale di Venezia intitolata \"Less Aesthetics more ethics\" e l'anno successivo coordina la sezione architettura alla Biennale del Mediterraneo. Nel 2002 vince il premio \"Roma Architettura\".\nLo studio vince nel 2005 il concorso per la riqualificazione dell'area monumentale del porto di Napoli, progetto in fase di realizzazione. Si specializza nei progetti di riqualificazione, in particolar modo dei \"waterfront\". Vince il concorso per il Centro servizi polivalente al \"Molo San Cataldo\" di Taranto e nel 2006 si occupa della riqualificazione del Borgo murattiano di Bari con il progetto \"Bari Crossing\".\nNel 2008 \u00e8 uno dei tre architetti italiani scelti per la Biennale di architettura di Pechino. Nello stesso anno, partecipa all'XI Biennale di architettura di Venezia \"Out There: Architecture Beyond Building\" nella sezione \"Uneternal city - Trent'anni da \"Roma interrotta\"\".\nNel 2008 il settimanale \"Edilizia e Territorio\" de \"Il Sole 24 Ore\" la nomina architetto italiano dell'anno, con un articolo in cui Luigi Prestinenza Puglisi la definisce \"la punta di diamante di una nuova schiera di progettisti donna che stanno emergendo nel panorama dell'architettura italiana\".\nNel 2009, vince il concorso per la riqualificazione del Corviale a Roma, il discusso progetto di edilizia popolare di Mario Fiorentino del 1972. Il progetto per il recupero degli spazi del terzo, quarto e quinto piano, che erano stati pensati da Fiorentino come spazi per negozi, studi professionali e botteghe artigianali, ma che sono rimasti privi di servizi ed occupati abusivamente dieci anni dopo il termine della costruzione. Il progetto che prevede una ristrutturazione, con modifiche delle divisioni degli spazi e l'inserimento di verde e giardini ha un costo previsto di 5 milioni, resta comunque irrealizzato. Il film \"Scusate se esisto!\" di Riccardo Milani prende spunto anche dalla figura della Salimei e del suo progetto per il Corviale.\nNel 2010 partecipa alla XXII Biennale di Venezia con il progetto \"E-picentro\" che propone una riflessione critica su quali azioni si possano promuovere e come possano essere rese possibili nel difficile periodo di transizione tra l'abbandono de L'Aquila e la sua ricostruzione.\nNel 2012 T-studio vince il concorso internazionale per \"Dao Viet Eco City\", battendo all'ultimo gli australiani \"Ptw architects\" e \"High End JscSi\", per il progetto di una nuova citt\u00e0, totalmente artificiale, destinata ad accogliere tra duemila e diecimila abitanti, in un'area di 800 ettari nella baia di Halong in Vietnam.\nNelle sue opere, i riferimenti principali sono all'opera di Steven Holl e Rem Koolhaas, Kazuyo Sejima, Peter Zumthor, El\u00edas Torres. \u00c8 membro del consiglio direttivo dell'Istituto Nazionale di Architettura (INArch) e del \"Work program\" dell'UIA (\"International Union Architects\")."}
{"id": "3627177", "revid": "287204", "url": "https://it.wikipedia.org/wiki?curid=3627177", "title": "Oberlahr", "text": "Oberlahr \u00e8 un comune di 753 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627178", "revid": "287204", "url": "https://it.wikipedia.org/wiki?curid=3627178", "title": "Obernau", "text": "Obernau \u00e8 un comune di 166 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627179", "revid": "287204", "url": "https://it.wikipedia.org/wiki?curid=3627179", "title": "Demetrio di Laconia", "text": "Biografia.\nCome riporta Diogene Laerzio, fu discepolo di Epicuro. Contemporaneo di Zenone di Sidone, fu maestro di Filodemo.\nOpere.\nNella Villa dei Papiri di Ercolano sono stati rinvenuti rotoli di papiri contenenti parti delle opere di Demetrio. \nDai ritrovamenti, dunque, si ricostruiscono numerose opere relative ad aspetti fondamentali delle discussioni epicuree, come, ad esempio, la scoliastica sulle aporie lasciate dai maggiori seguaci di Epicuro (\"Sui problemi di Polieno\"). Tra l'altro, che Demetrio avesse commentato Epicuro e i suoi successori appare dall'unico frammento indiretto pervenutoci, dal commento su Epicuro, citato da Sesto Empirico, che riporta una parte in cui Demetrio interpreta l'affermazione di Epicuro secondo cui \u00abil tempo \u00e8 un incidente degli incidenti\u00bb.\nAncora, i papiri di Demetrio trattano aspetti relativi alla condanna della poesia (\"Sulle poesie\") o sulle scienze (\"Sulla geometria\"). Di carattere miscellaneo, affini al \"Simposio\" di Epicuro, dovevano essere le \"Quaestiones convivales\", mentre pochissimo si ricava dai papiri che riportano parti di due opere senza titolo.\nInoltre, Demetrio \u00e8 probabilmente autore delle seguenti opere:"}
{"id": "3627180", "revid": "287204", "url": "https://it.wikipedia.org/wiki?curid=3627180", "title": "Obersteinebach", "text": "Obersteinebach \u00e8 un comune di 223 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627181", "revid": "287204", "url": "https://it.wikipedia.org/wiki?curid=3627181", "title": "Orfgen", "text": "Orfgen \u00e8 un comune di 251 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627183", "revid": "1305772", "url": "https://it.wikipedia.org/wiki?curid=3627183", "title": "Hall of Fame Tennis Championships 1988 - Doppio maschile", "text": "Il doppio maschile del torneo di tennis Hall of Fame Tennis Championships 1988, facente parte della categoria Grand Prix, ha avuto come vincitori Kelly Jones e Peter Lundgren che hanno battuto in finale Scott Davis e Dan Goldie 6-3, 7-6."}
{"id": "3627185", "revid": "281901", "url": "https://it.wikipedia.org/wiki?curid=3627185", "title": "Biscia di mare", "text": ""}
{"id": "3627186", "revid": "281901", "url": "https://it.wikipedia.org/wiki?curid=3627186", "title": "Biscia di mare mezzana", "text": ""}
{"id": "3627187", "revid": "281901", "url": "https://it.wikipedia.org/wiki?curid=3627187", "title": "Caecula imberbis", "text": ""}
{"id": "3627193", "revid": "109128759", "url": "https://it.wikipedia.org/wiki?curid=3627193", "title": "Peterslahr", "text": "Peterslahr \u00e8 un comune di 292 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627194", "revid": "767487", "url": "https://it.wikipedia.org/wiki?curid=3627194", "title": "Il mio cuore dice s\u00ec", "text": "Il mio cuore dice s\u00ec (hindi: \u0935\u093f\u0935\u093e\u0939, \"Vivah\", urdu: \u0648\u0648\u0627\u06c1, italiano: \"Matrimonio\") \u00e8 un film di Bollywood del 2006 scritto e diretto da Sooraj R. Barjatya.\nIl film \u00e8 stato distribuito nelle sale indiane il 10 novembre 2006, mentre in Italia \u00e8 stato trasmesso il 20 agosto 2011 su Rai 1 per il ciclo \"Le stelle di Bollywood\".\nTrama.\nPoonam \u00e8 una ragazza molto bella e timida, cresciuta dallo zio perch\u00e9 ha perso i genitori da piccola. Ha avuto un'infanzia felice, anche se la zia, vedendola assai pi\u00f9 bella della propria figlia, non \u00e8 mai riuscita a volerle bene.\nNel momento in cui un amico di famiglia mostra la sua fotografia alla famiglia di un aitante giovane in carriera, i parenti di lui, incantati dalla bellezza di Poonam si convincono che il loro secondogenito dovrebbe sposarla. Il giovane, Prem, inizialmente riluttante, rimane folgorato dalla sua bellezza non appena vede la foto.\nI due si incontrano per conoscersi e decidono di unirsi in matrimonio. Il film segue il lento costruirsi del loro rapporto, dalle vacanze con tutta la famiglia ad un incontro privato in terrazza, dalle lamentele della zia perch\u00e9 il marito sta spendendo tanto per la nipote che non rester\u00e0 in vista dell'eventuale matrimonio della sua \"vera\" figlia alla risposta di lui che in quella dimora le figlie sono due. Poonam rimane scossa quando sente un litigio dei suoi genitori adottivi e rinuncerebbe alle nozze, se lo zio non la convincesse che va tutto bene e non deve sentirsi in colpa.\nIl giorno prima delle nozze, tuttavia, un incendio colpisce l'abitazione degli zii di Poonam. La giovane, per salvare sua cugina, rimane sfigurata su tutto il corpo, meno che sul viso. Viene portata subito in ospedale con ustioni di terzo grado e sottoposta ad un'operazione. Prem e i suoi li raggiungono immediatamente e lui, sinceramente innamorato, decide di sposarla comunque. La zia di Poonam rimane commossa dal gesto della nipote, che ha sacrificato la propria bellezza in nome della cugina, e la freddezza nei suoi riguardi comincia a sciogliersi.\nL'operazione riesce e i due finalmente si sposano.\nPersonaggi.\nPrem (Shahid Kapoor): \u00e8 un giovane facoltoso proveniente da Delhi, che ha da poco intrapreso la sua carriera nell'azienda di affari di suo padre. Gli viene proposta come futura sposa la giovane Poonam e, dopo aver visto la sua foto e averla incontrata di persona, si innamora perdutamente di lei.\nPoonam \"Bitto\" (Amrita Rao): \u00e8 una giovane proveniente da Madhupur dai valori molto tradizionali (bellissima) I suoi genitori sono morti molti anni prima degli eventi del film e da allora vive con i suoi zii e sua cugina Rajni. Viene promessa sposa a Prem, ma dopo averlo incontrato per la prima volta di persona, si innamora di lui gradualmente.\nMr. Harischandra (Anupam Kher): \u00e8 il padre di Prem e Sunil, un uomo gentile e alla testa di una grande compagnia di affari. Legato ai valori tradizioni, vuole molto bene alla sua famiglia. \u00c8 lui a esortare Prem a fidanzarsi con Poonam.\nKrishna Kant \"Chacha\" (Alok Nath): \u00e8 il padre di Rajni e lo zio di Poonam. Ama molto sua nipote ed \u00e8 lui ad affermare (perch\u00e9 Poonam \u00e8 molto pi\u00f9 bella di Chhoti) come fosse veramente sua figlia e trascorre molto del suo tempo insieme a lei.\nRama \"Chachi\" (Seema Biswas): \u00e8 la madre di Rajni e la zia di Poonam. Ha un rapporto difficile con Poonam in quanto \u00e8 invidiosa del fatto che sia molto pi\u00f9 bella ed elegante di sua figlia Rajni.\nSunil (Samir Soni): \u00e8 il fratello di Prem e figlio maggiore di Mr. Harishchandra. Lavora nella compagnia di suo padre e lo si vede sempre leggere un giornale a casa, in particolare la sezione dedicata all'economia.\nBhavna (Lata Sabharwal): \u00e8 la moglie di Sunil ed \u00e8 una persona cordiale, gentile e di buon umore che si prende cura della sua famiglia.\nRajni \"Chhoti\" (Amrita Prakash): \u00e8 la figlia di Krishnakant e Rama e cugina di Poonam. Chhoti \u00e8 una ragazza brillante e maliziosa, che manca in bellezza rispetto a Poonam. Sebbene ci\u00f2 vuole molto bene alla cugina e la considera come una sorella maggiore.\nBhagat Ji (Manoj Joshi): un gioielliere e commerciante. Conosce le famiglie di entrambi i protagonisti ed \u00e8 lui a proporre l'incontro tra Prem e Poonam.\nMunim (Dinesh Lamba): segretario di Krishnakant.\nRahul (Ameya Pandya): figlio di Bhavna e Sunil, nipote dello zio Prem e nipote del nonno Mr. Harischandra.\nDoctor Rashid Khan (Mohnish Behl): il dottore che si prende cura di Poonam e la opera in seguito all'incidente prima del matrimonio."}
{"id": "3627195", "revid": "109128771", "url": "https://it.wikipedia.org/wiki?curid=3627195", "title": "Pleckhausen", "text": "Pleckhausen \u00e8 un comune di 796 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627196", "revid": "1870773", "url": "https://it.wikipedia.org/wiki?curid=3627196", "title": "Reiferscheid", "text": "Reiferscheid \u00e8 un comune di 398 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627197", "revid": "110157", "url": "https://it.wikipedia.org/wiki?curid=3627197", "title": "Rott (Renania-Palatinato)", "text": "Rott \u00e8 un comune di 453 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627198", "revid": "287204", "url": "https://it.wikipedia.org/wiki?curid=3627198", "title": "Sch\u00fcrdt", "text": "Sch\u00fcrdt \u00e8 un comune di 253 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627199", "revid": "83531", "url": "https://it.wikipedia.org/wiki?curid=3627199", "title": "Classica di Amburgo 2011", "text": "La Classica di Amburgo 2011 (ufficialmente \"Vattenfall Cyclassics\" per motivi di sponsorizzazione) sedicesima edizione della corsa e valevole come ventesimo evento dell'UCI World Tour, si svolse il 21 agosto 2011 su un percorso totale di 216,4\u00a0km. Fu vinta dal norvegese Edvald Boasson Hagen che termin\u00f2 la gara in 4h40'40\".\nPercorso.\nIl percorso dell'edizione 2011 ha previsto un lungo giro attraverso la campagna attorno Amburgo, per poi affrontare il classico circuito con l'ascesa del Waseberg.\nSquadre e corridori partecipanti.\nAl via si sono presentate le diciotto squadre del circuito UCI ProTour. Invitate fra le squadre continentali sono l'olandese Skil-Shimano, la tedesca Team NetApp e la polacca CCC Polsat-Polkowice."}
{"id": "3627204", "revid": "287204", "url": "https://it.wikipedia.org/wiki?curid=3627204", "title": "Giuliano Gramigna", "text": "Biografia.\nNato a Bologna nel 1920, dopo aver studiato giurisprudenza a Milano, ove il padre si era trasferito per lavoro\n, esordisce come redattore sul periodico milanese \"Tempo\" e poi, sempre come giornalista, lavora al periodico \"Settimo Giorno\" e al quotidiano \"Corriere d'Informazione\". Nel 1952 si trasferisce al \"Corriere della Sera\" collaborando alle pagine culturali del quotidiano.\nA lungo critico letterario del giornale di via Solferino\n, ha scritto romanzi, raccolte di versi (il suo primo lavoro, \"Taccuino\", del 1948, richiama temi e stile dell'ermetismo) e saggi. Ha tradotto autori francesi (Alain-Fournier e Charles-Louis Philippe), curato e introdotto opere di vari autori.\nIl suo vivo interesse per la psicoanalisi si \u00e8 manifestato nella lunga collaborazione con il periodico \"Il piccolo Hans\" e in alcuni suoi lavori di critica, come \"Le forme del desiderio: il linguaggio poetico alla prova della psicoanalisi\", pubblicato da Garzanti nel 1986.\nIl suo romanzo \"Marcel ritrovato\" ha ricevuto il Premio Selezione Campiello e \"Il testo del racconto\" ha vinto il Premio Nazionale Letterario Pisa\n\u00c8 morto a Milano, a ottantasei anni, nel 2006."}
{"id": "3627205", "revid": "1442080", "url": "https://it.wikipedia.org/wiki?curid=3627205", "title": "Schenectady Open 1988 - Doppio maschile", "text": "Il doppio maschile del torneo di tennis Schenectady Open 1988, facente parte della categoria Grand Prix, ha avuto come vincitori Alexander Mronz e Greg Van Emburgh che hanno battuto in finale Paul Annacone e Patrick McEnroe 6-3, 6-7, 7-5."}
{"id": "3627206", "revid": "1543377", "url": "https://it.wikipedia.org/wiki?curid=3627206", "title": "Unit Load Device", "text": "Una Unit Load Device (unit\u00e0 di carico), o ULD, \u00e8 un pallet o container usato per il carico di bagagli, merci e posta sugli aeromobili a fusoliera larga e su alcuni aeromobili a fusoliera stretta.\nL'ULD consente di caricare grandi quantit\u00e0 di merce con una sola unit\u00e0, permettendo un'ottimizzazione del tempo e del personale utilizzato per il carico e lo scarico dell'aeroplano.\nOgni ULD possiede un \"manifesto di carico\" che permette di identificarne il contenuto.\nTipi.\nEsistono due tipologie principali di ULD: i pallet ed i container.\nI pallet si presentano come robuste superfici di alluminio con i bordi costruiti al fine di incastrarsi nei blocchi delle sezioni cargo del compartimento all'interno dell'aereo.\nI container sono contenitori chiusi fatti di alluminio (telaio) e resina termoplastica di policarbonato (pareti), i quali, in funzione del carico che devono trasportare, possono essere dotati di unit\u00e0 refrigeranti.\nAlcuni esempi di ULD comuni sono elencati di seguito.\nCompatibilit\u00e0 con diversi aeromobili.\nI contenitori LD3, LD6 e LD11 sono compatibili con i Boeing 787, 777, 747, nonch\u00e9 con i McDonnell Douglas MD-11, Ilyushin Il-86 e Il-96, Lockheed L-1011 e con tutti gli Airbus wide-body.\nIl Boeing 767 utilizza i contenitori LD2 ed LD8, pi\u00f9 piccoli, a causa della fusoliera pi\u00f9 stretta rispetto agli aeromobili della stessa categoria.\nIl contenitore LD1, meno comune, \u00e8 progettato specificamente per il 747, tuttavia vengono maggiormente utilizzati gli LD3 grazie alla loro maggiore compatibilit\u00e0 con altri aeroplani (LD1 ed LD3 hanno le stesse dimensioni di base, essendo reversibili).\nGli LD3, avendo un'altezza ridotta (114\u00a0cm invece di 163\u00a0cm) possono essere utilizzati anche sulla famiglia degli Airbus A320.\nI pallet LD7 sono compatibili con i Boeing 787, 777, 747, l'ultima versione del 767 (large cargo door) e con tutti gli Airbus wide-body.\nL'interscambiabilit\u00e0 di certi tipi di ULD tra aeromobili (in particolare tra aeromobili LD3/6/11 e aeromobili LD2/8) \u00e8 una delle caratteristiche utili per il trasferimento rapido di merci o bagagli in transito tra due voli operati con aeroplani diversi.\nL'uso di contenitori compatibili ma non appositamente costruiti per l'aeromobile porta allo spreco di spazio (10 m\u00b3 utilizzando un LD2 su un velivolo LD3/6/11 e 27 m\u00b3 utilizzando un LD3 su di un 767).\nIn questi casi la politica di utilizzo varia da compagnia a compagnia.\nPer il Boeing 787 \u00e8 stato richiesto (in fase di progettazione) di utilizzare contenitori LD3/6/11 per evitare lo spreco di volume trasportabile, rimpiazzando il 767 essendo di categoria simile.\nCapacit\u00e0 di carico ULD.\nIl carico di un aeromobile pu\u00f2 essere di soli container, soli pallet o di diversi tipi di ULD in funzione delle necessit\u00e0.\nLa seguente tabella indica il numero massimo di ULD trasportabili in configurazione solo container e solo pallet.\nIn alcuni aeroplani il carico deve essere misto in quanto alcuni compartimenti sono appositamente costruiti per il trasporto di container o pallet.\nLa capacit\u00e0 di carico di un aeroplano \u00e8 misurata in \"posizioni\".\nOgni contenitore a met\u00e0 larghezza (LD1/LD2/LD3) \u00e8 progettato per occupare una posizione.\nUsualmente, una fila \u00e8 costituita di due posizioni, in modo tale da consentire il carico di contenitori a larghezza completa (LD6/LD8/LD11) in due posizioni (una fila).\nAd esempio un LD6 o un LD11 possono occupare lo spazio di due contenitori LD3, mentre un LD8 occupa lo spazio di due LD2.\nLa capacit\u00e0 di carico di pallet \u00e8 misurata in funzione del numero di LD7 del tipo PMC (244 \u00d7 318\u00a0cm) che pu\u00f2 essere caricato.\nQuesti pallet occupano approssimativamente lo spazio di tre posizioni LD3 (1,5 file) oppure quattro posizioni LD2 (2 file).\nI pallet PMC possono essere caricati su aeromobili con portelloni di carico larghi.\nIdentificazione.\nOgni singolo ULD \u00e8 identificato da un codice unico.\nUn prefisso a tre lettere ne indica il tipo, seguito da un numero seriale di 4 o 5 cifre (4 cifre se costruito prima dell'1/10/1993, 4 o 5 cifre dopo tale data) per identificare univocamente l'ULD ed un suffisso di due lettere che ne identifica il proprietario (se \u00e8 una compagnia aerea corrisponde spesso con l'identificativo IATA).\nAd esempio, \"AKE\u00a012345\u00a0LH\" identifica un contenitore LD3 non dotato di buchi per il sollevamento con un carrello elevatore con numero di serie univoco 12345 che appartiene alla compagnia aerea Lufthansa.\nPrefissi comuni.\nLa prima lettera indica la categoria dell'ULD (certificazione, tipo, unit\u00e0 refrigerante...);\nLa seconda lettera indica le dimensioni standard della base;\nLa terza lettera identifica la forma, la presenza di buchi per il sollevamento con carrelli elevatori ed altre informazioni varie.\nSecondo Guide to Air Freight Containers, Boeing Cargo, VRR Aviation e Air New Zealand"}
{"id": "3627208", "revid": "287204", "url": "https://it.wikipedia.org/wiki?curid=3627208", "title": "Seelbach (Westerwald)", "text": "Seelbach (Westerwald) \u00e8 un comune di 332 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627209", "revid": "287204", "url": "https://it.wikipedia.org/wiki?curid=3627209", "title": "Seifen", "text": "Seifen \u00e8 un comune di 173 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627210", "revid": "287204", "url": "https://it.wikipedia.org/wiki?curid=3627210", "title": "Walterschen", "text": "Walterschen \u00e8 un comune di 167 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627211", "revid": "109128839", "url": "https://it.wikipedia.org/wiki?curid=3627211", "title": "Willroth", "text": "Willroth \u00e8 un comune di 850 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627212", "revid": "110157", "url": "https://it.wikipedia.org/wiki?curid=3627212", "title": "Ziegenhain", "text": "Ziegenhain \u00e8 un comune di 129 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Flammersfeld."}
{"id": "3627218", "revid": "115505973", "url": "https://it.wikipedia.org/wiki?curid=3627218", "title": "Imagine Entertainment", "text": "La Imagine Entertainment \u00e8 una societ\u00e0 di produzione cinematografica e televisiva, fondata nel 1985 dal regista Ron Howard e dal produttore Brian Grazer.\nAlcuni film sono prodotti in associazione con la Universal Pictures altri invece, sono prodotti in collaborazione con la Columbia Pictures che provvedono alla loro distribuzione. I prodotti televisivi sono invece gestiti dalla sottodivisione Imagine Television, che co-produce serie televisive insieme ai principali studios televisivi statunitensi.\nLe sue produzioni includono \"24\", \"Arrested Development - Ti presento i miei\", \"Friday Night Lights\", \"A Beautiful Mind\", \"Apollo 13\", \"8 mile\", \"Il codice da Vinci\", \"Lincoln\", \"Curioso come George\", \"Heart of the Sea - Le origini di Moby Dick\", \"\" e il documentario \"Pavarotti\"."}
{"id": "3627219", "revid": "767487", "url": "https://it.wikipedia.org/wiki?curid=3627219", "title": "Joanie Madden", "text": "Biografia.\nJoanie Madden \u00e8 nata nel Bronx da immigranti irlandesi. Suo padre, Joe Madden, era un fisarmonicista di successo, essendo stato ammesso nel 1992 nella \"Hall of Fame\" della \"Comhaltas Ceolt\u00f3ir\u00ed \u00c9ireann\". Il suo primo strumento \u00e8 stato il pianoforte, ma ben presto lo lasci\u00f2 per dedicarsi completamente al flauto irlandese (tin whistle). Nel 1983, all'et\u00e0 di 25 anni, divent\u00f2 il primo cittadino americano a vincere il \"Senior All-Ireland Championship\" per il tin whistle. Subito dopo Mick Moloney la contatt\u00f2 per suonare in una serie di concerti chiamata \"Cherish the Ladies\", che poi divent\u00f2 una band con lo stesso nome guidata da lei stessa.\nDa allora si \u00e8 esibita in concerto ed ha registrato album con diversi altri musicisti. La maggior parte dei suoi brani si colloca all'interno della musica tradizionale irlandese ma ha prodotto anche parti di colonne sonore di film e collaborato con artisti di stili musicali diversi, tra cui Sin\u00e9ad O'Connor e Pete Seeger.\nNel 2011 Joanie Madden ha ricevuto la \"Ellis Island Medal of Honor\" in riconoscimento del suo valore artistico e del suo sostegno alla musica e alla cultura irlandese-americana."}
{"id": "3627220", "revid": "109651", "url": "https://it.wikipedia.org/wiki?curid=3627220", "title": "Imagine Television", "text": ""}
{"id": "3627221", "revid": "109128509", "url": "https://it.wikipedia.org/wiki?curid=3627221", "title": "Dickendorf", "text": "Dickendorf \u00e8 un comune di 369 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Gebhardshain.\n\u00c8 la sede mondiale della Chiesa avventista del riposo sabatico."}
{"id": "3627223", "revid": "110157", "url": "https://it.wikipedia.org/wiki?curid=3627223", "title": "Elben", "text": "Elben \u00e8 un comune di 323 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Gebhardshain."}
{"id": "3627224", "revid": "1543377", "url": "https://it.wikipedia.org/wiki?curid=3627224", "title": "Elkenroth", "text": "Elkenroth \u00e8 un comune di 1.865 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Gebhardshain."}
{"id": "3627225", "revid": "110157", "url": "https://it.wikipedia.org/wiki?curid=3627225", "title": "Fensdorf", "text": "Fensdorf \u00e8 un comune di 423 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Gebhardshain."}
{"id": "3627226", "revid": "599013", "url": "https://it.wikipedia.org/wiki?curid=3627226", "title": "Dutch Open 1988 - Doppio", "text": "Il doppio del torneo di tennis Dutch Open 1988, facente parte della categoria Grand Prix, ha avuto come vincitori Sergio Casal e Emilio S\u00e1nchez che hanno battuto in finale Magnus Gustafsson e Guillermo P\u00e9rez Rold\u00e1n 7-6, 6-3."}
{"id": "3627227", "revid": "729019", "url": "https://it.wikipedia.org/wiki?curid=3627227", "title": "Isola Ringgold", "text": "Ringgold (in aleutino \"Tanam Aduu\") \u00e8 un'isola disabitata delle isole Andreanof, nell'arcipelago delle Aleutine, e appartiene all'Alaska (USA). Si trova nella \"Bay of Islands\", nella parte nord-ovest dell'isola Adak.\nL'isola \u00e8 stata cos\u00ec denominata dall'ufficio idrografico della US Navy in onore del capitano Cadwalader Ringgold, comandante di una spedizione esplorativa, nel 1855, nel Pacifico settentrionale."}
{"id": "3627230", "revid": "6923", "url": "https://it.wikipedia.org/wiki?curid=3627230", "title": "Stephanie Douglas", "text": "Stephanie Douglas Forrester \u00e8 stato un personaggio della soap-opera beautiful interpretato da Susan Flannery, attrice vincitrice di quattro Emmy Awards dal 1987 al 2012 e nel 2018 (ritorno solo della sua voce). Il ruolo di Stephanie era stato creato in origine per l'attrice Susan Seaforth Hayes, che \u00e8 celebre per aver interpretato il ruolo di Julie Olson nella soap Il tempo della nostra vita, ma quando lei rinunci\u00f2, i produttori contattarono la coprotagonista della soap, Susan Flannery, che accett\u00f2. La Hayes ha comunque poi interpretato in un episodio nel 2003 una piccolissima parte. Susan Flannery ha anche diretto alcune puntate di Beautiful.\nBiografia del personaggio.\nStephanie \u00e8 stata la matriarca della famiglia Forrester e fondatrice dell'azienda di famiglia, la \"Forrester Creations\". Sposata con Eric Forrester per molti anni, i due hanno avuto insieme cinque figli: Ridge, Thorne, Angela (deceduta in tenera et\u00e0), Kristen e Felicia. La sua migliore amica era l'ex nuora Taylor Hamilton, mentre le sue peggiori nemiche in affari e in amore sono state Sally Spectra, in seguito divenuta sua confidente, e, soprattutto, la sua odiata ex nuora Brooke Logan, con la quale si \u00e8 riappacificata solo negli ultimi tempi. Altre rivali storiche per Stephanie (anche se non allo stesso livello di Brooke e Sally) sono state Beth Logan, Margot MacLaine, Sheila Carter, Lauren Fenmore, Jackie Marone e Donna Logan con le quali si \u00e8 contesa (in diversi periodi) l'amore di Eric Forrester.\nIl primo matrimonio con Eric Forrester.\nStephanie Douglas conosce Eric Forrester ai tempi dell'universit\u00e0, entrambi frequentavano la Northweastern University, quando lui ha una relazione con Elizabeth \"Beth\" Henderson. Tuttavia, in seguito alla gravidanza inaspettata di Stephanie (in realt\u00e0 frutto di un rapporto fra Stephanie e Massimo Marone), Eric decide di lasciare Beth e di sposare Stephanie. I due hanno cinque figli: Ridge (in realt\u00e0 figlio di Massimo Marone), Thorne, Angela (deceduta in tenera et\u00e0), Kristen e Felicia.\nLa crisi con Eric.\nEric e Stephanie vivono serenamente per 25 anni, nonostante Eric si senta trascurato dalla moglie, che non si presenta neanche pi\u00f9 alle presentazioni delle nuove collezioni della Forrester. Stephanie si convince che Eric abbia un amante, Margot, ma in realt\u00e0 Eric ha rincontrato Beth (sposata precedentemente con Stephen Logan). Stephanie teme che questo ritorno dal passato possa compromettere il suo matrimonio. Dapprima inizia una relazione col gigol\u00f2 Clarke Garrison, che poi convinse a sposare sua figlia Kristen, poi rintraccia grazie ad un detective privato Stephen Logan e grazie a Bill Spencer Sr. (ex-fiamma di Stephanie) gli fa ottenere un lavoro a Parigi. La crisi con Eric continua quando Stephanie gli rivela che la figlia nata tra i due che lui credeva che fosse nata morta, Angela, \u00e8 viva ma microencefalica e Stephanie la visita da anni presso un dottore. I due scoprono che in realt\u00e0 Angela \u00e8 morta a dodici anni ed \u00e8 impersonata da Deveney Dixon, la quale dopo aver ricattato i Forrester per breve tempo esce di scena.\nLa solitudine senza Eric.\nTuttavia, l'elemento che distrugge definitivamente il suo rapporto con Eric, \u00e8 la gravidanza di Brooke Logan, figlia di Beth, in seguito ad un rapporto fisico con Eric. L'uomo decide di divorziare da Stephanie dopo 25 anni di matrimonio, per sposare Brooke. La donna entra in uno stato di crisi per questo shock e perder\u00e0 la memoria per un breve periodo. Va a vivere con un gruppo di barboni, fino a quando grazie all'intervento di Sally Spectra, viene ritrovata da Eric. Tempo dopo riprende con delle telecamere nascoste Ridge e Brooke che fanno l'amore. Mostra il filmato ad Eric, ma egli perdona il figlio e continua a vivere con Brooke.\nIl lungo divorzio da Eric.\nIn seguito il figlio Ridge decide di sposare Taylor Hamilton: inizialmente Stephanie si mostra contraria a questo matrimonio dal momento che, secondo lei, se Ridge fosse rimasto libero, presto o tardi Brooke avrebbe divorziato da Eric per tornare con Ridge, e l'uomo sarebbe ritornato insieme a Stephanie. Tuttavia, nel corso dei mesi, Stephanie inizia ad accettare la relazione del figlio e il suo rapporto con la futura nuora diviene sempre pi\u00f9 forte, fino a quando le due non diventano ottime amiche. Nel periodo da divorziata, Stephanie \u00e8 coinvolta in diversi avvenimenti, primo fra tutti il cattivo rapporto con Sheila Carter, nuova moglie di Eric. Sheila Carter comincia a vantarsi con Stephanie di essere la nuova signora Forrester: in seguito la psicopatica Sheila tenta anche di uccidere la matriarca Forrester, non riuscendoci a causa dell'intervento di Amber, che salva la vita a Stephanie. In seguito la donna si trova in netto contrasto con l'ex-amica Lauren Fenmore, a causa della sua relazione con Eric.\nIl secondo matrimonio con Eric.\nDevono passare molti anni, pi\u00f9 di 7, prima che Stephanie ed Eric si ricongiungano e decidano di risposarsi, con somma felicit\u00e0 della famiglia Forrester. Tuttavia, pochi mesi pi\u00f9 tardi, giunge in citt\u00e0 Massimo Marone, il quale comincia ad insidiare Stephanie. Ridge affronta Massimo, intimandogli di stare lontano dai suoi genitori ma, durante una discussione, Ridge si ferisce gravemente e perde molto sangue. Quando i medici tentano una trasfusione col sangue di Eric, viene rivelato a Stephanie che Ridge non pu\u00f2 essere figlio di Eric, dal momento che i loro gruppi sanguigni non sono compatibili. Stephanie capisce che il padre di Ridge \u00e8 Massimo. La donna decide di tenere il segreto per qualche tempo ma, alla fine, confessa tutta la verit\u00e0 ad Eric. L'uomo \u00e8 letteralmente distrutto dalla notizia, ma decide, tuttavia, di rimanere accanto alla moglie. Inoltre, grazie alla mediazione di Stephanie, Eric riesce ad ottenere la posizione di presidente della \"Forrester Creations\", togliendola a Brooke, i cui rapporti con Stephanie non hanno fatto altro che peggiorare nel corso degli anni. Tuttavia, dopo alcuni anni, anche questo secondo matrimonio entra in crisi, specialmente dopo che Stephanie finge un infarto, con lo scopo di far tornare insieme Ridge e Taylor e, alla fine, Eric chiede il divorzio a Stephanie. Successivamente la donna si licenzia anche dalla \"Forrester Creations\" e decide di rifarsi una vita in Florida, lontano da tutti. Ma, poche ore prima di partire, per puro caso, la donna scopre nella cassaforte dell'ufficio di Eric un documento che suo padre John fece firmare ad Eric prima del matrimonio: questo contratto prevedeva che l'azienda sarebbe rimasta sempre di propriet\u00e0 di Stephanie. La donna capisce di avere un'arma potentissima dalla sua parte e, per prima cosa, licenzia Eric e Brooke, affida a Thorne l'incarico di presidente e a Taylor l'incarico di modella di punta.\nIl terzo matrimonio con Eric.\nSolo l'arrivo in citt\u00e0 di Felicia Forrester si rivela in grado di ribaltare la delicata situazione familiare. La donna rivela alla madre di essere una malata terminale di cancro ed esprime, come ultimo desiderio, quello di rivedere i suoi genitori sposati. Dopo alcune indecisioni, Stephanie ed Eric mettono da parte il loro astio e si riconciliano, sposandosi. Tuttavia viene stabilito, in anticipo, che, una volta morta Felicia, i due avrebbero divorziato. Ma, per fortuna, Felicia riesce a riprendersi grazie all'intervento di Stephanie, che insiste perch\u00e9 la figlia sia operata al fegato: in questo modo Felicia comincia a riprendersi. Eric e Stephanie decidono quindi, di comune accordo, di restare marito e moglie.\nIl riavvicinamento ad Ann Douglas.\nUn giorno Stephanie decide di andare da Taylor per fare una seduta psichiatrica e rivela all'amica che sua madre Ann \u00e8 viva e che ha mentito per 30 anni alla sua famiglia dicendo che \u00e8 morta; Taylor la convince a dire la verit\u00e0 ad Eric e ai suoi figli e di partire per Chicago per chiedere chiarimenti alla madre. Stephanie allora, insieme ad Eric decide di andare a Chicago e, una volta arrivata, chiede alla madre perch\u00e9 in passato non l'ha mai difesa quando suo padre John la violentava. Ann per\u00f2 risponde esattamente come aveva risposto 30 anni fa (l'ultima volta che aveva visto Stephanie) e le dice che John era una bravissima persona e che Stephanie dovrebbe vergognarsi per come parla di suo padre. Eric, allora, disgustato dopo aver sentito le parole di Ann, trascina via la moglie dicendo alla suocera che suo marito era una persona orribile e che dovrebbe essere lei a vergognarsi per come si \u00e8 comportata in passato lasciando che John picchiasse le due bambine. Qualche mese dopo avviene una cosa del tutto inaspettata: Ann si presenta a Villa Forrester la notte di Natale e dice davanti alle famiglie Forrester e Logan che ha capito di esser stata una pessima madre e chiede il perdono di Stephanie. All'inizio la donna caccia via la madre dicendole che \u00e8 troppo tardi ma alla fine, grazie all'aiuto della sorella Pamela riesce a perdonarla e decide di presentarla a tutta la famiglia e di trascorrere la notte di Natale insieme a lei, per\u00f2 Ann le dice che vuole rimanere ancora qualche giorno per recuperare il tempo perduto. Pi\u00f9 avanti, Ann scopre che Pam \u00e8 attratta da Eric e le dice che forse Eric sarebbe stato meglio con lei che non con Stephanie, ma le dice anche di tornare a Chicago insieme a lei, per evitare di avere scontri con la sorella.\nLa rivalit\u00e0 con la famiglia Logan.\nIl matrimonio prosegue fino a quando Stephanie non commette un grave errore di giudizio: la donna decide di assumere un uomo, Andy Johnson, affinch\u00e9 seduca Brooke e la tenga lontana da Ridge che, in quel periodo, ha una relazione con Ashley Abbott. Tuttavia Andy si rivela mentalmente al quanto instabile e arriva a violentare Brooke. Quando Eric viene a sapere che Stephanie \u00e8 indirettamente responsabile dello stupro subito da Brooke, il matrimonio entra in una grave crisi. Stephanie si trasferisce momentaneamente in albergo, per far calmare le acque ma, al suo ritorno, ha una sgradita sorpresa: Eric e Donna Logan hanno dato inizio ad una relazione sentimentale. Eric chiede il divorzio a Stephanie, ma la donna oppone una strenua resistenza insieme ai suoi figli e si rifiuta di firmare le carte per il divorzio supplicando Eric di lasciare Donna. In occasione della sfilata che avrebbe dovuto rappresentare l'inizio della relazione di Eric e Donna, Felicia e Thorne imprigionano Donna nella sauna e spingono Stephanie a salire in passerella.\nIl secondo matrimonio con Eric.\nDevono passare molti anni, pi\u00f9 di 7, prima che Stephanie ed Eric si ricongiungano e decidano di risposarsi, con somma felicit\u00e0 della famiglia Forrester. Tuttavia, pochi mesi pi\u00f9 tardi, giunge in citt\u00e0 Massimo Marone, il quale comincia ad insidiare Stephanie. Ridge affronta Massimo, intimandogli di stare lontano dai suoi genitori ma, durante una discussione, Ridge si ferisce gravemente e perde molto sangue. Quando i medici tentano una trasfusione col sangue di Eric, viene rivelato a Stephanie che Ridge non pu\u00f2 essere figlio di Eric, dal momento che i loro gruppi sanguigni non sono compatibili. Stephanie capisce che il padre di Ridge \u00e8 Massimo. La donna decide di tenere il segreto per qualche tempo ma, alla fine, confessa tutta la verit\u00e0 ad Eric. L'uomo \u00e8 letteralmente distrutto dalla notizia, ma decide, tuttavia, di rimanere accanto alla moglie. Inoltre, grazie alla mediazione di Stephanie, Eric riesce ad ottenere la posizione di presidente della \"Forrester Creations\", togliendola a Brooke, i cui rapporti con Stephanie non hanno fatto altro che peggiorare nel corso degli anni. Tuttavia, dopo alcuni anni, anche questo secondo matrimonio entra in crisi, specialmente dopo che Stephanie finge un infarto, con lo scopo di far tornare insieme Ridge e Taylor e, alla fine, Eric chiede il divorzio a Stephanie. Successivamente la donna si licenzia anche dalla \"Forrester Creations\" e decide di rifarsi una vita in Florida, lontano da tutti. Ma, poche ore prima di partire, per puro caso, la donna scopre nella cassaforte dell'ufficio di Eric un documento che suo padre John fece firmare ad Eric prima del matrimonio: questo contratto prevedeva che l'azienda sarebbe rimasta sempre di propriet\u00e0 di Stephanie. La donna capisce di avere un'arma potentissima dalla sua parte e, per prima cosa, licenzia Eric e Brooke, affida a Thorne l'incarico di presidente e a Taylor l'incarico di modella di punta.\nIl terzo matrimonio con Eric.\nSolo l'arrivo in citt\u00e0 di Felicia Forrester si rivela in grado di ribaltare la delicata situazione familiare. La donna rivela alla madre di essere una malata terminale di cancro ed esprime, come ultimo desiderio, quello di rivedere i suoi genitori sposati. Dopo alcune indecisioni, Stephanie ed Eric mettono da parte il loro astio e si riconciliano, sposandosi. Tuttavia viene stabilito, in anticipo, che, una volta morta Felicia, i due avrebbero divorziato. Ma, per fortuna, Felicia riesce a riprendersi grazie all'intervento di Stephanie, che insiste perch\u00e9 la figlia sia operata al fegato: in questo modo Felicia comincia a riprendersi. Eric e Stephanie decidono quindi, di comune accordo, di restare marito e moglie.\nIl riavvicinamento ad Ann Douglas.\nUn giorno Stephanie decide di andare da Taylor per fare una seduta psichiatrica e rivela all'amica che sua madre Ann \u00e8 viva e che ha mentito per 30 anni alla sua famiglia dicendo che \u00e8 morta; Taylor la convince a dire la verit\u00e0 ad Eric e ai suoi figli e di partire per Chicago per chiedere chiarimenti alla madre. Stephanie allora, insieme ad Eric decide di andare a Chicago e, una volta arrivata, chiede alla madre perch\u00e9 in passato non l'ha mai difesa quando suo padre John la violentava. Ann per\u00f2 risponde esattamente come aveva risposto 30 anni fa (l'ultima volta che aveva visto Stephanie) e le dice che John era una bravissima persona e che Stephanie dovrebbe vergognarsi per come parla di suo padre. Eric, allora, disgustato dopo aver sentito le parole di Ann, trascina via la moglie dicendo alla suocera che suo marito era una persona orribile e che dovrebbe essere lei a vergognarsi per come si \u00e8 comportata in passato lasciando che John picchiasse le due bambine. Qualche mese dopo avviene una cosa del tutto inaspettata: Ann si presenta a Villa Forrester la notte di Natale e dice davanti alle famiglie Forrester e Logan che ha capito di esser stata una pessima madre e chiede il perdono di Stephanie. All'inizio la donna caccia via la madre dicendole che \u00e8 troppo tardi ma alla fine, grazie all'aiuto della sorella Pamela riesce a perdonarla e decide di presentarla a tutta la famiglia e di trascorrere la notte di Natale insieme a lei, per\u00f2 Ann le dice che vuole rimanere ancora qualche giorno per recuperare il tempo perduto. Pi\u00f9 avanti, Ann scopre che Pam \u00e8 attratta da Eric e le dice che forse Eric sarebbe stato meglio con lei che non con Stephanie, ma le dice anche di tornare a Chicago insieme a lei, per evitare di avere scontri con la sorella.\nLa rivalit\u00e0 con la famiglia Logan.\nIl matrimonio prosegue fino a quando Stephanie non commette un grave errore di giudizio: la donna decide di assumere un uomo, Andy Johnson, affinch\u00e9 seduca Brooke e la tenga lontana da Ridge che, in quel periodo, ha una relazione con Ashley Abbott. Tuttavia Andy si rivela mentalmente al quanto instabile e arriva a violentare Brooke. Quando Eric viene a sapere che Stephanie \u00e8 indirettamente responsabile dello stupro subito da Brooke, il matrimonio entra in una grave crisi. Stephanie si trasferisce momentaneamente in albergo, per far calmare le acque ma, al suo ritorno, ha una sgradita sorpresa: Eric e Donna Logan hanno dato inizio ad una relazione sentimentale. Eric chiede il divorzio a Stephanie, ma la donna oppone una strenua resistenza insieme ai suoi figli e si rifiuta di firmare le carte per il divorzio supplicando Eric di lasciare Donna. In occasione della sfilata che avrebbe dovuto rappresentare l'inizio della relazione di Eric e Donna, Felicia e Thorne imprigionano Donna nella sauna e spingono Stephanie a salire in passerella. \nL'attentato a Stephanie e il divorzio da Eric.\nDopo la sfilata, Stephanie viene ferita da un colpo di pistola che le costa quasi la vita. Ridge, Eric, Thorne e Felicia la portano immediatamente in ospedale e, dopo qualche giorno di permanenza, i dottori dicono ai Forrester che Stephanie \u00e8 viva per miracolo perch\u00e9 \u00e8 stata colpita molto vicino al cuore. Eric va in ospedale a parlarle, le chiede se ha visto in faccia la persona che le ha sparato e Stephanie gli dice che secondo lei \u00e8 stata Donna. Dopo esser stato da Stephanie, Eric va dalla polizia ed il tenente Baker gli dice che per ora l'unico colpevole potrebbe essere Stephen Logan perch\u00e9 pochi giorni prima dell'attentato ha minacciato Stephanie e poi il colpevole aveva un anello particolare e Stephen ne ha uno perfettamente uguale. Con il passare del tempo, le prove contro Stephen aumentano fino a quando, nonostante sia innocente, viene arrestato, infatti Stephanie, una volta uscita dall'ospedale, conferma alla polizia che il giorno prima dell'attentato, Stephen l'ha minacciata di morte e quindi quasi sicuramente il colpevole \u00e8 lui. Circa un mese dopo, per\u00f2, Storm confessa alle sorelle che \u00e8 stato lui a sparare a Stephanie e che ha cercato di far ricadere la colpa sul padre per fargli pagare tutto il male che ha fatto alla famiglia. Poco tempo dopo anche Stephanie scopre la verit\u00e0 e propone un accordo con Donna: se lei lascer\u00e0 Eric, Stephanie far\u00e0 scarcerare Stephen e non dir\u00e0 a nessuno che il vero colpevole \u00e8 Storm. Donna accetta e, quando incontra Eric, gli dice che non possono stare insieme perch\u00e9 lei soffre di dipendenza sessuale ma lui non la lascia, anzi le dice che le star\u00e0 vicino e l'aiuter\u00e0 a superare questa \"malattia\" e lei prova invano a trovare altre scuse per farsi lasciare da Eric. Alla fine Donna, visto che non sa pi\u00f9 che cosa inventarsi, confessa tutta la verit\u00e0 ad Eric e gli dice anche dell'accordo con Stephanie, la quale quando scopre che Donna ha detto tutto ad Eric, chiama il tenente Baker e gli dice che deve venire subito a villa Forrester perch\u00e9 ha scoperto il colpevole. Ma quando il tenente arriva Stephanie ci ripensa e, invece di dirgli la verit\u00e0, gli dice che non \u00e8 stato nessuno a spararle e che \u00e8 stata tutta una messinscena organizzata da lei stessa. Brooke, Donna, Katie e Storm ringraziano Stephanie dicendole che ha fatto la cosa giusta per tutta la famiglia e quest'ultima, capendo che ormai il suo matrimonio con Eric \u00e8 finito, firma le carte e concede il divorzio.\nL'assunzione alla Jackie M Designs.\nIn seguito Stephanie viene licenziata da Eric ma Nick e Jackie la accolgono prontamente alla \"Jackie M Designs\". L'assunzione di Stephanie riesce a risollevare le sorti della casa di moda, che arriva addirittura a superare la \"Forrester Creations\" nelle vendite. Stephanie riesce ad instaurare un ottimo rapporto con Jackie e le due arrivano a diventare ottime amiche. La donna rinnova la sua amicizia con l'ex nuora, Taylor Hamilton, e la spinge a tornare insieme a Ridge. In seguito al tradimento di Ridge nei confronti di Brooke, quest'ultima gli dice di tornare insieme a Taylor e i due, fortemente sostenuti da Stephanie, decidono di risposarsi. Tuttavia Brooke interrompe la cerimonia e Stephanie va su tutte le furie. Qualche tempo dopo che Ridge e Brooke si sono risposati, Stephanie viene colta da un malore, e le viene rivelato in ospedale che c'\u00e8 un'altissima possibilit\u00e0 che sia stata colpita da un ictus minore. La donna, per\u00f2, si rifiuta di accettare la verit\u00e0 e l'unica persona a conoscenza di ci\u00f2 \u00e8 la nipote Steffy, in presenza della quale Stephanie ha avuto il malore.\nIl ritorno alla Forrester e il cancro.\nSteffy, vedendo suo nonno Eric e suo padre Ridge furiosi del fatto che Bill Spencer sia il nuovo presidente della Forrester Creations, comincia a fare delle avances a quest'ultimo che dopo alcuni giorni se la porta a letto. Steffy per\u00f2 lo ricatta: se lui non restituisce l'azienda ai legittimi proprietari, lei racconter\u00e0 a Katie che suo marito l'ha tradita. Bill, per non perdere sua moglie, vender\u00e0 la Forrester Creations a Stephanie, Ridge, Taylor e Eric, che avranno ognuno il 25% del pacchetto azionario. Stephanie, a quel punto, decide di licenziarsi dalla Jackie M e di tornare nell'azienda di famiglia. Lavorando con Eric, Stephanie diventa molto amica con lui tanto che, quando Taylor si spos\u00f2 con Whip e la donna dovette andarsene dalla casa dell'amica, Eric la ospita nella d\u00e9pendance di Villa Forrester: ci\u00f2 scatena l'ira di Donna che li lascia da soli e si rifugia da Brooke. Ma il matrimonio tra Eric e Donna finisce definitivamente quando arriva alla Villa anche Beth Logan gravemente malata di Alzheimer: durante un litigio tra Beth e Stephanie quest'ultima butta in piscina il centrino su cui Beth aveva cucito le foto dei membri della sua famiglia; visto che per la donna quel centrino era molto importante, si tuffa in piscina ma, non sapendo nuotare, affoga e cos\u00ec muore. Donna \u00e8 furiosa e chiede ad Eric di denunciare Stephanie per omicidio ma lui si rifiuta e lei gli chiede il divorzio. A questo punto Eric e Stephanie ritrovano il loro amore e, con grande felicit\u00e0 dei figli, i due si rimettono insieme (senza matrimonio). Poco dopo questi avvenimenti, Stephanie scopre di avere il cancro al quarto stadio ai polmoni, ma preferisce non rivelare a nessuno della sua malattia: l'unica a sapere di tutto ci\u00f2 \u00e8 Brooke. Stephanie avr\u00e0 modo di riappacificarsi con la donna e condivider\u00e0 con lei l'esperienza a Skid Row, una parte di Los Angeles abitata dai barboni. Le due donne faranno pace e Stephanie capir\u00e0 grazie ad una barbona di nome Dayzee quanto sia importante la vita. Stephanie quindi si sottoporr\u00e0 all'intervento, appoggiata dalla sua famiglia, da Brooke e da Dayzee, e per il momento risulter\u00e0 tutto a posto.\nLa disastrosa menzogna contro Brooke.\nThomas, alla fine della sfilata che presentava la sua linea uomo, bacer\u00e0 Brooke sulla passerella, ma solo per farsi pubblicit\u00e0. Ridge perdoner\u00e0 subito moglie e figlio ma Stephanie torner\u00e0 ad essere in contrasto con Brooke (anche se non la odier\u00e0 come in passato). Successivamente Brooke e Thomas verranno mandati in aereo verso l'Australia per presentare a tutti la loro nuova linea, ma verranno coinvolti in un incidente ed arriveranno naufraghi su un'isola sperduta nell'Oceano. Su quest'isola Brooke trover\u00e0 delle bacche e convincer\u00e0 Thomas a mangiarle ma i due, sotto l'effetto di questi frutti, vivranno delle strane esperienze. Quando Ridge li salver\u00e0 i due, tornati a casa temono di aver fatto sesso, ma stanno zitti. Stephanie per\u00f2 scopre il loro dubbio e convincer\u00e0 il nipote a raccontare a Ridge che hanno fatto l'amore, proponendogli in cambio tutto il suo 25% della Forrester Creations quando morir\u00e0: Thomas accetta e Ridge, sconvolto, lascia Brooke. La donna verr\u00e0 continuamente presa di mira da Steffy, Stephanie e Taylor che l'accuseranno addirittura di aver stuprato Thomas. Brooke entrer\u00e0 in terapia con lo psichiatra James Warwick, il quale le dir\u00e0 che Thomas sta mentendo; lei si rifiuta di crederci e chiede il parere alla figlia Hope, che anch'essa le dice che, secondo lei, Thomas mente. Brooke non riesce neanche a pensare che Thomas abbia potuto mentire in questo modo e decide di dare a Taylor la propria fede, convinta di essere la sgualdrinella che tutti pensano che sia. Ridge e Taylor decidono di sposarsi, ma sar\u00e0 proprio Stephanie ad interrompere la cerimonia confessando la verit\u00e0. I due sono furiosi con Stephanie e Thomas e decidono di comune accordo che il loro matrimonio non pu\u00f2 basarsi su una menzogna e quindi Ridge torna dal suo unico grande amore (Brooke). Quest'ultima dice a Thomas che comunque gli vorr\u00e0 sempre tanto bene ma non lavorer\u00e0 mai pi\u00f9 con lui; a Stephanie le dice invece che la perdona solo se canter\u00e0 in pubblico per lei chiedendole scusa. Stephanie si rende conto che la sua \u00e8 stata orribile bugia che avr\u00e0 molti tentacoli e accetta di cantare per Brooke, con la quale si riappacificher\u00e0.\nIl quarto matrimonio con Eric.\nDopo molti mesi di convivenza con Eric, il rapporto tra i due partner entra in crisi quando quest'ultimo chiede a Stephanie un approccio fisico perch\u00e9 sente la mancanza d'affetto: la donna rifiuta perch\u00e9 con l'et\u00e0 e la malattia \u00e8 cambiato il suo desiderio sessuale. Eric ne rimane profondamente deluso e comincia a riavvicinarsi a Jackie (che intanto si \u00e8 lasciata con Owen) e con lei condivide dei baci che fanno riaccendere una vecchia fiamma. L'unico a scoprirlo sar\u00e0 Ridge che dir\u00e0 ad Eric, in modo brusco e violento, di smetterla di frequentare Jackie perch\u00e9 non vuole che Stephanie soffra nuovamente dopo tutti i suoi problemi e la malattia. Stephanie ed Eric (grazie all'aiuto di Ridge) si chiariscono una volta per tutte e decidono poi di sposarsi. \nL'officiante della cerimonia altri non \u00e8 che Gladys Pope, parrucchiera di Sally Spectra, che ha la licenza per sposare le persone.\nIl contrasto con Pamela Douglas.\nIn questo periodo Stephanie sar\u00e0 per molto tempo in contrasto con sua sorella Pamela perch\u00e9 quest'ultima comincer\u00e0 a fare delle avances a Nick Marone (la donna si \u00e8 lasciata con Stephen Logan) e lui, insieme alla madre Jackie, sfrutter\u00e0 la situazione a loro vantaggio: Nick accetter\u00e0 i flirt di Pam solo se lei ruber\u00e0 dei bozzetti alla Forrester Creations. Lei accetta sia perch\u00e9 vuole un rapporto con Nick e sia perch\u00e9 non riesce a sopportare che Stephanie non abbia mai accettato la sua relazione con Stephen e soprattutto che, il giorno del Ringraziamento, lei le ha rifiutato i suoi dolcetti al limone. Quando Stephanie scoprir\u00e0 tutto, avr\u00e0 un'accesa discussione con Pam che sfocer\u00e0 in un odio tra le due sorelle. Si riappacificheranno solo dopo alcuni mesi.\nIl ritorno del cancro e la morte.\nDopo essere svenuta alla Forrester Creations, Stephanie viene portata in ospedale da Eric. Qui la dottoressa Lewis le comunica tristemente che il cancro \u00e8 tornato, che \u00e8 ormai troppo diffuso e che ha poco tempo da vivere. Nonostante lo shock iniziale, Stephanie non si fa abbattere e decide di organizzare una festa per salutare tutte le persone a lei care e celebrare la sua vita. Cos\u00ec consegna a mano alcuni inviti alla festa ed ogni occasione viene arricchita da alcuni flashback del passato riguardanti Stephanie e il personaggio in questione. A ricevere questi inviti a mano sono Pam, Brooke, Thorne, Donna, Steffy, Taylor, Eric e Dayzee. Dopo la festa in suo onore, Stephanie saluta tutti dicendo loro che sar\u00e0 l'ultima volta che li vedr\u00e0 perch\u00e9 passer\u00e0 le ultime settimane della sua vita a Big Bear con Eric. Quest'ultimo per\u00f2 \u00e8 costretto a tornare alla Forrester per dei problemi e cos\u00ec Brooke si prende cura di lei. Stephanie le implora perdono e le regala il suo anello di fidanzamento con Eric e muore poco dopo tra le braccia di Brooke. Poco dopo la sua morte, la famiglia scopre che Stephanie ha cambiato il testamento lasciando le sue quote della Forrester Creations ad Eric invece che a Thomas.\nIl breve \u201critorno\u201d.\nNel 2018, il giorno del matrimonio tra Ridge e Brooke, quest\u2019ultima sente la voce di Stephanie che augura il meglio per lei e per il figlio."}
{"id": "3627233", "revid": "1573940", "url": "https://it.wikipedia.org/wiki?curid=3627233", "title": "Martella", "text": "Martella \u00e8 un genere di ragni appartenente alla famiglia Salticidae.\nDistribuzione.\nLe dodici specie oggi note di questo genere sono state rinvenute in America centrale e meridionale: ben sei specie sono endemiche del Brasile e due di Panama.\nTassonomia.\nQuesto genere \u00e8 stato rimosso dalla sinonimia con \"Sarinda\" , a seguito di un lavoro dell'aracnologa Galiano del 1964.\nA giugno 2011, si compone di 12 specie:"}
{"id": "3627238", "revid": "281901", "url": "https://it.wikipedia.org/wiki?curid=3627238", "title": "Apterichtus caecus", "text": "L'Apterichtus caecus, noto come biscia di mare cieca o biscia di mare nuda in italiano, \u00e8 un pesce osseo marino della famiglia Ophichthidae.\nDistribuzione e habitat.\nQuesta specie \u00e8 presente nel mar Mediterraneo e nell'Oceano Atlantico orientale tra il golfo di Guascogna e le coste dell'Africa tropicale. \u00c8 presente in tutti i mari italiani ma pi\u00f9 rara di \"Dalophis imberbis\".\nVive su fondali sabbiosi costieri, a partire da pochi metri di profondit\u00e0 fino a poche decine.\nDescrizione.\nQuesto pesce \u00e8 molto simile ad \"Dalophis imberbis\" ed ha un aspetto ancora pi\u00f9 vermiforme essendo del tutto sprovvisto di pinne ed avendo un corpo molto sottile a sezione rotonda. L'occhio \u00e8 piccolissimo ma, a dispetto sia del nome scientifico che di quello comune, questo animale ha la vista normalmente funzionante. La bocca \u00e8 molto profonda. La punta della mandibola a bocca chiusa \u00e8 all'altezza dell'occhio (al contrario che in \"D. imberbis\"), l'occhio pi\u00f9 vicino alla punta del muso che all'angolo dell'apertura boccale.\nLa colorazione del pesce vivo non \u00e8 molto nota, si crede comunque che sia brunastra rossiccia con macchie scure.\nMisura fino a 60\u00a0cm, di solito molto meno.\nBiologia.\nIn tutto simile a quella di \"D. imberbis\" alla cui voce si rimanda.\nAlimentazione.\nCarnivora.\nRiproduzione.\nCome nella biscia di mare le uova e le larve sono pelagiche ma si trovano in superficie in primavera. La larva \u00e8 un leptocefalo.\nPesca.\nOccasionale con reti a strascico e lenze. \nLa carne, commestibile ma ricca di lische, non ha alcun valore sui mercati.\nTassonomia.\nNota in passato con i sinonimi di \"Caecula caeca\" e \"Sphagebranchus caecus\".\nSpecie affini.\nApterichtus anguiformis (Peters, 1877), nota in italiano come biscia di mare minore, \u00e8 molto simile ad \"A. caecus\" ma ha l'occhio (che \u00e8 ancora pi\u00f9 piccolo, quasi invisibile) alla stessa distanza dalla punta del muso e l'angolo della bocca, inoltre le parti terminali di mandibola e mascella sono neri. \u00c8 presente nel mar Mediterraneo occidentale, comprese le acque italiane, e nell'Oceano Atlantico sulle coste marocchine. Si sa poco della biologia di questa specie, a lungop confusa con \"A. caecus\"."}
{"id": "3627241", "revid": "110157", "url": "https://it.wikipedia.org/wiki?curid=3627241", "title": "Gebhardshain", "text": "Gebhardshain \u00e8 un comune di 1.904 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Gebhardshain."}
{"id": "3627242", "revid": "110157", "url": "https://it.wikipedia.org/wiki?curid=3627242", "title": "Kausen", "text": "Kausen \u00e8 un comune di 791 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Gebhardshain."}
{"id": "3627243", "revid": "287204", "url": "https://it.wikipedia.org/wiki?curid=3627243", "title": "Bordeaux Open 1988 - Doppio", "text": "Il doppio del torneo di tennis Bordeaux Open 1988, facente parte della categoria Grand Prix, ha avuto come vincitori Joakim Nystr\u00f6m e Claudio Panatta che hanno battuto in finale Christian Miniussi e Diego Nargiso 6-1, 6-4."}
{"id": "3627244", "revid": "110157", "url": "https://it.wikipedia.org/wiki?curid=3627244", "title": "Malberg (Altenkirchen)", "text": "Malberg \u00e8 un comune di 1.057 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Gebhardshain."}
{"id": "3627245", "revid": "109128699", "url": "https://it.wikipedia.org/wiki?curid=3627245", "title": "Molzhain", "text": "Molzhain \u00e8 un comune di 558 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Gebhardshain."}
{"id": "3627246", "revid": "109128708", "url": "https://it.wikipedia.org/wiki?curid=3627246", "title": "Nauroth", "text": "Nauroth \u00e8 un comune di 1.125 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Gebhardshain."}
{"id": "3627247", "revid": "109128813", "url": "https://it.wikipedia.org/wiki?curid=3627247", "title": "Steinebach/Sieg", "text": "Steinebach/Sieg \u00e8 un comune di 1.253 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Gebhardshain."}
{"id": "3627248", "revid": "42893737", "url": "https://it.wikipedia.org/wiki?curid=3627248", "title": "Steinebach/ Sieg", "text": ""}
{"id": "3627249", "revid": "109128816", "url": "https://it.wikipedia.org/wiki?curid=3627249", "title": "Steineroth", "text": "Steineroth \u00e8 un comune di 638 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Gebhardshain."}
{"id": "3627253", "revid": "729019", "url": "https://it.wikipedia.org/wiki?curid=3627253", "title": "Ben Hollingsworth", "text": "Biografia e carriera.\nBen Hollingsworth nasce a Brockville, in Ontario, e frequenta la St. Peter's Secondary School a Peterborough, dove si trasferisce all'et\u00e0 di 12 anni: nell'arco di quattro anni, prende parte a pi\u00f9 di 20 spettacoli teatrali. All'et\u00e0 di 17 anni gli viene offerto un ruolo in \"Frozen Dreams\" di Robert Ainsworth, grazie al quale riesce a entrare alla National Theatre School of Canada a Montr\u00e9al.\nDurante l'ultimo anno alla National, interpreta il protagonista nei tre spettacoli presentati al Monument National Theatre. Dopo il diploma, accetta il ruolo del caporale Dawson in \"A Few Good Men\" di Aaron Sorkin. Sotto la regia di Ted Dykstra, Hollingsworth viene nominato nel 2007 ai \"Robert Merritt Award\" come \"Outstanding Performance by An Actor in a Supporting Role\".\nNel 2007, dopo essersi trasferito a Toronto, decide di dedicarsi alla carriera televisiva, comparendo come guest star in \"\" e \"Lovebites\". A settembre partecipa al film TV \"Inseguendo la vittoria\" con Matt Lanter.\nNel 2008, Hollingsworth compare in un episodio della serie televisiva canadese \"Heartland\" e torna sul palco come Andy in \"Last Days of Graceland\" al Theatre Passe Muraille.\nNel 2009 compare nella serie televisiva \"The Beautiful Life\" e ottiene un ruolo in \"The Joneses\", dove recita al fianco di David Duchovny e Demi Moore.\nNel 2019 interpreta Dan Brady nella serie televisiva Virgin River."}
{"id": "3627255", "revid": "287204", "url": "https://it.wikipedia.org/wiki?curid=3627255", "title": "Birkenbeul", "text": "Birkenbeul \u00e8 un comune di 485 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Hamm (Sieg)."}
{"id": "3627256", "revid": "109128467", "url": "https://it.wikipedia.org/wiki?curid=3627256", "title": "Bitzen", "text": "Bitzen \u00e8 un comune di 809 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Hamm (Sieg)."}
{"id": "3627258", "revid": "109128477", "url": "https://it.wikipedia.org/wiki?curid=3627258", "title": "Breitscheidt", "text": "Breitscheidt \u00e8 un comune di 1.019 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Hamm (Sieg)."}
{"id": "3627259", "revid": "109128485", "url": "https://it.wikipedia.org/wiki?curid=3627259", "title": "Bruchertseifen", "text": "Bruchertseifen \u00e8 un comune di 731 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Hamm (Sieg)."}
{"id": "3627267", "revid": "765341", "url": "https://it.wikipedia.org/wiki?curid=3627267", "title": "ATP Praga 1988 - Doppio", "text": "Il doppio del torneo di tennis ATP Praga 1988, facente parte della categoria Grand Prix, ha avuto come vincitori Petr Korda e Jaroslav Navr\u00e1til che hanno battuto in finale Thomas Muster e Horst Skoff 7-5, 7-6."}
{"id": "3627268", "revid": "1846281", "url": "https://it.wikipedia.org/wiki?curid=3627268", "title": "Supercoppa di Germania 1988", "text": "La Supercoppa di Germania 1988 (ufficialmente DFB-Supercup 1988) \u00e8 stata la seconda edizione della Supercoppa di Germania.\nSi \u00e8 svolta il 20 luglio 1988 al Waldstadion di Francoforte sul Meno tra il Werder Brema, vincitore della Bundesliga 1987-1988, e l'Eintracht Francoforte, vincitore della Coppa di Germania 1987-1988.\nA conquistare il titolo \u00e8 stato il Werder Brema che ha vinto per 2-0 con reti di Karl-Heinz Riedle e Manfred Burgsm\u00fcller."}
{"id": "3627271", "revid": "287204", "url": "https://it.wikipedia.org/wiki?curid=3627271", "title": "Victor Ibarbo", "text": ""}
{"id": "3627272", "revid": "109128533", "url": "https://it.wikipedia.org/wiki?curid=3627272", "title": "Etzbach", "text": "Etzbach \u00e8 un comune di 1.330 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Hamm (Sieg)."}
{"id": "3627273", "revid": "110157", "url": "https://it.wikipedia.org/wiki?curid=3627273", "title": "Forst (Renania-Palatinato)", "text": "Forst \u00e8 un comune di 647 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Hamm (Sieg)."}
{"id": "3627274", "revid": "109128560", "url": "https://it.wikipedia.org/wiki?curid=3627274", "title": "F\u00fcrthen", "text": "F\u00fcrthen \u00e8 un comune di 1.214 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Hamm (Sieg)."}
{"id": "3627277", "revid": "1442080", "url": "https://it.wikipedia.org/wiki?curid=3627277", "title": "ATP Saint-Vincent 1988 - Doppio", "text": "Il doppio del torneo di tennis ATP Sain, facente parte della categoria Grand Prix, ha avuto come vincitori Alberto Mancini e Christian Miniussi che hanno battuto in finale Paolo Can\u00e8 e Bal\u00e1zs Tar\u00f3czy 6-4, 5-7, 6-3."}
{"id": "3627278", "revid": "109128615", "url": "https://it.wikipedia.org/wiki?curid=3627278", "title": "Hamm (Sieg)", "text": "Hamm (Sieg) \u00e8 un comune di 3.298 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Hamm (Sieg)."}
{"id": "3627279", "revid": "109128724", "url": "https://it.wikipedia.org/wiki?curid=3627279", "title": "Niederirsen", "text": "Niederirsen \u00e8 un comune di 103 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Hamm (Sieg)."}
{"id": "3627280", "revid": "433605", "url": "https://it.wikipedia.org/wiki?curid=3627280", "title": "Sito romano dell'ippodromo di Derby", "text": "Il sito romano dell'ippodromo di Derby era cronologicamente il terzo insediamento romano nei pressi dell'attuale Derby, citt\u00e0 che si trova nella contea inglese del Derbyshire, a circa seicento metri dalla successiva Derventio. Oggi la localit\u00e0 in cui sorgevano \u00e8 nota come Little Chester, alla periferia di Derby . Da questo punto passano la strada romane detta \"Icknield Street\" che qui attraversa il fiume Trent. Il sito \u00e8 un monumento nazionale del Regno Unito.\nDescrizione.\nLa prima fortezza romana nella zona \u00e8 stata costruita sulla riva opposta del fiume Derwent, a Strutt's Park e venne poi sostituita su questo sito, all'incirca nell'80 d.C., da un forte. Questo edificio per\u00f2 \u00e8 rimasto in funzione solo una quarantina d'anni e poi \u00e8 stato dismesso, nonostante in questa zona ci fosse una notevole attivit\u00e0 da parte degli occupanti romani, dal momento che il presidio era collegato ad ovest da una strada verso la via Icknield, e ad est da una strada verso Sawley sul fiume Trent. La fortezza fu in seguito rioccupata e riutilizzata per altri 25 anni e ci\u00f2 comport\u00f2 un lavoro di ristrutturazione e rafforzamento delle mura difensive e delle palizzate di legno, cui si aggiunse l'erezione di porte in pietra. Da allora fu costantemente occupato fino alla fine del III secolo, quando mura di pietra vennero costruite intorno alla citt\u00e0.\nQuesto sito risale a circa il 90 d.C. \u00e8 considerato dall'English Heritage un importante esempio di forte-vicus, cio\u00e8 un insediamento civile attaccato ad una fortezza militare romana, in questo caso Derventio. La sua fondazione \u00e8 segno che la trib\u00f9 dei Cornovi accettava il modo di vivere romano e di integrarsi nell'economia romana.\nForni per ceramiche sono state scoperti e datati ad un periodo tra il 90 d.C. e la met\u00e0 del secondo secolo, quando qui si aveva un'importante attivit\u00e0 di lavorazione del ferro. C'era anche un grande cimitero con cinque mausolei di pietra. Una brocca illustrata da questo sito \u00e8 stata trasportata al Derby Museum and Art Gallery ed ivi esposta .\nContesto storico.\nQuesta parte della Britannica venne occupata da una trib\u00f9 conosciuta come i cornovi. Nel 46-47 d.C. l'esercito romano sotto la direzione del governatore Aulo Plauzio probabilmente aveva occupato le terre a sud del fiume Trent, cos\u00ec intorno al 50 d.C. questa era la linea del fronte. Vi \u00e8 una carenza di documentazione scritta in questi anni e per questo gli storici si debbono affidare agli scavi archeologici. Nel tardo 47 il nuovo governatore della Britannia, Publio Ostorio Scapula, diede inizio ad una campagna militare contro le trib\u00f9 del moderna Galles, e la piana di Cheshire. Durante questo periodo il forte romano di Strutt's Park fu uno dei nuovi forti costruiti lungo la strada nuova di approvvigionamento che da Wroxeter portava a Rossington.\nLa campagna per conquistare i Siluri continu\u00f2 sotto il governatore Quinto Veranio Nipote e il suo successore Gaio Svetonio Paolino, ma ormai il ruolo del forte di Strutt Park fu quello di mantenere la pace. Intorno all'anno 74, le terre a nord del fiume Mersey divennero instabile quando la regina Cartimandus dovette ricercare l'ausilio delle truppe romane per combattere una ribellione. Poi, nel 78, Gneo Giulio Agricola, reso famoso attraverso la biografia altamente elogiativo scritta da suo genero Tacito, fu nominato governatore. Egli consolid\u00f2 i forti, miglior\u00f2 le infrastrutture stradali e diede il via ad alcune oramai ben documentate campagne militari: dapprima nell'anno 78 riconquist\u00f2 il Galles del Nord, poi nel 79 d.C. procedette fino a sconfiggere i Briganti ed e Parisii, mettendo in questo modo tutto il Nord dell'Inghilterra fino alla attuale frontiera scozzese sotto i vessili romani. Il forte di Strutt Park venne abbandonato quando nell'80 d.C. venne costruita Derventio.\nNel 120 l'imperatore Adriano visit\u00f2 la Britannia e diede ordine di costruire il famoso muro difensivo che porta il suo nome. Nello stesso periodo si svilupp\u00f2 una maggiore attenzione alla produzione industriale e, protetta dalle nuove opere difensive, questa zona per i successivi duecento anni rimase un luogo privilegiato nella produzione di ceramiche ed in seguito, con l'accesso alle miniere di piombo a nord nel Peak District, divenne anche un centro per la lavorazione dei metalli."}
{"id": "3627281", "revid": "1318658", "url": "https://it.wikipedia.org/wiki?curid=3627281", "title": "F\u00e9lix Pyat", "text": "Pi\u00f9 volte deputato, fu una figura di spicco della Comune di Parigi.\nBiografia.\nAvvocato, F\u00e9lix Pyat pratic\u00f2 soprattutto il giornalismo, collaborando a \"Le Figaro\", allo \"Charivari\" e alla \"Revue d\u00e9mocratique\", e scrivendo, dal 1832 al 1847, diversi drammi teatrali ormai dimenticati, alcuni dei quali interpretati da un famoso attore dell'epoca, Fr\u00e9d\u00e9rick Lema\u00eetre.\nLa Rivoluzione del 1848 lo lanci\u00f2 nell'agone politico. Commissario nel dipartimento dello Cher, venne eletto deputato della Sinistra all'Assemblea Costituente e a quella Legislativa nel 1849. Compromesso con la manifestazione del 13 giugno \u2013 una protesta contro la spedizione delle truppe francesi a Roma \u2013 fugg\u00ec in Svizzera, poi pass\u00f2 a Bruxelles e infine a Londra. Qui si un\u00ec ai rivoluzionari francesi in esilio, aderenti a \"La Commune r\u00e9volutionnaire\", e scrisse molti opuscoli politici. Nel 1864 ader\u00ec alla Prima Internazionale sperando d'imporsi ai vertici grazie alla sua oratoria, ma ne fu impedito da Marx, \u00abcontrario a che l'Internazionale servisse ai suoi effetti teatrali\u00bb.\nTornato in Francia nel 1869, quando nel 1870 il principe Pierre Bonaparte assassin\u00f2 il giornalista Victor Noir, F\u00e9lix Pyat fece appello all'insurrezione e fugg\u00ec in Inghilterra. Fu cos\u00ec condannato a cinque anni di carcere in contumacia. Tornato a Parigi alla proclamazione della Repubblica, fond\u00f2 il giornale \"Le Combat\" e l'8 febbraio 1871 fu eletto all'Assemblea Nazionale, ma si dimise il 3 marzo per protesta contro l'approvazione dei preliminari di pace con la Germania.\nFond\u00f2 il nuovo giornale \"Le Vengeur\" e prese parte alla Comune, venendo eletto al Consiglio il 26 marzo 1871. Fece parte della Commissione esecutiva, della Commissione finanze e del Comitato di Salute pubblica. Quando, il 22 maggio, le truppe di Versailles entrarono a Parigi, chiam\u00f2 dal suo giornale alla resistenza e si nascose. Riapparve in giugno a Londra, mentre la corte militare lo condannava a morte in contumacia.\nTorn\u00f2 in Francia con l'amnistia del 1880 e fu eletto deputato nel 1888. \u00c8 sepolto nel cimitero di P\u00e8re-Lachaise."}
{"id": "3627282", "revid": "322321", "url": "https://it.wikipedia.org/wiki?curid=3627282", "title": "Sigismondo Gambacorta", "text": "Biografia.\nNacque nel 1573 a Napoli dai Gambacorta, una famiglia patrizia di origine pisana che godeva del titolo di \"marchesi\" di Celenza Valfortore.\nFece parte dell'ordine dei Canonici regolari di Sant'Agostino confederati e fu dapprima canonico nella Basilica di San Pietro ad Aram e poi curatore della chiesa badiale di San Modesto in Benevento.\nFu designato vescovo di Telese o Cerreto da papa Paolo V nel concistoro del 15 luglio 1613.\nContinu\u00f2 l'opera riformatrice dei predecessori eseguendo minuziosamente le disposizioni del Concilio di Trento.\nOgni anno convoc\u00f2 un sinodo diocesano. I primi due si tennero nella cattedrale della Santa Croce di Telese, il terzo nella collegiata di San Martino e tutti gli altri nell'appena costruita Cattedrale di Cerreto Sannita. I sinodi toccarono tutte le materie che afferivano alla religiosit\u00e0 e alla promozione del culto. In un sinodo da lui indetto, quello del 1625, vi parteciparono 203 sacerdoti e 138 chierici provenienti da tutta la diocesi.\nTermin\u00f2 la costruzione della Cattedrale di Cerreto Sannita reperendo i fondi dalle elemosine dei cerretesi e dalle multe pagate dai delinquenti giudicati dal Foro ecclesiastico. In un atto del 1619 rogato dal notaio Giulio Cesare Cappella vengono elencate tutte le suppellettili e i parametri sacri acquistati per la chiesa. Fra di essi sono elencate \"quattro pianete, un calice d'argento con patena d'argento, un baciletto d'argente con ampolline di argento per uso delle messe, un paio di candelieri di argento, una sottotazza di argento con lo stemma del vescovo, una mitra preziosa ricamata di oro con perle, pietre e lo stemma del vescovo nelle fascette pendenti, un'altra mitra di seta, tre camici, un quadro con l'effigie della Madonna, due messali, due tonicelle ecc.\".\nIl definitivo trasferimento della sede vescovile da Telese a Cerreto Sannita, decretato dalla Congregazione per i Vescovi nel 1612, caus\u00f2 al Gambacorta non pochi contrasti sia con i canonici della collegiata di Cerreto Sannita (che vedevano i canonici della Cattedrale come pericolosi concorrenti) e sia con i conti Grimaldi, signori di Solopaca e di Telese, che non accettarono il trasferimento della sede episcopale.\nI canonici della collegiata nel 1630, approfittando della temporanea assenza di mons. Gambacorta e contro le sue disposizioni, accolsero con tutti gli onori, \u00ab[...] con cotta e stole e croce [...] alla porta della terra di Cerreto [...] il medesimo Duca di Maddaloni padrone di queste terre, per il suo primo ingresso, e l'abbiamo fatto baciare la croce con condurlo sotto il baldacchino cantando il Te Deum laudamus nella Chiesa loro, dove poi l'Arciprete cant\u00f2 un'orazione sul messale solennemente [...] con grave pregiudizio della giurisdizione ecclesiastica, il vilipendio della Chiesa e scandalo pubblico\u00bb.\nIl duca di Solopaca Bartolomeo Grimaldi, probabilmente incitato dai canonici della collegiata di Cerreto Sannita, nel 1629 present\u00f2 un \"memoriale\" alla Congregazione per i Vescovi supplicando \u00aba nome del popolo il ritorno dei Vescovi e Canonici nell'antica citt\u00e0 di Telese\u00bb. Il Gambacorta rispose con un documento nel quale affermava che \u00abnon il popolo telesino, che non c'\u00e8, ma i Canonici di S. Martino hanno organizzato la contestazione; e quanto al duca, questi solo perch\u00e9 istigato ha inoltrato la Petizione, e poco o nulla pensa al servizio di detta Cattedrale, mentre have altro da fare e non certo di riparare li danni alli territori di Telesio e del feudo vescovile di S. Agatella che fanno li suoi animali. Che anzi, il suo predecessore da ben 22 anni, aveva devastato lo stesso palazzo ducale di Telesio, asportandone i pezzi per riparare la gualchiera, il mulino e il palazzo che si andava costruendo in Solopaca\u00bb. La Congregazione respinse il ricorso del Grimaldi e conferm\u00f2 il trasferimento della sede vescovile a Cerreto Sannita.\nNel 1616 mons. Gambacorta pose la prima pietra del convento di San Francesco a Guardia Sanframondi, da lui fortemente voluto. In quegli anni favor\u00ec anche la venuta di un \"frate predicatore\", fra Rufino di Napoli, che fond\u00f2 la chiesa di Santa Maria di Costantinopoli a Cerreto Sannita e la chiesa della Congregazione della Sanit\u00e0 a San Lorenzello, dotandole di due confraternite.\nAmpli\u00f2 ed abbell\u00ec il palazzo episcopale; rese pi\u00f9 funzionale il Seminario Diocesano di Cerreto Sannita dove mantenne a sue spese dodici chierici poveri.\nNel 1614 dett\u00f2 alle suore del monastero delle clarisse di Cerreto Sannita dei nuovi provvedimenti e tolse le chiavi del monastero all'Universitas, ponendo fine a tale strana usanza nata a seguito della morte di mons. Cotugno nel 1583. Un eletto dell'Universitas, Giovan Tommaso Magnati, fece ricorso alla Congregazione per i Vescovi contro tale provvedimento dicendo che era un antico diritto e denunziando che copia della chiavi era stata consegnata a don Pasquale de Liso, prete di dubbi costumi. Accusava inoltre il vescovo di aver permesso ai Padri Conventuali di aprire delle finestre dal campanile della loro chiesa e di non aver fatto chiudere le finestre delle case dei sacerdoti site nelle vicinanze del complesso e dalle quali potevano essere spiate le monache. La Congregazione rispose rapidamente dando ragione al vescovo, dichiarando \"impertinente\" l'istanza del Magnati e suggerendo a mons. Gambacorta di dare le chiavi nemmeno al canonico della collegiata di San Martino De Laurentis, perch\u00e9 avente 26 anni, ma a persona pi\u00f9 anziana.\nMor\u00ec nel mese di ottobre del 1636 e fu sepolto nella Cattedrale di Cerreto Sannita."}
{"id": "3627283", "revid": "339392", "url": "https://it.wikipedia.org/wiki?curid=3627283", "title": "Procurade 'e moderare", "text": ""}
{"id": "3627287", "revid": "109128777", "url": "https://it.wikipedia.org/wiki?curid=3627287", "title": "Pracht", "text": "Pracht \u00e8 un comune di 1.561 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Hamm (Sieg)."}
{"id": "3627288", "revid": "110157", "url": "https://it.wikipedia.org/wiki?curid=3627288", "title": "Roth (Altenkirchen)", "text": "Roth \u00e8 un comune di 1.506 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Hamm (Sieg)."}
{"id": "3627289", "revid": "110157", "url": "https://it.wikipedia.org/wiki?curid=3627289", "title": "Seelbach bei Hamm", "text": "Seelbach bei Hamm (Sieg) \u00e8 un comune di 192 abitanti della Renania-Palatinato, in Germania.\nAppartiene al circondario (\"Landkreis\") di Altenkirchen (Westerwald) (targa AK) ed \u00e8 parte della comunit\u00e0 amministrativa (\"Verbandsgemeinde\") di Hamm (Sieg)."}
{"id": "3627291", "revid": "599013", "url": "https://it.wikipedia.org/wiki?curid=3627291", "title": "Livingston Open 1988 - Doppio", "text": "Il doppio del torneo di tennis Livingston Open 1988, facente parte della categoria Grand Prix, ha avuto come vincitori Grant Connell e Glenn Michibata che hanno battuto in finale Marc Flur e Sam Giammalva Jr. 2-6, 6-4, 7-5."}
{"id": "3627294", "revid": "149727", "url": "https://it.wikipedia.org/wiki?curid=3627294", "title": "Vettura a truck serie 4000", "text": ""}
{"id": "3627295", "revid": "149727", "url": "https://it.wikipedia.org/wiki?curid=3627295", "title": "Vettura a carrelli tipo 1928", "text": ""}
{"id": "3627299", "revid": "1442080", "url": "https://it.wikipedia.org/wiki?curid=3627299", "title": "Rye Brook Open 1988 - Doppio", "text": "Il doppio del torneo di tennis Rye Brook Open 1988, facente parte della categoria Grand Prix, ha avuto come vincitori Andrew Castle e Tim Wilkison che hanno battuto in finale Jeremy Bates e Michael Mortensen 4-6, 7-5, 7-6."}
{"id": "3627300", "revid": "1784492", "url": "https://it.wikipedia.org/wiki?curid=3627300", "title": "Luis Ib\u00e1\u00f1ez", "text": "Possiede anche il passaporto croato.\nCarriera.\nClub.\nBoca Juniors.\nHa iniziato la sua carriera professionale con il Boca Juniors nel 2008. Per il club argentino fece solo due presenze in Primera Divisi\u00f3n, rispettivamente contro il Newell's Old Boys e contro il Racing Avellaneda.\nDinamo Zagabria.\nNel 2008, nella finestra estiva del calciomercato, si trasferisce alla per una cifra di 650.000 euro. Nella sua prima stagione in Croazia sfoder\u00f2 tutte le sue performance, conquistando cos\u00ec il posto da titolare."}
{"id": "3627301", "revid": "425890", "url": "https://it.wikipedia.org/wiki?curid=3627301", "title": "Poligrafico", "text": ""}
{"id": "3627303", "revid": "281901", "url": "https://it.wikipedia.org/wiki?curid=3627303", "title": "Caecula caeca", "text": ""}
{"id": "3627304", "revid": "287204", "url": "https://it.wikipedia.org/wiki?curid=3627304", "title": "Entente Sportive de Wasquehal", "text": "La Entente Sportive de Wasquehal \u00e8 una societ\u00e0 calcistica francese della citt\u00e0 di Wasquehal.\nFondata nel 1924 come \"L'Union Sportive de Wasquehal\", divenne famosa come \"ES Wasquehal\" nel 1945 dopo la fusione con \"L'Association Sportif Wasquehal\".\nGioca attualmente nel Championnat de France Amateurs 2, dopo essere retrocessa dal CFA nel 2008. Ha disputato il campionato di Ligue 2 fra il 1998 ed il 2003 (massimo risultato il 13\u00ba posto del 2001), dopo essere diventato un club professionistico gi\u00e0 nel 1997."}
{"id": "3627307", "revid": "281901", "url": "https://it.wikipedia.org/wiki?curid=3627307", "title": "Sphagebranchus caecus", "text": ""}
{"id": "3627308", "revid": "281901", "url": "https://it.wikipedia.org/wiki?curid=3627308", "title": "Sphagebranchus coecus", "text": ""}
{"id": "3627310", "revid": "281901", "url": "https://it.wikipedia.org/wiki?curid=3627310", "title": "Apterichtus anguiformis", "text": ""}
{"id": "3627311", "revid": "281901", "url": "https://it.wikipedia.org/wiki?curid=3627311", "title": "Biscia di mare minore", "text": ""}
{"id": "3627312", "revid": "339392", "url": "https://it.wikipedia.org/wiki?curid=3627312", "title": "Festino di Baltassar", "text": ""}
{"id": "3627314", "revid": "281901", "url": "https://it.wikipedia.org/wiki?curid=3627314", "title": "Biscia di mare cieca", "text": ""}
{"id": "3627316", "revid": "281901", "url": "https://it.wikipedia.org/wiki?curid=3627316", "title": "Biscia di mare nuda", "text": ""}
{"id": "3627317", "revid": "35804", "url": "https://it.wikipedia.org/wiki?curid=3627317", "title": "Cenacolo di Andrea del Sarto", "text": "Il Cenacolo \u00e8 un grande affresco (525x871 cm) di Andrea del Sarto, databile al 1511-1527 circa e conservato nel Museo del Cenacolo di Andrea del Sarto, vicino alla chiesa di San Salvi, a Firenze.\nStoria.\nL'opera, considerato fra i capolavori dell'artista, realizzata in larga parte tra il 1526 e il 1527. La commissione risaliva addirittura al 1511, quando il monaco vallombrosano Ilario Panichi incaric\u00f2 l'artista allora giovanissimo, fornendogli i primi pagamenti. Inizialmente l'artista dipinse il sottarco, con l'aiuto di Andrea di Cosimo Feltrini per le grottesche. Qualcuno ha proposto l'aiuto del Franciabigio per le figure dei santi ma lo stile \u00e8 assolutamente consono alla pittura di Andrea in questi anni. Sospesi i lavori per circa pi\u00f9 di quindici anni, tra le varie vicende biografiche dell'artista, nel 1526 venne richiamato ad affrescare l'\"Ultima cena\" vera e propria, completata in sessantaquattro giornate. L'artista, al pieno della maturit\u00e0, aveva nel frattempo accentuato l'intensit\u00e0 devozionale dei soggetti e sviluppato importanti ricerche sul colore.\nCome \u00e8 noto, durante l'assedio di Firenze fu una delle pochissime opere superstiti fuori dalle mura di Firenze, l'unica di rilievo, e pare che i soldati imperiali furono cos\u00ec ammaliati dalla sua sorprendente modernit\u00e0 da risparmiarlo.\nNel 1534 il monastero divenne femminile e allora venne introdotta una rigida clausura che rese l'opera di fatto invisibile fino alle soppressioni. Ne esistevano per\u00f2 diverse copie, tra cui quella di Ridolfo del Ghirlandaio in Santa Maria degli Angeli e quella di Alessandro Allori nel Carmine.\nPer la scena principale esistono numerosi disegni preparatori, che certificano l'accurato studio delle pose dei personaggi.\nDescrizione e stile.\nNella tradizione dei cenacoli dipinti nei monasteri fiorentini, quello di Andrea del Sarto \u00e8 considerato solitamente il punto di arrivo pi\u00f9 alto di un percorso avviato a met\u00e0 del Trecento.\nSi trova sulla parete di fondo del refettorio opposta all'entrata, e occupa tutti il registro superiore della parete, al di sotto dell'arco della volta. Nel sottarco, tra grottesche e riquadrature, si trovano cinque medaglioni \"San Giovanni Gualberto\", \"San Salvi\", la \"Trinit\u00e0\" (con la particolare iconografia dei tre volti di Cristo riportata in auge da Savonarola), \"San Bernardino degli Uberti\" e \"San Benedetto\".\nIn una stanza, con un lungo tavolo parallelo alla parete, gli apostoli stanno seduti, sconvolti dall'annuncio del tradimento appena pronunciato da Ges\u00f9. Nella scelta del momento il Sarto si ispir\u00f2 a quanto fatto da Leonardo da Vinci a Milano, sebbene le sue figure gesticolano ma stanno composte al loro posto, nel solco di Ghirlandaio.\nLa parte pi\u00f9 originale, che avr\u00e0 grande fortuna nei decenni successivi, \u00e8 quella superiore dove l'artista rappresenta una terrazza con passaggi architravati, dove due personaggi, sullo sfondo di un cielo al tramonto, assistono alla scena. Si tratta di una piccola scena di genere, poich\u00e9 uno dei due tiene un vassoio ed \u00e8 quindi un servitore della locanda, mentre l'altro, con le braccia saldamente appoggiate alla terrazza come se avesse appena finito di sbirciare gi\u00f9, rivolge lo sguardo verso di lui, ruotando la testa di profilo. La tradizione voleva che questi fossero i ritratti di Andrea e dell'amata moglie, ma non \u00e8 vero.\nGiuda, come gi\u00e0 fece Leonardo, non \u00e8 separato al di qua dal tavolo come in tanti altri Cenacoli, ma \u00e8 alla destra di Ges\u00f9, fedelmente al testo evangelico di Giovanni con la mano sul petto a dimostrare la sua incredulit\u00e0, mentre riceve da Ges\u00f9 un pezzo di pane inzuppato. Alla sinistra di Cristo \u00e8 posto il suo discepolo prediletto, Giovanni, che si protende verso di lui come per poter ascoltare meglio le sue parole, mentre Ges\u00f9 gli riserva un gesto di affetto tenendogli la mano e guardandolo con un'espressione rassicurante. La figura di Cristo appare cos\u00ec isolata al centro, tra lo sconcerto legato alle sue parole che si propaga fino alle estremit\u00e0 del lungo tavolo, nel commosso ma misurato gesticolare degli apostoli.\nIl colore \u00e8 brillante, ma i toni selezionati non sono quelli primari della tradizione quattrocentesca (rossi, azzurro, gialli intensi), ma piuttosto mezze tinte che danno un senso di leggero stridore: violetto, verdognolo, arancio, turchese, ecc. Numerosi effetti cangianti, come nella veste di Giuda, impreziosiscono ulteriormente la pittura. Tale cromia, tipica dell'artista, era la sua interpretazione della crisi che animava la pittura in quegli anni, ispirando una pittura con gli schemi del passato. Anche le pose ricercate, sebbene non interessate dalle distorsioni e dalle esasperazioni antomiche, di altri colleghi dell'artista (Pontormo e Rosso in primis), scegliendo tra atteggiamenti insoliti. La gamma dei sentimenti espressa varia dalla sorpresa, allo sconforto, all'angoscia, all'interrogazione reciproca, al dubbio di s\u00e9, pur senza arrivare alla drammaticit\u00e0 dell'insuperato modello leonardiano.\nUn largo uso del chiaroscuro d\u00e0 l'idea del movimento delle vesti e della plasticit\u00e0 delle figure.\nNella parte sottostante l'opera era stata realizzata una copertura della parete con pannelli di legno intagliati che in epoca imprecisarta andarono perduti, venendo sostituiti con una decorazione pittorica che crea l'effetto di specchiature lapidee."}
{"id": "3627320", "revid": "34392", "url": "https://it.wikipedia.org/wiki?curid=3627320", "title": "Distretto di Bombay City", "text": ""}
{"id": "3627321", "revid": "287204", "url": "https://it.wikipedia.org/wiki?curid=3627321", "title": "Alessandro Rosi", "text": "Vita.\nAlessandro Rosi fu allievo di Cesare Dandini, ma le fonti non riportano molte notizie sulla vita e le opere del pittore. Si sa che fu maestro di Alessandro Gherardini e che dal 1677 diresse l'Arazzeria Medicea. Il Gabburri, l'unico che scrisse un cenno della sua biografia, nelle sue \"Vite dei Pittori\" dice che \u00abdipinse di gran macchia e rilievo e, pure non ostante, comparve tenero, vago e finito, si a olio come a fresco [...] fu di umore lieto e faceto e maestro di Alessandro Gherardini\u00bb.\nI suoi quadri, seppure non in gran numero, sono sparsi per la Toscana. Un \"San Francesco\" si trova, sempre per il Gabburri, nel Duomo di Prato e alcuni affreschi nella Galleria Corsini.\nDipinse anche per la corte medicea di Cosimo III. Ferdinando II de' Medici gli ordin\u00f2 due quadri con rappresentati baccanali. E dal 1677 lavor\u00f2 per l'arazzeria dove lasci\u00f2 molte testimonianze per aver disegnato cartoni per gli arazzi.\nMor\u00ec a 70 anni per un curioso incidente, travolto da una colonna caduta da una casa, mentre passava per \"Via Condotta\" a Firenze.\nOpere.\nDel pittore \u00abdi modi [...] negromantici\u00bb abbiamo diverse opere, molte delle quali gli sono state riconosciute recentemente, in quanto precedentemente confuse con quelle di Sigismondo Coccapani. Un \"Autoritratto\" delle Gallerie fiorentine considerato la sua prima opera, del 1643-44 circa. Ad anni giovanili, intorno al 1647, dovette risalire anche l\"'Allegoria dell'Amor di Virt\u00f9\", primo di una serie di repliche.\nRispetto all'avvento a Firenze del cortonismo, l'insegnamento del Dandini avvicin\u00f2 forse il Rosi alla svolta coloristica di Luca Giordano e i suoi affreschi di Palazzo Medici Riccardi.\nIl suo stile ricalc\u00f2 quello del barocco fiorentino con atmosfere melodrammatiche e talvolta anche con un erotismo di fondo nonostante le rappresentazioni di carattere, pi\u00f9 che altro, sacro. Le sue sante in estasi ricordano molto i Dandini, sia Cesare che Vincenzo, ed anche Cecco Bravo, le atmosfere sono oscure come quelle del tardo caravaggismo. Alcuni critici moderni hanno anche ipotizzato un suo soggiorno a Roma."}
{"id": "3627322", "revid": "287204", "url": "https://it.wikipedia.org/wiki?curid=3627322", "title": "Frank Gresley", "text": "Dipinse soprattutto paesaggi, i pi\u00f9 famosi sono quelli del fiume Trent presso Swarkestone, Barrow e Ingleby. Suo padre era l'artista James Stephen Gresley ed anche i suoi due figli Harold e Cuthbert si dedicarono all'arte.\nGresley visse la maggior parte della sua vita a Chellaston, Derbyshire. Alcuni dei suoi dipinti sono stati donati al Derby Museum and Art Gallery da Alfred Goodey."}
{"id": "3627323", "revid": "61051", "url": "https://it.wikipedia.org/wiki?curid=3627323", "title": "Giacomo Baccari", "text": "Pi\u00f9 giovane dei tre fratelli Baccari, sacerdoti lendinaresi, don Giacomo dedic\u00f2 la sua vita non solo al sacerdozio ma anche a progetti architettonici ed al restauro delle chiese cittadine. Questa passione era condivisa anche dal fratello don Francesco Antonio Baccari.\nI suoi lavori pi\u00f9 importanti furono quelli per il Santuario della Beata Vergine del Pilastrello e per la chiesa di San Biagio, entrambi a Lendinara. \nNel Santuario mariano fu impegnato nell'ampliamento della sagrestia nel 1794 e l'anno successivo nel rifacimento della cappella del Bagno e della tribuna, nell'innalzamento del presbiterio e nella creazione del transetto. Nel 1800 si occup\u00f2 di trasformare le quattro cappelle laterali esistenti in due navate. Il lavoro di restauro, d'ispirazione vignolesca e palladiana, della Chiesa di San Biagio fu caratterizzato dalla creazione di tre navate, di un coro separato dal presbiterio e del pronao aggettante della facciata.\nPrepar\u00f2, inoltre. progetti per la chiesa parrocchiale di Saguedo, tra il 1789 e il 1794, e per quella di Cavazzana, nel 1795. Segu\u00ec anche lavori per la Cattedrale nuova di Adria."}
{"id": "3627330", "revid": "5456", "url": "https://it.wikipedia.org/wiki?curid=3627330", "title": "Championnat de France Amateurs 2", "text": ""}
{"id": "3627331", "revid": "118803418", "url": "https://it.wikipedia.org/wiki?curid=3627331", "title": "Tram ATM serie 5000 (Milano)", "text": "Le vetture tranviarie serie 5000 dell'ATM di Milano erano una serie di vetture a carrelli costruite negli anni precedenti la Seconda guerra mondiale.\nStoria.\nConsegnate tutte e cinquecento le Ventotto di serie nel 1930, ATM fu in grado di rinnovare in larga parte il proprio parco mezzi, composto fino ad allora prevalentemente da Edison (realizzate fra il 1893 e il 1910). Tuttavia gi\u00e0 dalla met\u00e0 degli anni trenta si pose il problema di un ulteriore rinnovo del materiale rotabile da un punto di vista pi\u00f9 prettamente tecnico e dei materiali, a cui si sarebbero dovute rifare le nuove future motrici tramviarie. L'ingegnere Renato Ferrari, all'epoca Capo Servizio Materiale Mobile e Direttore dell'Officina e dei Depositi ATM cominci\u00f2 nel 1935 gli studi per una nuova vettura tramviaria, ispirata nel disegno e nella concezione alle PCC americane. La motrice tramviaria, costruita interamente presso le Officine Teodosio di ATM, venne terminata per il 1936.\nLa nuova vettura, numerata \"5000\" era stata realizzata quasi interamente con profilati in leghe d'alluminio, tenuti insieme da bulloni; la struttura portante, di tipo reticolare, presentava un rivestimento esterno in lamierino d'alluminio, a sua volta incollato su pannelli di legno compensato. Il telaio portante era in lamiera saldata, mentre le barre equilibratrici e le boccole erano in lega leggera. I carrelli erano di tipo \"Commonwealth\", analoghi a quelli delle Ventotto, mentre i motori (quattro, di tipo \"Milano 36\", da 26\u00a0kW l'ora) erano sospesi al telaio del carrello, trasmettendo il moto agli assi attraverso giunti cardanici a doppia riduzione. L'avviatore - di fabbricazione Marelli come i motori - era automatico a contattori elettromagnetici VA Westinghouse.\nNel 1936 l'ingegner Ferrari mise a punto un secondo prototipo, costituito questa volta da una struttura reticolare di profilati d'acciaio. Questo secondo prototipo riprendeva sostanzialmente il disegno del frontale e dell'arredamento dalla precedente \"5000\", ammorbidendone tuttavia le linee estetiche ed eliminandone gli spigoli. La piattaforma posteriore venne completamente ridisegnata, dal momento che nel frattempo si era optato per l'adozione della salita posteriore, con pagamento all'entrata. Diversi risultavano anche i carrelli, progettati dal TIBB e denominati \"Milano 36\": complessivamente la vettura risult\u00f2 relativamente alterata nelle sue dimensioni, leggermente pi\u00f9 larga e leggermente meno lunga. Una delle caratteristiche pi\u00f9 evidenti della \"5001\" era la portiera centrale a quattro ante rotanti e indipendenti, sul modello anch'esso delle PCC americane; tale prerogativa, che non venne applicata sulle vetture di serie, non ebbe tuttavia lunga durata nemmeno sulla \"5001\". La nuova vettura venne presentata ufficialmente alla Fiera Campionaria del 1937.\nNel 1937 venne decisa la costruzione di sessanta vetture tramviarie di serie, che riprendessero quanto sperimentato e applicato sulla \"5001\". La commessa delle casse venne ripartita su tre fornitori: la Breda (vetture 5002-5031), le Officine Elettroferroviarie Tallero (vetture 5032-5046) e le Officine Meccaniche (vetture 5047-5061). I carrelli vennero forniti dal TIBB, mentre l'equipaggiamento elettrico dalla Marelli.\nNel 1942 ne venne realizzata una versione articolata a 2 casse, la serie 4500. La migliore visibilit\u00e0 ottenuta col frontale delle 4500 port\u00f2 ATM nel 1942 a stabilire una modifica analoga per tutte le vetture della serie 5000, la cui applicazione sarebbe stata tuttavia bloccata dai tragici bombardamenti dell'anno successivo. A causa dell'impiego di leghe leggere nella struttura portante della cassa, le 5000 risultarono le vetture tramviarie che riportarono i danni pi\u00f9 consistenti in seguito ai bombardamenti del 1943: su sessantadue vetture, se ne sarebbero infatti salvate solo 24. Delle altre unit\u00e0, di cui si erano salvati praticamente solo i carrelli, si riusc\u00ec - oltre a questi - a recuperare con fatica indotti, armature dei motori, comandi e altre componenti che avrebbero dato origine tra il 1947 e il 1951 alla nuova serie 5100 (costituita da 37 unit\u00e0).\nLe 5000 che erano sopravvissute ai bombardamenti prestarono servizio per altri due decenni. Agli inizi degli anni cinquanta ATM attu\u00f2 un piano di revisione generale per l'intera serie superstite, in cui venivano unificati gli arredi e i frontali, questi ultimi secondo un ulteriore disegno che derivava da quello solo parzialmente applicato del 1942. In occasione di queste modifiche venne soppressa l'apertura a compasso dei deflettori laterali, giudicata problematica, e le prese d'aria poste al di sopra delle velette e della piattaforma posteriore. Per gli interni vennero installate panche in legno longitudinali e illuminazione a lampade analoga a quella gi\u00e0 in uso alle Ventotto. Gi\u00e0 in origine assegnate a Leoncavallo, le 5000 vi rimasero anche all'indomani della guerra, assegnate perlopi\u00f9 ad un ristretto numero di linee come il 17 (piazzale Maciachini - via Sire Raul), il 18 (via Amp\u00e9re / via Pacini - Baggio), l'Interstazionale 25/26 e il 27 (Stazione Nord (in seguito piazza VI Febbraio) - Stazione Lambrate).\nIn vista di un'ormai prossima radiazione, nel 1972 l'ATAN di Napoli ottenne la vettura \"5003\" per poterla provare sulla propria rete tramviaria. L'idea iniziale era quella di poter acquistare l'intero lotto di vetture, in modo da poter sostituire le vecchie Peter Witt. La vettura venne portata a Genova su carrellone stradale, e da l\u00ec imbarcata fino a Napoli, dove - sempre su carrellone stradale - raggiunse il Deposito di Fuorigrotta. Vi sarebbe rimasta fino al 1977, per essere in seguito demolita. La vettura risult\u00f2 infatti incompatibile con la rete partenopea, e l'ATAN prefer\u00ec intervenire nel rimodernare i propri tram, piuttosto che programmare interventi di adeguamento della rete o di adattamento delle 5000 milanesi. Queste terminarono quindi fra il 1975 e il 1976 a Milano il proprio servizio, venendo in seguito demolite. Una vettura, la 5015, fin\u00ec in un oratorio di Gaggiano, usata come spogliatoio e magazzino: venne demolita nel 1982.\nLa 5000 nel modellismo.\nNegli anni cinquanta la 5000 fu riprodotta in scala H0 dalla Rivarossi."}
{"id": "3627337", "revid": "287204", "url": "https://it.wikipedia.org/wiki?curid=3627337", "title": "Division 2 2000-2001", "text": "L'edizione 2000-01 della Ligue 2 \u00e8 stato il sessantaduesimo campionato di calcio francese di seconda divisione."}
{"id": "3627340", "revid": "281901", "url": "https://it.wikipedia.org/wiki?curid=3627340", "title": "Atherinidae", "text": "Gli Atherinidae sono una famiglia di pesci ossei appartenenti all'ordine Atheriniformes.\nDistribuzione e habitat.\nQuesti pesci sono distribuiti in tutti i mari e gli oceani del mondo eccettuati quelli polari.\nNel mar Mediterraneo sono presenti 4 specie:\nNei mari italiani sono presenti solo le prime due, \"Atherinomorus lacunosus\" (sinonimo \"A. forskali\") \u00e8 una specie lessepsiana.\nLa maggior parte degli Atherinidae vive in acque marine costiere anche se circa 50 specie sono dulcacquicole e molte altre sono pi\u00f9 o meno fortemente eurialine e possono vivere in tutti e due gli ambienti (ad esempio il comune lattarino \"Atherina boyeri\").\nDescrizione.\nIn genere la taglia di questi pesciolini \u00e8 minuta e misura meno di 10\u00a0cm sebbene qualche specie possa raggiungere i 25\u00a0cm. Hanno corpo slanciato con bocca terminale. Sono presenti due pinne dorsali separate da un ampio spazio, la prima \u00e8 composta di raggi spinosi ma morbidi, la seconda ha un solo raggio spinoso seguito da raggi molli, stessa struttura d ella seconda dorsale ha la pinna anale. Le pinne pettorali sono inserite in alto, le pinne ventrali sono in posizione addominale. La pinna caudale \u00e8 biloba. La linea laterale \u00e8 assente. Le scaglie sono relativamente grandi. Lungo i fianchi \u00e8 di solito presente una larga fascia argentea sotto la quale spesso corre una linea scura pi\u00f9 stretta.\nBiologia.\nSono gregari e spesso formano banchi imponenti. Costituiscono un importantissimo tassello della catena trofica in numerosi ecosistemi costieri, lagunari o lacustri.\nAlimentazione.\nHanno alimentazione planctofaga.\nPesca.\nA dispetto delle loro dimensioni minute molte specie hanno una notevole importanza per la pesca professionale.\nTassonomia.\n\"Atherion\" \u00e8 stato spostato negli anni 2020 alla famiglia monotipica Atherionidae."}
{"id": "3627345", "revid": "287204", "url": "https://it.wikipedia.org/wiki?curid=3627345", "title": "Gli anni del giudizio", "text": "Gli anni del giudizio \u00e8 un romanzo di Giovanni Arpino del 1958.\nSi tratta, secondo Lorenzo Mondo, del \u00abprimo libro davvero importante\u00bb dello scrittore, un esempio di letteratura impegnata che si cala nella realt\u00e0 della politica, in cui il lettore trova \u00abpiena aderenza ai fatti contemporanei\u00bb. Il romanzo racconta le incertezze e i dubbi di un militante del partito comunista, che per certi aspetti anticipano le inquietudini vissute dai due protagonisti di uno dei romanzi successivi, Una nuvola d'ira del 1962, anch'essi comunisti in difficolt\u00e0 di fronte all'evolversi della societ\u00e0.\nTrama.\nLa vicenda si svolge a Bra, nelle settimane che precedono le elezioni politiche del 1953.\nUgo ed Ester Braida, di trenta e venticinque anni, sono una giovane coppia che vive a Bra, in una casa da cui si vede la piazza del municipio, dominata dalla statua del beato Cottolengo. Ugo \u00e8 un operaio, che ogni giorno si sobbarca un faticoso viaggio in treno per raggiungere la fabbrica a Torino, mentre Ester, incinta, dopo avere perso il lavoro in una camiceria lavora in casa come sarta. Con loro vive anche la madre di Ester, malata, mentre il padre della ragazza, tenacemente attaccato alle sue terre, ha preferito continuare a fare il contadino.\nUgo \u00e8 un attivista e convinto sostenitore del partito comunista. In vista delle elezioni il suo impegno, nonostante la fatica del lavoro in fabbrica e le attenzioni rivolte a Ester, si moltiplica. Con gli amici e compagni Andreino, Taricco e il Moro, Ugo sottrae ore al sonno e durante la notte gira i paesi vicini per attaccare manifesti elettorali.\nUgo viene anche incaricato da Pagliero, uno dei coordinatori della sezione locale, di tenere un comizio in un piccolo centro. Ugo vorrebbe rifiutare perch\u00e9 non si ritiene un buon oratore, ma in seguito si lascia trascinare dall'entusiasmo e la preparazione del discorso lo assorbe per molti giorni. Al comizio assiste a sorpresa anche il padre di Ester, nonostante le sue idee politiche conservatrici siano molto diverse da quelle di Ugo. Tutti i presenti si complimentano con Ugo per la riuscita del discorso, ma Pagliero sostiene che Ugo ha parlato troppo poco del partito. Ugo ha incentrato il comizio, come si voleva, contro la cosiddetta legge truffa, che avrebbe consegnato i due terzi dei seggi a chi avesse ottenuto anche solo met\u00e0 dei voti, ma si \u00e8 anche lasciato andare a considerazioni personali, arrivando a elogiare paesi non comunisti come la Germania e l'Inghilterra. Ugo \u00e8 rattristato e cerca di capire se ha commesso errori, ma in lui nascono un malessere e un'insofferenza verso la rigida burocrazia del partito. Pagliero impedisce a Ugo di tenere, come gli aveva chiesto, il comizio successivo.\nUn altro motivo di screzio tra Ugo e Pagliero viene da Antonietta, una comune amica che \u00e8 incinta del Pagliero; quest'ultimo si rifiuta di riconoscere il figlio, irritando Ugo che vede in questo un comportamento non coerente con le loro comuni idee.\nUgo comincia a perdere fiducia, gli pare che il lavoro a Torino gli faccia perdere contatto con la reale situazione delle sue terre, qualche volta gli viene il desiderio di \u00abtogliersi la politica dalla testa\u00bb, di \u00abstarsene tranquillo fregandosene del mondo\u00bb come tanta gente riesce a fare.\nPochi giorni prima delle elezioni si svolge a Cuneo un comizio di Palmiro Togliatti. Ugo vi partecipa col Pagliero, il vecchio attivista Battista e altri membri della loro sezione. Al termine del comizio, un compagno di Roma, che tutti chiamano professore, d\u00e0 un altro colpo alle certezze di Ugo, sostenendo che molti paesi comunisti, come l'Ungheria, la Polonia e la Repubblica Democratica Tedesca, sono un disastro e ci vorranno molti anni per regolarizzarne la situazione.\nGiunge infine il giorno delle elezioni. Ugo, dopo avere votato, preferisce rimanere chiuso in casa. Ha strappato il certificato elettorale della madre di Ester, per evitare che la donna, fervente cattolica, potesse dare il voto a un partito avversario, ma teme che qualcuno la venga a prendere con un nuovo certificato per convincerla a votare. Ugo ed Ester vedono dalla loro casa una vecchia trascinata al municipio da alcuni uomini: il racconto si chiude con gli stessi uomini che bussano insistentemente alla porta della casa di Ugo ed Ester."}
{"id": "3627346", "revid": "123547263", "url": "https://it.wikipedia.org/wiki?curid=3627346", "title": "Tram ATM serie 5100", "text": "Le vetture tranviarie serie 5100 dell'ATM di Milano erano una serie di motrici a carrelli ricavate dalla ricostruzione delle unit\u00e0 serie 5000 danneggiate durante gli anni della seconda guerra mondiale.\nAllestite tra il 1947 e il 1951 presso gli stabilimenti Ansaldo di Genova, contribuirono in modo significativo al rilancio della rete tranviaria milanese negli anni che precedettero la costruzione delle prime due linee metropolitane.\nDistolte quasi definitivamente dal servizio nel periodo dello sfoltimento delle linee tranviarie, tra gli anni settanta e i primi anni ottanta, continuarono a svolgere saltuarie corse di rinforzo sulle linee del capoluogo sino al 1986.\nAttualmente sono ancora esistenti le unit\u00e0 originali 5131 (accantonata al deposito di Precotto), 5133 (esposta in restauro al Museo Volandia) e l'unit\u00e0 5137 (ripristinata da ATM Milano in livrea biverde ma al momento ferma \"accantonata\" al deposito di Baggio), appartenente alla serie 5136 e 5137, costruita nel 1950/51 con un diverso allestimento interno e motori pi\u00f9 potenti che anticipavano la serie 5200. Tuttavia in passato era stata preservata anche una quarta unit\u00e0, presso la ditta Parizzi di Bresso, la 5120, che per\u00f2 venne in seguito demolita."}
{"id": "3627348", "revid": "643662", "url": "https://it.wikipedia.org/wiki?curid=3627348", "title": "Internapoli Camaldoli Societ\u00e0 Sportiva Dilettantistica", "text": ""}
{"id": "3627351", "revid": "1305772", "url": "https://it.wikipedia.org/wiki?curid=3627351", "title": "Battista di Gerio", "text": "Biografia e opere.\nFu pittore pisano di nascita, documentato fra Pisa e la lucchesia dal 1414 al 1418. La sua opera \u00e8 di ambito tardogotico, ma influenzata della nuova cultura figurativa fiorentina degli inizi del Quattrocento.\nDi lui ci rimangono:"}
{"id": "3627357", "revid": "1543377", "url": "https://it.wikipedia.org/wiki?curid=3627357", "title": "Italian Softball League 2011", "text": "L'Italian Softball League edizione 2011 \u00e8 iniziato il 26 marzo e si \u00e8 concluso l'11 ottobre con gara 5 di finale della Italian Softball Series tra il Caserta e l'Amga Legnano.\nLa partita \u00e8 stata vinta con il risultato di 1-0 dalla squadra campana che si \u00e8 aggiudicata il suo terzo scudetto."}
{"id": "3627358", "revid": "210951", "url": "https://it.wikipedia.org/wiki?curid=3627358", "title": "Lega Sveva", "text": ""}
{"id": "3627359", "revid": "111545625", "url": "https://it.wikipedia.org/wiki?curid=3627359", "title": "Michael Heizer", "text": "Biografia.\nMichael Heizer \u00e8 nato in California, dove ha frequentato il San Francisco Art Institute. Nel 1966 si sposta a New York, iniziando una carriera di artista con l'esecuzione di lavori di piccole dimensioni, dipinti e sculture.\nAlla fine del 1960 lascia New York per recarsi nei deserti della California e del Nevada, dove inizia a produrre opere in grande scala, documentandole con filmati e mostre fotografiche. Tra le sue opere maggiori \u00e8 da citare \"Double Negative\", una trincea lunga 535 metri e profonda 15 scavata sul fianco di una montagna nel deserto del Nevada. Il lavoro \u00e8 stato documentato da Gerry Shum nel film \"Land Art\" e finanziato dalla collezionista newyorkese Virginia Dwan.\nDa allora, Heizer ha continuato a produrre opere di Land Art e, dalla fine degli anni '90, il suo lavoro si \u00e8 concentrato principalmente su \"City\", un progetto di un enorme complesso nel deserto di Lincoln County, in Nevada. Ha inoltre prodotto una serie di dipinti astratti e sculture di grandi dimensioni, spesso a opere prodotte dai nativi americani, che si possono trovare nei musei e negli spazi pubblici in tutto il mondo. Il suo lavoro \u00e8 sostenuto dalla Dia Art Foundation attraverso una borsa di studio della Fondazione Lannan. L'opera \"City\" \u00e8 tuttora incompiuta e non ancora aperta al pubblico.\nIn giugno 2012 \u00e8 stata inaugurata la sua opera \"Levitated Mass\" nel museo LACMA di Los Angeles. Ispirata ai megaliti costruiti nell'antichit\u00e0, \u00e8 costituita da una trincea in cemento armato lunga 140 metri che sostiene un enorme masso di granito del peso di oltre 300 tonnellate."}
{"id": "3627361", "revid": "384895", "url": "https://it.wikipedia.org/wiki?curid=3627361", "title": "Fortunato Pasquetti", "text": "Biografia.\nAllievo di Nicol\u00f2 Cassana, si distinse come ritrattista, immortalando molti facoltosi patrizi della Venezia settecentesca. La prima opera di cui resta memoria, dispersa, si trovava almeno dal 1733 nella chiesa di San Simeone Profeta e raffigurava \"San Girolamo\".\nSono numerosi gli elogi dei contemporanei: Pietro Guarienti, nel 1753, lo ricordava per i suoi \"ritratti non solo somiglianti, ma vagamente inventati, ben disegnati e secondo l'arte dipinti\", cos\u00ec come il senatore Pietro Gradenigo, nel 1760, lo annoverava \"tra li pi\u00f9 comendabili pittori per imitare ritratti, e di altezza naturale in gran quadri\".\nDopo una lunga e fortunata carriera, l'artista si trasfer\u00ec nel 1764 a Portogruaro, dove sarebbe morto a distanza di alcuni anni."}
{"id": "3627362", "revid": "701660", "url": "https://it.wikipedia.org/wiki?curid=3627362", "title": "Municipio di Copenaghen", "text": "Il Municipio di Copenaghen, in danese: \"K\u00f8benhavns R\u00e5dhus\", \u00e8 la sede del Comune, in stile neorinascimentale, che sorge sulla centrale \"R\u00e5dhusplads\" (\"Piazza del Municipio\") di Copenaghen, in Danimarca.\nNell'edificio vengono accolti i capi di stato in visita alla capitale danese.\nStoria.\nPrima di insediarsi in questo luogo, il consiglio d'amministrazione del comune di Copenaghen, venne accolto in cinque diversi edifici siti sul \"Nytorv\", la Piazza del Mercato Nuovo.\nIl primo edificio era in uso dal 1479 e and\u00f2 distrutto nel grande incendio di Copenaghen del 1728. Subito se ne intraprese la ricostruzione, su disegno di J.C. Ernst e J.C. Krieger, ma riand\u00f2 in fiamme nell'incendio del 1795.\nUn nuovo palazzo comunale venne eretto sul Nytorv non prima del 1815, su progetto di C.F.Hansen. Ospitava sia la sede comunale che quella di giustizia. Oggi questo edificio neoclassico \u00e8 il Palazzo di Giustizia di Copenaghen.\nSul sito attuale, il municipio odierno, venne costruito tra il 1892 e il 1905 su progetto dell'architetto Martin Nyrop (1849-1921), che lo concep\u00ec in uno stile ibrido romantico-nazionale e ispirato al Palazzo Pubblico di Siena.\nPer permettere la costruzione del municipio, nel 1888 furono abbattuti un mulino e i bastioni di Gyldenl\u00f8v.\nNel 1925 furono aperte al pubblico le \"Civiche collezioni storiche\" di Copenaghen, allora accolte nel sottotetto. Solo nel 1956 queste collezioni vennero traslate nel nuovo Museo di Copenaghen.\nDescrizione.\nL'edificio \u00e8 in mattoni rossi e combina lo stile di palazzi italiani (in particolare toscani) con elementi dell'architettura medievale danese.\nEsterno.\nTorre dell'orologio.\nL'edificio presenta una torre che, con i suoi 105,6 metri di altezza, \u00e8 una delle torri pi\u00f9 alte della citt\u00e0.\nLa torre \u00e8 fornita di un carillon, il cui suono viene diffuso ogni giorno dalla radio nazionale danese.\nI visitatori possono accedervi salendo per 298 gradini.\nStatua di Absalon.\nSopra l'ingresso principale \u00e8 posta una statua raffigurante il fondatore di Copenaghen, il vescovo Absalon (1128-1201).\nInterno.\nSalone principale.\nAl primo piano, si trova il salone principale, a forma rettangolare e con decorazioni in stile italiano.\nOrologio mondiale.\nNel municipio, \u00e8 conservato l'orologio mondiale, attivato nel 1955, \u00e8 un'opera di Jens Olsen, che impieg\u00f2 27 anni per costruirlo.\n&lt;br&gt;L'orologio possiede un meccanismo in grado di determinare i calendari dei prossimi 570.000 anni."}
{"id": "3627365", "revid": "287204", "url": "https://it.wikipedia.org/wiki?curid=3627365", "title": "Kazakistan ai Giochi della XXIX Olimpiade", "text": "Il Kazakistan ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 130 atleti.\nPallamano.\nTorneo femminile.\nLa nazionale kazaka si \u00e8 qualificata per i Giochi vincendo il torneo preolimpico asiatico.\nSquadra.\nLa squadra era formata da:\nPallavolo.\nTorneo femminile.\nLa nazionale kazaka si \u00e8 qualificata come migliore asiatica del torneo preolimpico mondiale."}
{"id": "3627366", "revid": "486946", "url": "https://it.wikipedia.org/wiki?curid=3627366", "title": "Karate Kid II - Il momento della verit\u00e0", "text": ""}
{"id": "3627368", "revid": "86599", "url": "https://it.wikipedia.org/wiki?curid=3627368", "title": "C/1975 N1 Kobayashi-Berger-Milon", "text": "C/1975 N1 (Kobayashi-Berger-Milon) \u00e8 una cometa non periodica che ha raggiunto una luminosit\u00e0 sufficiente per divenire visibile ad occhio nudo."}
{"id": "3627373", "revid": "125856315", "url": "https://it.wikipedia.org/wiki?curid=3627373", "title": "Elena Aiello", "text": "Biografia.\nElena Emilia Aiello, terzogenita degli otto figli di Pasquale Aiello e Teresa Paglilla, crebbe in un ambiente esemplarmente cristiano. Rimasta orfana di madre nel 1905, matur\u00f2 in seguito la decisione di abbracciare la vita religiosa, facendo il suo ingresso, il 18 agosto 1920, nell'istituto delle Figlie della Carit\u00e0 del Preziosissimo Sangue a Nocera dei Pagani, in provincia di Salerno. Sopraggiunsero, per\u00f2, gravi malanni fisici, tra i quali un tumore allo stomaco e diversi interventi chirurgici, la costrinsero a lasciare il monastero. Contro ogni aspettativa giunse la guarigione, che fu da lei stessa attribuita a santa Rita, e il 2 marzo 1923, secondo quanto riferisconi i suoi biografi, Elena ricevette le stigmate, che le venivano donate ogni Venerd\u00ec santo, scomparendo il sabato santo.\nTrasferitasi a Cosenza insieme ad un'amica, Luigia Mazza, anch'essa desiderosa di farsi religiosa, fond\u00f2 con lei l'Istituto delle Suore Minime della Passione di Nostro Signore Ges\u00f9 Cristo. Nella regola indic\u00f2 come riferimenti spirituali la Passione di Ges\u00f9 e la carit\u00e0 testimoniata da san Francesco da Paola. Elena Aiello, conosciuta come la \"\"Monaca Santa\", dedic\u00f2 la sua vita all'accoglienza, in particolare dei bambini abbandonati, istituendo per gli orfani alcuni istituti e aprendo un Istituto Magistrale per le ragazze che uscivano dall'orfanotrofio.\nRecatasi a Roma per l'apertura di un nuovo istituto, vi mor\u00ec il 19 giugno 1961. Le sue spoglie sono custodite nella Cappella della Casa Madre a Cosenza. Da allora risultano testimonianze di conversioni e guarigioni miracolose, attribuite alla sua intercessione.\nCulto.\nPapa Giovanni Paolo II la dichiar\u00f2 venerabile il 22 gennaio 1991. Papa Benedetto XVI ne promulg\u00f2 il decreto di beatificazione, la quale avvenne il 14 settembre 2011 presso lo Stadio San Vito di Cosenza. La solenne celebrazione fu presieduta dal cardinale Angelo Amato, in qualit\u00e0 di prefetto della Congregazione delle cause dei santi e legato pontificio. La memoria liturgica ricorre il 19 giugno, giorno della sua morte.\nLa profezia dei \"Tre giorni di buio\".\nCon riferimento alla profezia dei \"Tre giorni di buio\"\", la cui origine viene attribuita alla beata Anna Maria Taigi, Elena Aiello scrisse nel suo diario:\nLa profezia venne anche da santa Maria Faustina Kowalska, senza per\u00f2 riferimento alla durata."}
{"id": "3627375", "revid": "42895424", "url": "https://it.wikipedia.org/wiki?curid=3627375", "title": "Aces High (film)", "text": ""}
{"id": "3627377", "revid": "42895486", "url": "https://it.wikipedia.org/wiki?curid=3627377", "title": "Bopha", "text": ""}
{"id": "3627381", "revid": "5456", "url": "https://it.wikipedia.org/wiki?curid=3627381", "title": "ES Wasquehal", "text": ""}
{"id": "3627382", "revid": "5456", "url": "https://it.wikipedia.org/wiki?curid=3627382", "title": "US Cr\u00e9teil", "text": ""}
{"id": "3627383", "revid": "1543377", "url": "https://it.wikipedia.org/wiki?curid=3627383", "title": "Kenneth Turan", "text": "Biografia.\nSi diplom\u00f2 allo Swarthmore College, per poi laurearsi alla Columbia University Graduate School of Journalism.\nGi\u00e0 giornalista del \"Washington Post\" e di \"TV Guide\", lavora per il \"Los Angeles Times\" e per la trasmissione \"Moring Edition\" sulla National Public Radio."}
{"id": "3627384", "revid": "5456", "url": "https://it.wikipedia.org/wiki?curid=3627384", "title": "AS Beauvais", "text": ""}
{"id": "3627389", "revid": "5456", "url": "https://it.wikipedia.org/wiki?curid=3627389", "title": "Ligue 2 2000-2001", "text": ""}
{"id": "3627400", "revid": "80598", "url": "https://it.wikipedia.org/wiki?curid=3627400", "title": "New Star", "text": ""}
{"id": "3627402", "revid": "122993094", "url": "https://it.wikipedia.org/wiki?curid=3627402", "title": "Ligue 2 2006-2007", "text": "L'edizione 2006-07 della Ligue 2 \u00e8 stato il sessantottesimo campionato di calcio francese di seconda divisione."}
{"id": "3627405", "revid": "120162175", "url": "https://it.wikipedia.org/wiki?curid=3627405", "title": "Raffaello Mascetti", "text": "Raffaello Mascetti \u00e8 un personaggio della serie di film \"Amici miei\", interpretato da Ugo Tognazzi.\nBiografia.\nIl conte Raffaello Mascetti, detto Lello, nasce a Firenze, presumibilmente nel 1922, da una nobile famiglia toscana, presente nelle cronache fiorentine fin dal 1191. Abituato al lusso e alla nobilt\u00e0 fin da bambino, supportato economicamente dagli amici una volta caduto in disgrazia, il Mascetti si freger\u00e0 sempre del titolo di conte senza mai lavorare un solo giorno in vita sua, arrotondando solamente con la vendita delle enciclopedie e con qualche stratagemma, come la vendita dei diritti sulla sua gamba rotta a uno strozzino.\nIl conte, infatti, non ha mai perso la sua proverbiale signorilit\u00e0 - l'unico spicciolo dato in mancia al guardiano del cimitero per avergli custodito la macchina - senza tuttavia potersela permettere; sposatosi con la moglie, anche lei, presumibilmente, nobile o comunque benestante, sperpera non solo il suo pluricentenario patrimonio, ma anche quello della consorte (\"fino a 21 anni mi sono fatto vestire e spogliare dal cameriere; il conte Lello Mascetti s'\u00e8 fatto un viaggio di nozze di tre anni e mezzo con moglie e un orso di due metri al guinzaglio\").\nRimasto senza pi\u00f9 neanche una lira spedisce la moglie e la figlia a Gavinana, paese natale di Alice, da tale Batacchi. Intanto, mentre le \"villeggianti\" vivono fra la neve in due stanze, il conte Mascetti \u00e8 ospitato con la giovanissima amante Titti prima dal Necchi - ed \u00e8 cacciato dalla Carmen - poi dal Perozzi - ed \u00e8 cacciato dallo stesso amico dopo una lite fra lui e la Titti che distrugge la stanza di Luciano - infine dal Melandri. Scopertosi \"becco di una bella biondina\", in quanto la Titti ha una relazione lesbica con una compagna, decide di far tornare la famiglia a Firenze.\nGli amici decidono di aiutarlo, contribuendo con quasi due terzi dell'affitto di un monolocale squallido, anch'esso per la sua condizione decaduta assolutamente irraggiungibile. Frattanto continua la relazione con la Titti; scoperto dal padre di lei, Colonnello Ambrosio, questi confessa la relazione adulterina alla moglie del conte, la quale tenta di suicidarsi col gas. Il Mascetti tenta cos\u00ec di concludere la relazione, ma alla fine non vi riesce.\nComunque, gi\u00e0 qualche anno pi\u00f9 tardi, la Titti \u00e8 completamente uscita di scena; difficile \u00e8, da questo punto, determinare l'ordine cronologico della vita del Mascetti, a causa delle incongruenze del secondo capitolo della saga. Infatti, nel primo film sembra che l'avventura amorosa con la Titti e il rientro delle villeggianti avvenga poco prima dell'incontro col Sassaroli.\nIn ogni modo, il Mascetti, in una costante povert\u00e0, nel 1966-'67 approfitta del momentaneo abbandono del Perozzi da parte della moglie, e del fatto che questi mal tollera la presenza del figlio, per prendere lui in custodia il giovane Luciano per 150.000 lire al mese. Tutto ci\u00f2 coster\u00e0 al Mascetti uno smacco bruciante da parte di Luciano; nel diario che \"la signora maestra [...] fa tenere alla fine di ogni giornata\" agli alunni, dopo aver tratteggiato l'ambiente squallido dove il Mascetti vive (\"lui per fare il conte chiama castello un aggeggio di tre loculi\"), la sua atroce povert\u00e0 e la sua misera famiglia (\"la moglie, una donnetta secca e rifinita come il suo nome, Alice\", e una bambina \"andicappata\"), conclude; \"io dico che codesto conte o \u00e8 un gran bugiardo o s'\u00e8 ridotto proprio come un disperato\". Fingendosi imperturbabile, ma essendosi guardato attorno ad ogni passaggio del diario, per riscontrare la sua miserrima condizione, prima di scoppiare a piangere dichiarer\u00e0: \"bravo, 10 e lode\".\nNegli anni ottanta la figlia viene violentata mentre sparecchia i tavoli da un certo Giovannone, un sottocuoco. Lo stupro ha fatto s\u00ec che Mela rimanesse incinta, provocando un nuovo tentato suicidio collettivo col gas di Alice, non riuscito in quanto il gas era stato tagliato ai Mascetti per non aver pagato le bollette. Per prima cosa il Mascetti si rivolge al Sassaroli, per far abortire Mela. Ai suoi danni il Sassaroli intraprender\u00e0 una burla con il Necchi e il Melandri, testimoni per accertarsi del consenso di Mela all'aborto. Consenso che non viene rilasciato; gli amici, con Alice e Mela, si recano alla mensa dove Mela \"sparecchiava\". Giovannone si rivela un uomo volgare e assolutamente poco raccomandabile. Dopo una supercazzola ai suoi danni, il Mascetti decide di dare il suo nome al \"bastardo\": il futuro conte Mascetti si chiamer\u00e0 come il nonno.\nPoco pi\u00f9 tardi il Mascetti viene colpito da un ictus, che lo lascer\u00e0 paralizzato a vita. Con qualche imbroglio del Melandri al Comune di Firenze e del Sassaroli alla mutua, riceve una pensioncina d'invalidit\u00e0, nonostante mai il Mascetti abbia lavorato in vita sua. Il Sassaroli gli dona anche un casalino tra Lucca e Pisa, dove il Mascetti si accinge a passare il resto della sua vita. La moglie \u00e8 contenta perch\u00e9 \"non pu\u00f2 pi\u00f9 scappare, lo ha tutto per s\u00e9\"; anche la figlia \u00e8 contenta con il suo poppante. Poco dopo, tuttavia, la moglie morir\u00e0, e la figlia rimarr\u00e0 probabilmente con il figlio nel casalino; il Mascetti verr\u00e0 prelevato dagli amici e affidato ad una clinica di ricovero per anziani, che poco a poco vedr\u00e0 ricoverati, l'uno dopo l'altro, anche gli altri zingari, con l'unica eccezione del Sassaroli che tuttavia comprer\u00e0 lui stesso la villa sede dell'ospizio, dopo aver venduto la clinica, essendosi accorto per tempo di \"essere rincoglionito\". Gli amici sono cos\u00ec finalmente riuniti tutti assieme per escogitare le ultime zingarate della vecchiaia."}
{"id": "3627410", "revid": "226458", "url": "https://it.wikipedia.org/wiki?curid=3627410", "title": "Micha\u0142 Jagosz", "text": "Biografia.\nOrdinato sacerdote a Cracovia il 21 giugno 1964 dall'arcivescovo Karol Wojty\u0142a, Micha\u0142 Jagosz ha svolto attivit\u00e0 pastorale nelle parrocchie di Wadowice e Cracovia dal 1964 al 1983, \u00e8 stato direttore dell'Archivio del Capitolo di Cracovia e della Curia metropolitana dal 1976 al 1983.\nDal 1983 vive a Roma, dove \u00e8 stato direttore del Centro di Documentazione di Giovanni Paolo II dal 1983 al 2000, amministratore della Casa e della Fondazione di Giovanni Paolo II dal 1985 al 1996, canonico della Basilica di Santa Maria Maggiore (1990) della quale ha creato il museo, postulatore di due cause di canonizzazione (della regina Edvige d'Angi\u00f2 e dell'arcivescovo Zygmunt Szcz\u0119sny Feli\u0144ski) e di numerose cause di beatificazione. Capo della Commissione storica della causa di beatificazione di Giovanni Paolo II. \nNel 1985 si \u00e8 diplomato presso la Scuola di archivistica e paleografia della Biblioteca Apostolica Vaticana. Ha conseguito il titolo di dottore presso la Pontificia Accademia Teologica di Cracovia nel 1997.\nDal 2006 \u00e8 prefetto dell'Archivio e della Biblioteca del Capitolo Liberiano. Ha ricoperto incarichi amministrativi presso varie istituzioni religiose polacche a Roma; \u00e8 autore di numerosi lavori sulla storia della Chiesa e tematiche religiose; ha curato l'edizione di fonti archivistiche."}
{"id": "3627415", "revid": "2730", "url": "https://it.wikipedia.org/wiki?curid=3627415", "title": "Divisione Nazionale A 2011-2012", "text": "La Divisione Nazionale A 2011-2012 fu la prima stagione del vertice dilettantistico del campionato italiano di pallacanestro.\nIl campionato era in precedenza noto come Serie A Dilettanti, ed ancora prima come Serie B d'Eccellenza.\nRegolamento.\nAl campionato di Divisione Nazionale A 2011-2012 prendono parte 24 squadre, divise in due \"conference\", stile NBA, a loro volta divise in due gironi. Ogni squadra affronta due volte le altre formazioni della propria \"conference\" e una volta quelle della \"conference\" opposta, per un totale di 34 giornate.\nAccedono ai play-off 12 squadre: le prime due di ogni girone e le 4 squadre (2 per \"conference\") con il maggior punteggio in classifica. Sono promosse nel Campionato di Legadue 3 squadre: le 2 vincenti le finali, pi\u00f9 la squadra vincitrice dello spareggio tra le perdenti delle finali.\nAccedono ai play-out 8 squadre: la sesta classificata di ogni girone e le 4 squadre (2 per \"conference\") con il minor punteggio in classifica. Le 4 squadre perdenti al primo turno, retrocedono in Divisione Nazionale B.\nPlay-off.\nQuarti di finale.\nDate: 22 aprile, 25-26 aprile, 28-30 aprile.\nSemifinali.\nDate: 5-6 maggio, 10 maggio, 14 maggio.\nFinali promozione.\nDate: 18-20 maggio, 20-22 maggio, 23-25 maggio, 25-27 maggio.\nSpareggio promozione.\nDate: 3 giugno, 5 giugno, 8 giugno, 10 giugno, 14 giugno.\nFinale scudetto.\nDate: 2 giugno, 9 giugno.\nPlay-out.\nPrimo turno.\nDate: 22 aprile, 25 aprile, 29 aprile.\nSecondo turno.\nDate: 6 maggio, 10 maggio, 13 maggio"}
{"id": "3627417", "revid": "46931", "url": "https://it.wikipedia.org/wiki?curid=3627417", "title": "Hupdu", "text": ""}
{"id": "3627418", "revid": "290351", "url": "https://it.wikipedia.org/wiki?curid=3627418", "title": "Laura Benanti", "text": "Principalmente attrice teatrale, ha partecipato anche a film e serie televisive. Nel 2008 vinse un Tony Award come miglior attrice in un musical, categoria nel quale vinse anche ai Drama Desk Awards nel 2008 e nel 2011.\nBiografia.\nNata a New York City da Linda Wonneberger e Martin Vidnovic, entrambi cantanti e attori, \u00e8 di origini jugoslave, tedesche, irlandesi e native americane. \u00c8 cresciuta nel New Jersey con la madre Linda e il patrigno Salvatore Benanti, psicoterapista, dal quale ha preso il cognome. Anche se attratta dal teatro fin da piccola, i genitori non la lasciarano partecipare a provini professionali, ma partecip\u00f2 comunque a musical scolastici e locali, incluse riproposizioni di \"Evita\" e \"Into the Woods\". A 16 anni fu protagonista del musical scolastico \"Hello, Dolly!\", con cui vinse un Paper Mill Playhouse Rising Star Award come miglior attrice in una produzione scolastica.\nCarriera.\nA 18 anni ottenne un ruolo come sostituta di Rebecca Luker, interprete di Maria, nella riproposizione dello spettacolo \"The Sound of Music\", prendendo il suo posto l'anno successivo. Nel frattempo aveva iniziato da poco a frequentare l'Universit\u00e0 di New York, ma che abbandon\u00f2 subito per dedicarsi alla carriera teatrale. Si diplom\u00f2 nel 1997 presso la Kinnelon High School. Nel 1999 si esib\u00ec nel musical \"Swing!\", ottenendo una nomination ai Tony Award come miglior attrice in un musical. Nel 2000 si esib\u00ec con Donna Murphy in \"Wonderful Town\". Nel 2002 interpret\u00f2 Cenerentola, che aveva gi\u00e0 interpretato da adolescente, nello spettacolo \"Into the Woods\", ricevendo una candidatura come miglior attrice in un musical sia ai Drama Desk Awards che ai Tony Awards. Durante un'esibizione di tale spettacolo, si frattur\u00f2 il collo, subendo danni anche al midollo spinale e rischiando la paralisi. Dopo prime diagnosi inesatte, si sottopose a un delicato intervento chirurgico otto mesi dopo l'incidente, soffrendo di dolori al collo e mielopatia anche negli anni successivi. Ad esibirsi in teatro torn\u00f2 nel marzo 2003, partecipando al musical \"Nine\", ma lasci\u00f2 il cast dopo sei mesi.\nNel 2005 esord\u00ec in televisione, partecipando alla sitcom \"Starved\". Nel 2006 esord\u00ec anche nel mondo del cinema, partecipando a due film: \"Falling for Grace\" e \"Ti va di ballare?\". Sempre nel 2006 interpret\u00f2 Julia Sullivan nel musical \"The Wedding Singer\", l'anno dopo partecip\u00f2 per tre settimane al musical \"\", interpretando Louise. Dal marzo 2008 al gennaio 2009 si esib\u00ec nello stesso spettacolo nel Broadway theatre di New York, ricevendo ottimi riscontri dalla critica. Il New York Times la giudic\u00f2 la miglior esibizione della sua carriera. Grazie a tale interpretazione vinse nella categoria \u201cMiglior attrice in un musical\u201d ai Tony Awards, ai Drama Desk Awards e agli Outer Critics Circle Awards. Successivamente fu guest star nella serie televisiva \"Eli Stone\".\nNell'aprile 2009 si esib\u00ec al The Public Theater di New York nella produzione \"Why Torture Is Wrong, And the People Who Love Them\". Nel novembre dello stesso anno, invece, si esib\u00ec al Lyceum Theatre e al Lincoln Center Theatre nel dramma \"In the Next Room (or The Vibrator Play)\". Inoltre partecip\u00f2 agli spettacoli in onore del World AIDS Day \"Pippin\" e \"Children of Eden\".\nNel 2010 partecip\u00f2 al musical \"Women on the Verge of a Nervous Breakdown\", ricevendo una candidatura ai Tony Awards, e ottenendo un Drama Desk Award e un Outer Critics Circle Award. Nel 2011 si un\u00ec al cast della serie televisiva \"The Playboy Club\", l'anno seguente \u00e8 scelta come co-protagonista di \"Go On\". Nel 2016 \u00e8 tornata a Broadway con il musical \"She Loves Me\", per cui \u00e8 stata candidata al Tony Award alla miglior attrice protagonista in un musical. Dal 2016 la sua celebrit\u00e0 si \u00e8 estesa al di l\u00e0 del mondo del teatro quando ha cominciato ad apparire come imitatrice di Melania Trump al \"The Late Show with Stephen Colbert\", uno show in cui si \u00e8 esibita numerose volte nel corso degli anni nei panni della first lady. Nell'autunno 2018 sostituisce Lauren Ambrose nel ruolo di Eliza Doolittle in \"My Fair Lady\" a Broadway.\nVita privata.\nTra il 2005 e il 2006 \u00e8 stata sposata con Chris Barron. Nel settembre 2007 si \u00e8 risposata con l'attore Steven Pasquale, per poi lasciarsi nel 2013. Nel novembre 2015 si sposa per la terza volta con Patrick Brown.\nDoppiatrici italiane.\nNelle versioni in italiano delle opere in cui ha recitato, Laura Benanti \u00e8 stata doppiata da:\nCome doppiatrice \u00e8 stata sostituita da:"}
{"id": "3627419", "revid": "201394", "url": "https://it.wikipedia.org/wiki?curid=3627419", "title": "Something about Joy Division", "text": "Something about Joy Division \u00e8 un album tributo al gruppo inglese Joy Division pubblicato dalla Vox Pop nel 1990 e a cui hanno partecipato gli artisti all'epoca sotto contratto con l'etichetta.\nTracce.\nTra parentesi l'artista. "}
{"id": "3627424", "revid": "827882", "url": "https://it.wikipedia.org/wiki?curid=3627424", "title": "Episodi di Ao no exorcist", "text": "Questa \u00e8 la lista degli episodi dell'anime \"Ao no exorcist\", tratto dal manga \"Blue Exorcist\" di Kazue Kato. La serie segue la storia di Rin Okumura, un ragazzo che scopre di essere il figlio di Satana ed \u00e8 determinato a diventare esorcista per vendicare la morte del suo padre adottivo, il reverendo Fujimoto. La trama dell'anime segue abbastanza fedelmente quella del manga fino all'episodio 15, per poi continuare la storia in modo alternativo; questa scelta \u00e8 stata tuttavia, come spesso accade in tali casi, oggetto di critiche.\nI 25 episodi dell'anime sono diretti da Tensai Okamura e prodotti dalla A-1 Pictures. La trasmissione su Tokyo Broadcasting System \u00e8 avvenuta dal 17 aprile al 2 ottobre 2011. Inizialmente l'avvio della serie era programmato per il 10 aprile, ma a causa del terremoto e maremoto del T\u014dhoku l'inizio \u00e8 stato posticipato di una settimana.\nCome sigle sono stati utilizzati quattro brani distinti: due opening e due ending. La sigla di apertura per i primi 12 episodi \u00e8 \"Core Pride\" della rock band Uverworld, mentre dall'episodio 13 in poi si \u00e8 adottato \"In My World\" dei Rookiez is Punk'd. Allo stesso modo, per le prime 12 puntate la sigla di chiusura \u00e8 \"Take Off\" della band sudcoreana 2PM, mentre dall'episodio 13 diventa \"Wired Life\" della cantante Meisa Kuroki.\nLista episodi.\nIn quanto inediti in Italia, i titoli degli episodi in italiano sono mere traduzioni dei titoli originali."}
{"id": "3627426", "revid": "1718925", "url": "https://it.wikipedia.org/wiki?curid=3627426", "title": "Atherinopsidae", "text": "Gli Atherinopsidae sono una famiglia di pesci ossei appartenenti all'ordine Atheriniformes, molto affini ai comuni latterini (Atherinidae) al punto da essere stati riuniti nella stessa famiglia fino a pochi anni fa.\nDistribuzione e habitat.\nSi tratta di una famiglia endemica delle Americhe dove sono diffuse in tutti i mari eccetto quelli polari e delle acque dolci di tutto il continente escluse le regioni tropicali dell'America meridionale. In Italia \u00e8 stata introdotta (nel Lago di Nemi) la specie \"Odontesthes bonariensis\", nota come pesce re.\nVivono prevalentemente in mare in acque costiere ma molte specie sono eurialine e qualche decina vivono esclusivamente in acqua dolce.\nDescrizione.\nSono molto simili agli Atherinidae (alla cui descrizione si rimanda) e si distinguono in base ai seguenti caratteri:\nIn genere sono pi\u00f9 grandi degli Atherinidae sebbene molte specie non superino i pochi cm di lunghezza.\nBiologia.\nSono planctofagi in maggioranza anche se le specie pi\u00f9 grandi si nutrono di insetti, pesci o molluschi. Alcune specie come \"Leuresthes tenuis\" vengono a deporre le uova sulla battigia, in pratica fuor d'acqua.\nPesca.\nAlcune specie dei generi \"Chirostoma\" e \"Odontesthes\" hanno importanza per la pesca professionale, quella sportiva e anche per l'acquacoltura."}
{"id": "3627428", "revid": "729019", "url": "https://it.wikipedia.org/wiki?curid=3627428", "title": "Aviazione imperiale etiope", "text": "La Imperial Ethiopian Aviation fu l'aeronautica militare dell'Impero d'Etiopia la quale operava con i caccia di costruzione polacca PZL 24. Questi caccia sarebbero stati usati nella guerra d'Etiopia contro i bombardieri italiani Caproni Ca.133."}
{"id": "3627429", "revid": "216401", "url": "https://it.wikipedia.org/wiki?curid=3627429", "title": "Kelme-Iberia", "text": ""}
{"id": "3627430", "revid": "216401", "url": "https://it.wikipedia.org/wiki?curid=3627430", "title": "Reynolds-Reynolon-Pinarello", "text": ""}
{"id": "3627431", "revid": "287204", "url": "https://it.wikipedia.org/wiki?curid=3627431", "title": "Coppa della Confederazione CAF 2007", "text": "La Coppa della Confederazione CAF 2007 \u00e8 la 4\u00aa edizione della competizione.\nLa squadra campione in carica \u00e8 l'\u00c9toile Sportive du Sahel, vincitrice dell'edizione 2006.\nTurno preliminare.\nL'andata del turno preliminare si \u00e8 disputata dal 26 al 28 gennaio, il ritorno dal 9 all'11 febbraio.\n1 La gara di ritorno non \u00e8 stata disputata dopo che le due squadre si sono rifiutate di giocare a causa di disordini civili in Guinea.\nSedicesimi di finale.\nL'andata dei sedicesimi di finale si \u00e8 disputata dal 2 al 4 marzo, il ritorno dal 16 al 18 marzo.\n1 Il Tema Youth Football Club \u00e8 stato squalificato per non essersi presentato alla partita di andata.\nOttavi di finale - primo turno.\nL'andata del primo turno degli ottavi di finale si \u00e8 disputata dal 6 all'8 aprile, il ritorno dal 20 al 22 aprile.\n1 Lo Sport Luanda e Benfica \u00e8 stato squalificato per aver schierato un giocatore che non doveva giocare.\nOttavi di finale - secondo turno.\nL'andata del secondo turno degli ottavi di finale si \u00e8 disputata dal 4 al 6 maggio, il ritorno dal 18 al 20 maggio. I vincitori del primo turno degli ottavi di finale della Coppa della Confederazione affrontano gli sconfitti degli ottavi di finale della Champions League.\nFinale.\nL'andata della finale si \u00e8 disputata il 4 novembre, il ritorno il 25 novembre."}
{"id": "3627432", "revid": "478814", "url": "https://it.wikipedia.org/wiki?curid=3627432", "title": "Key Biscayne", "text": "Key Biscayne \u00e8 un comune degli Stati Uniti d'America, nella Contea di Miami-Dade dello Stato della Florida. Il comune fa parte dell'area metropolitana di Miami e occupa la parte centrale dell'isola di Key Biscayne, posta tra la Baia di Biscayne e l'Oceano Atlantico.\nGeografia.\nSi trova a sud di Miami Beach e a sud-est di Miami, alla quale \u00e8 collegata dall'autostrada Rickenbacker Causeway. Si affaccia direttamente sull'Oceano Atlantico ed \u00e8 di solito una delle prime zone di Miami ad essere evacuate in caso di uragano. Secondo quanto riporta l'Ufficio del censimento degli Stati Uniti d'America, il comune occupa una superficie di 3,6 km\u00b2, di cui 0,26 si trovano sull'acqua.\nSport.\nNegli impianti del Crandon Park Tennis Center di Key Biscayne si \u00e8 giocato tra il 1987 e il 2018 il Miami Open, uno dei tornei pi\u00f9 importanti del tennis professionistico.\nCinema.\nIn questo comune \u00e8 stato girato il film \"Chi trova un amico trova un tesoro\" di Sergio Corbucci."}
{"id": "3627434", "revid": "216401", "url": "https://it.wikipedia.org/wiki?curid=3627434", "title": "Reynolds-Sada", "text": ""}
{"id": "3627435", "revid": "339392", "url": "https://it.wikipedia.org/wiki?curid=3627435", "title": "Superconfex-Kwantum Hallen-Yoko", "text": ""}
{"id": "3627436", "revid": "216401", "url": "https://it.wikipedia.org/wiki?curid=3627436", "title": "KAS-Miko", "text": ""}
{"id": "3627443", "revid": "1543377", "url": "https://it.wikipedia.org/wiki?curid=3627443", "title": "Delta Cygni", "text": "Delta Cygni (\u03b4 Cyg / 18 Cygni / HD 186882) \u00e8 la quarta stella pi\u00f9 brillante della costellazione del Cigno. Delta Cygni \u00e8 una stella tripla che si trova a circa 170 anni luce di distanza. Costituisce l'ala occidentale del Cigno e uno dei bracci della Croce del Nord. La sua magnitudine apparente \u00e8 2,9.\nOsservazione.\nAvendo una declinazione di +45\u00b0, la sua osservazione \u00e8 favorita dall'emisfero boreale, da dove \u00e8 visibile da maggio fino a dicembre. Pi\u00f9 penalizzati sono gli osservatori posti nell'emisfero australe: la stella non sorge mai nelle latitudini a sud del 45\u00ba parallelo di questo emisfero.\nLa sua magnitudine, pari a +2,86, le consente di essere scorta con facilit\u00e0 dai piccoli e medi centri urbani.\nIl periodo migliore per la sua osservazione nel cielo serale ricade nei mesi compresi fra fine giugno e novembre; nell'emisfero nord \u00e8 visibile anche per tutto l'autunno, grazie alla declinazione boreale della stella, mentre nell'emisfero sud pu\u00f2 essere osservata in particolare durante i mesi del tardo inverno australe.\nCaratteristiche.\nDelta Cygni consiste di due stelle vicine tra loro e di una pi\u00f9 lontana. Questo tipo di configurazione, piuttosto comune, apporta stabilit\u00e0. \nLa principale \u00e8 una stella subgigante blu di classe B9,5 con una massa 3 volte quella solare, un raggio quasi 5 volte quello della nostra stella e una luminosit\u00e0 180 volte maggiore.\nLa compagna, di sesta magnitudine, \u00e8 di tipo spettrale F, la sua massa \u00e8 1,6 volte quella del Sole e dista dalla principale circa 157 U.A.\nAnalisi sull'eccentricit\u00e0 orbitale indicano che la loro distanza varia tra le 84 e 230 U.A., con un periodo orbitale di 780 anni.\nLa terza componente del sistema, un nana gialla di 0,66 masse solari e dodicesima magnitudine, \u00e8 pi\u00f9 lontana dalle altre due.\nDelta Cygni sar\u00e0 la stella polare intorno all'anno 11250 per circa 4 secoli a causa del ciclo di precessione degli equinozi.\nEtimologia.\nConosciuta anticamente con il nome di persiano di Rukh o Ruc, oppure con quello accadico di Urakhga, entrambi riferiti a un mitico uccello di enormi dimensioni e forza. I popoli mesopotamici, i persiani e gli arabi dell'antichit\u00e0 rappresentavano infatti la costellazione del Cigno come il Ruc in volo ad ali spiegate. Un altro nome \u00e8 Al Fawaris (\u0627\u0644\u0641\u0648\u0627\u0631\u0633), che significa \"I cavalieri\", in relazione ad un antico, omonimo, asterismo arabo che includeva Delta Cygni. Nell'astronomia cinese fa parte dell'asterismo di \u5929\u6d25 (Ti\u0101n J\u012bn), che significa Guado Celestiale usato per attraversare la Via Lattea e che simbolizza un fiume celeste, Tianhe."}
{"id": "3627447", "revid": "1793900", "url": "https://it.wikipedia.org/wiki?curid=3627447", "title": "Homestead (Florida)", "text": "Homestead \u00e8 una citt\u00e0 degli Stati Uniti d'America, situato nella contea di Miami-Dade dello Stato della Florida. La citt\u00e0 \u00e8 un sobborgo sud-occidentale di Miami situata tra il Parco nazionale di Biscayne ad est e quello delle Everglades ad ovest."}
{"id": "3627458", "revid": "181699", "url": "https://it.wikipedia.org/wiki?curid=3627458", "title": "Sonia Natali", "text": ""}
{"id": "3627473", "revid": "712828", "url": "https://it.wikipedia.org/wiki?curid=3627473", "title": "Newt Scamandro", "text": ""}
{"id": "3627479", "revid": "767487", "url": "https://it.wikipedia.org/wiki?curid=3627479", "title": "VuFind", "text": "VuFind \u00e8 un discovery tool open source per biblioteche, che permette agli utenti di cercare tra le risorse messe a disposizione dalla biblioteca, come un OPAC tradizionale.\nSviluppato dall'Universit\u00e0 di Villanova, \u00e8 stato distribuito in versione 1.0 nel luglio 2010, dopo due anni in beta.\nVuFind mette a disposizione dell'utente una interfaccia di ricerca Google-like e una ricerca per parole chiave assai flessibile.\nVufind permette di estendere la ricerca a una serie di risorse aggiuntive al catalogo vero e proprio della biblioteca, come riviste elettroniche, risorse digitali, banche dati, archivi istituzionali e cos\u00ec via.\nIl software \u00e8 inoltre modulare e altamente configurabile e permette a chi lo utilizza di scegliere quali componenti rispondono meglio ai loro bisogni.\nIn Italia, a fine dicembre 2014, \u00e8 utilizzato dalla Universit\u00e0 degli Studi Roma Tre e dal Polo SBN di Biella, entrambe realizzate da Cineca; molte sono poi le installazioni nel resto del mondo.\nFunzionalit\u00e0.\nVuFind offre numerose funzionalit\u00e0:"}
{"id": "3627480", "revid": "287204", "url": "https://it.wikipedia.org/wiki?curid=3627480", "title": "Joshua Eagle", "text": "Carriera.\nNel 1991 in coppia con il connazionale Grant Doyle conquist\u00f2 l'Australian Open junior. Una volta diventato professionista, Eagle ottenne il suo miglior ranking in singolare il 28 febbraio 1994 con la 219\u00aa posizione, mentre nel doppio divenne, il 23 aprile 2001, l'11\u00ba del ranking ATP.\nIn doppio, in carriera, ha vinto cinque tornei del circuito ATP e sette tornei del circuito challenger. Ha raggiunto, inoltre, diciannove volte la finale di un torneo ATP tra cui i Master Series di Toronto nel 2000 e di Monte Carlo nel 2001 sempre in coppia con il connazionale Andrew Florent.\n\u00c8 sposato con la ex tennista austriaca Barbara Schett; in coppia con la moglie ha raggiunto nel 2001 la finale del doppio misto dell'Australian Open, venendo per\u00f2 sconfitto dal sudafricano Ellis Ferreira e dalla statunitense Corina Morariu con il punteggio di 6-1, 6-3."}
{"id": "3627484", "revid": "767487", "url": "https://it.wikipedia.org/wiki?curid=3627484", "title": "Wellington Challenger 1995", "text": "Il Wellington Challenger 1995 \u00e8 stato un torneo di tennis facente parte della categoria ATP Challenger Series nell'ambito dell'ATP Challenger Series 1995. Il montepremi del torneo era di $50000+H ed esso si \u00e8 svolto nella settimana tra il 2 gennaio e l'8 gennaio 1995 su campi in cemento. Il torneo si \u00e8 giocato nella citt\u00e0 di Wellington in Nuova Zelanda.\nVincitori.\nSingolare.\n Brett Steven ha sconfitto in finale Martin Damm 6-3, 6-3\nDoppio.\n Mark Knowles / Daniel Nestor hanno sconfitto in finale Tommy Ho / Kenny Thorne 1-6, 6-4, 7-6"}
{"id": "3627494", "revid": "1243", "url": "https://it.wikipedia.org/wiki?curid=3627494", "title": "Locomotiva E.483", "text": ""}
{"id": "3627496", "revid": "1654832", "url": "https://it.wikipedia.org/wiki?curid=3627496", "title": "Miracolo di Natale", "text": "Miracolo di Natale (\"The Christmas Blessing\") \u00e8 un film TV del 2005 tratto dal romanzo di Donna VanLiere e diretto da Karen Arthur, sequel di The Christmas Shoes.\nTrama.\nQuando il cardiochirurgo Nathan Andrews (Neil Patrick Harris) perde un paziente durante un'operazione entra in crisi e medita di abbandonare la professione. Decide cos\u00ec di prendersi un periodo di pausa per trascorrere le vacanze con suo padre nella sua citt\u00e0 d'origine. Qui inizia a fare volontariato come allenatore presso la locale scuola elementare dove far\u00e0 conoscenza con Charlie (Angus T. Jones), un giovane ragazzo appena arrivato in citt\u00e0 che ha da poco perso la mamma e Meghan (Rebecca Gayheart), l'insegnante di Charlie. Insieme a loro Nathan ritrover\u00e0 l'entusiasmo di un tempo ma le cose si complicheranno quando scoprir\u00e0 che il ragazzo soffre di un gravissimo difetto cardiaco e Meghan ha la cirrosi e morir\u00e0 se non subir\u00e0 presto un trapianto."}
{"id": "3627502", "revid": "47767", "url": "https://it.wikipedia.org/wiki?curid=3627502", "title": "Yolanda", "text": ""}
{"id": "3627503", "revid": "47767", "url": "https://it.wikipedia.org/wiki?curid=3627503", "title": "Jolanda", "text": ""}
{"id": "3627513", "revid": "1717538", "url": "https://it.wikipedia.org/wiki?curid=3627513", "title": "Victor Weisskopf", "text": "Diede importanti contributi nello sviluppo della meccanica quantistica, in particolare nell'ambito dell'elettrodinamica quantistica.\nDurante la seconda guerra mondiale lavor\u00f2 allo sviluppo della bomba atomica nell'ambito del progetto Manhattan"}
{"id": "3627515", "revid": "82000", "url": "https://it.wikipedia.org/wiki?curid=3627515", "title": "Victor Frederick Weisskopf", "text": ""}
{"id": "3627518", "revid": "729019", "url": "https://it.wikipedia.org/wiki?curid=3627518", "title": "Valeriano Zanazzi", "text": "Professionista tra il 1946 ed il 1951, partecip\u00f2 cinque volte al Giro d'Italia.\nCarriera.\nCorse per la Legnano, la Cimatti, la Arbos, la Sporting, l'Atala, la Lygie e la S.C. Monti Milano. Nel 1944 fu secondo ai campionati italiani di ciclocross. Fu secondo nella decima tappa del Giro d'Italia 1950 e terzo nella prima semitappa della sedicesima tappa del Giro d'Italia 1946. Era fratello dei ciclisti Mario e Renzo."}
{"id": "3627522", "revid": "767487", "url": "https://it.wikipedia.org/wiki?curid=3627522", "title": "Tunzi Fi Shlekka", "text": "Tunzi Fi Shlekka \u00e8 il secondo album del rapper tunisino Karkadan, autoprodotto e pubblicato nel 2008.\nSi tratta di un mixtape contenente tracce cantate in lingua araba e francese; sono presenti collaborazioni di Jack the Smoker e Vincenzo da Via Anfossi."}
{"id": "3627525", "revid": "122738911", "url": "https://it.wikipedia.org/wiki?curid=3627525", "title": "Opposizione (astrologia)", "text": "In astrologia si definisce opposizione l'aspetto tra due pianeti corrispondente ad una distanza angolare di 180 gradi e viene indicata con il simbolo .\nSi presenta tra due pianeti situati in segni opposti nel grafico (180\u00b0) con una oscillazione di 8\u00b0-10\u00b0 come per esempio la Luna posta in Cancro a 20\u00b0 e Mercurio a 15\u00b0 in Capricorno.\nSe la distanza \u00e8 di 180\u00b0 esatti si verifica la massima opposizione che diminuisce di intensit\u00e0 man mano che l'aspetto si fa meno preciso.\nAnticamente era considerato un aspetto malefico. Per molti astrologi moderni sebbene lo si consideri \"difficile\" non \u00e8 cos\u00ec negativo come la quadratura.\nL'aspetto, comunque, deve essere interpretato studiando i pianeti coinvolti in rapporto ai segni e alle case in cui essi si trovano."}
{"id": "3627526", "revid": "110157", "url": "https://it.wikipedia.org/wiki?curid=3627526", "title": "A can che lecca cenere non gli fidar farina", "text": "A can che lecca cenere non gli fidar farina \u00e8 un'opera teatrale in versi di Giuseppe Giacosa. Venne rappresentata per la prima volta al Teatro Gerbino di Torino il 16 ottobre 1872 dalla compagnia Bellotti Bon.\nIl lavoro \u00e8 dedicato \u00aba Giovanni Camerana\u00bb.\nTrama.\nLa vicenda ha luogo in una villa della signora Emilia.\nAlfredo \u00e8 ospite della cugina Emilia. Scherzano tra loro su un presunto corteggiamento di Alfredo ad Emilia, poi la donna chiede al cugino di aiutarla per una questione sentimentale legata alla nipote Bianca. Il generale Fulgenzi l'ha chiesta in sposa per il figlio Roberto, Emilia sarebbe d'accordo ma vede Bianca perduta in romanticherie e teme che nonostante i soli sedici anni sia innamorata di qualcun altro. Emilia vorrebbe esplorare i sentimenti della nipote ma le manca la forza e chiede ad Alfredo di farlo per lei.\nAlfredo, che ha un ricordo di Bianca poco pi\u00f9 che bambina, acconsente, ma capisce che Emilia intende liberarsi di Bianca per potersi poi sposare ella stessa. Quando Alfredo e Bianca riescono a rimanere soli, la ragazza dice di sapere della richiesta del generale, ma non vuole esprimere i suoi sentimenti e scherza sul possibile interessamento di Emilia per Alfredo. Alfredo, ammirato dall'innocenza di Bianca, le d\u00e0 un bacio.\nIntanto il generale ha svelato ad Emilia di essere innamorato di lei, ed Emilia ha accettato la sua offerta di matrimonio. I due chiedono ad Alfredo di insistere con Bianca. Ne segue un altro colloquio dove emergono i veri sentimenti della ragazza, innamorata di Alfredo. Alfredo trova il coraggio di chiederle la mano, e lei acconsente. Alfredo, infine, d\u00e0 la notizia alla cugina allibita: Emilia pu\u00f2 sposare tranquillamente il generale, perch\u00e9 anche Bianca acconsente alle nozze, non con Roberto ma con lo stesso Alfredo."}
{"id": "3627533", "revid": "1494169", "url": "https://it.wikipedia.org/wiki?curid=3627533", "title": "Cirielli", "text": ""}
{"id": "3627563", "revid": "339392", "url": "https://it.wikipedia.org/wiki?curid=3627563", "title": "Giudizio Universale (Rubens)", "text": ""}
{"id": "3627568", "revid": "459531", "url": "https://it.wikipedia.org/wiki?curid=3627568", "title": "Corrado Moncada", "text": ""}
{"id": "3627570", "revid": "2110845", "url": "https://it.wikipedia.org/wiki?curid=3627570", "title": "Andr\u00e9 Brul\u00e9 (ciclista)", "text": "Professionista dal 1943 al 1961, vinse tappe al Tour du Maroc, al Tour de Luxembourg e al Tour de Suisse.\nCarriera.\nCorse per la Alcyon, la France-Sport, l'Olympia, la Chaplait, la Duralca, la Viscontea, la Cilo, la Tigra, la Stucchi, la Colomb, la Bauer, la Vietto, la La Perle, la La Fran\u00e7aise, la Royal, la Cycles Andr\u00e9 Brul\u00e9 e la Liberia. Nel 1949 vinse l'ottava tappa e la classifica generale del Tour du Maroc, la prima tappa del Tour de Luxembourg e la quarta tappa del Tour de Suisse; nella stagione successiva vinse la sesta tappa del Tour de Maroc. Nel ciclocross vinse una corsa ad Halluin nel 1958 e fu due volte vicecampione nazionale (1958 e 1959)."}
{"id": "3627571", "revid": "88740", "url": "https://it.wikipedia.org/wiki?curid=3627571", "title": "Andr\u00e9 Brul\u00e9", "text": ""}
{"id": "3627574", "revid": "129019", "url": "https://it.wikipedia.org/wiki?curid=3627574", "title": "Atocha (metropolitana di Madrid)", "text": "Atocha (in spagnolo \"Atocha-Cercan\u00edas\") \u00e8 una stazione della Linea 1 della metropolitana di Madrid, e, con il nome di Madrid-Atocha, la stazione principale della rete di Cercan\u00edas di Madrid.\nSi trova sotto all'Avenida Ciudad de Barcelona e al Paseo de la Infanta Isabel, tra i distretti di Retiro e Arganzuela. \u00c8 collegata direttamente con la stazione ferroviaria di Atocha.\nStoria.\nLa stazione fu inaugurata nel 1988 con il nome di Atocha Renfe e venne costruita tra le stazioni gi\u00e0 esistenti e funzionanti di Estaci\u00f3n del Arte e Men\u00e9ndez Pelayo.\nIl 1\u00ba febbraio 2022 la stazione ha assunto il nome attuale di Atocha, nome lasciato libero oltre 3 anni prima da Estaci\u00f3n del Arte.\n\u00c8 stato approvato il progetto che prevede l'ampliamento della linea 11 per farla passare da Atocha e costituire un grosso nodo intermodale tra metropolitana, Cercan\u00edas e stazione ferroviaria.\nAccessi.\nVestibolo Alfonso XII"}
{"id": "3627577", "revid": "767487", "url": "https://it.wikipedia.org/wiki?curid=3627577", "title": "Terry Callier", "text": "Biografia.\nDa ragazzino impar\u00f2 a suonare il pianoforte e divenne amico di Curtis Mayfield, Major Lance e Jerry Butler; durante l'adolescenza cant\u00f2 in un gruppo che faceva musica doo-wop. Nel 1962 fece un provino per la Chess Records, registrando il suo singolo di debutto, \"Look at Me Now\". Mentre frequentava il college, si esibiva in club e locali di Chicago, e fra le sue influenze musicali al primo posto vi era John Coltrane. Nel 1964 conobbe Samuel Charters della Prestige Records, con il quale l'anno seguente registr\u00f2 il suo primo album, \"The New Folk Sound of Terry Callier\", pubblicato nel 1968. Due sue canzoni, \"Spin, Spin, Spin\" e \"It's About Time\", vennero incluse dal gruppo di rock psichedelico H. P. Lovecraft nel 1968 nel loro album \"H. P. Lovecraft II\": con gli H. P. Lovecraft lavorava il produttore George Edwards, che nel 1969 avrebbe co-prodotto numerose canzoni di Callier.\nNel 1970 Callier si un\u00ec al Chicago Songwriters Workshop formato da Jerry Butler, scrisse canzoni per le etichette Chess e Cadet, tra cui \"The Love We Had Stays on My Mind\", successo dei Dells del 1972, che gli fece guadagnare un contratto con la Cadet; seguirono tre album molto lodati dalla critica ma di scarso successo commerciale, prodotti da Charles Stepney in uno stile che gli addetti ai lavori definirono \"jazz-folk\": \"Occasional Rain\" (1972), \"What Color Is Love\" (1973) e \"I Just Can't Help Myself\" (1974). And\u00f2 in tourn\u00e9e con George Benson, Gil Scott-Heron e altri. Ci\u00f2 nonostante, la Cadet rescisse il contratto con Callier e il Songwriters Workshop chiuse i battenti nel 1976. L'anno seguente Callier firm\u00f2 un nuovo contratto con la Elektra Records, e pubblic\u00f2 gli album \"Fire On Ice\" (1977) e \"Turn You to Love\" (1978), la cui prima traccia, \"Sign Of The Times\", sarebbe diventato il pezzo di maggior successo di Callier in USA, raggiungendo il n. 78 della classifica R&amp;B nel 1979 e favorendo la sua partecipazione al Montreux Jazz Festival.\nCallier continu\u00f2 a esibirsi in tourn\u00e9e fino al 1983, quando, ottenuta la custodia della figlia, si ritir\u00f2 dalle scene per dedicarsi agli studi di programmazione informatica, venne assunto alla University of Chicago e frequent\u00f2 le scuole serali al college per arrivare a laurearsi in sociologia. Il suo nome riemerse dall'oblio alla fine degli anni ottanta, quando alcuni deejay britannici riscoprirono le sue vecchie canzoni e iniziarono a suonarle nei club. Il capo della Acid Jazz Records Eddie Piller ripubblic\u00f2 un singolo poco noto di Callier del 1983, \"I Don't Want to See Myself (Without You)\", e lo convinse a tornare a suonare nei club in Gran Bretagna. Dal 1991 Callier inizi\u00f2 a sfruttare i suoi periodi di ferie dal lavoro per suonare ai concerti.\nAlla fine degli anni novanta Callier fece il suo ritorno definitivo sulla scena musicale, collaborando all'EP di Beth Orton \"Best Bit\" nel 1997 e pubblicando l'album \"Timepeace\" nel 1998, che si aggiudic\u00f2 il premio Time For Peace delle Nazioni Unite per migliore impresa artistica che contribuiva alla pace nel mondo. Fino ad allora, i suoi colleghi alla University of Chicago non sapevano nulla della sua parallela carriera da musicista, ma dopo la conquista del premio la notizia della sua \"doppia vita\" divenne di pubblico dominio ed egli venne licenziato.\nDopo \"Timepeace\", Callier pubblic\u00f2 altri album, tra cui \"Lifetime\" (1999), \"Alive\" (2001), \"Speak Your Peace\" (2002) e \"Lookin' Out\" (2004). Nel 2001, Callier incise il pezzo \"Satin Doll\" per la compilation \"Red Hot + Indigo\" della Red Hot Organization, un tributo a Duke Ellington i cui proventi andarono a diverse associazioni umanitarie dedicate a combattere l'AIDS e a fare campagna informativa sulla malattia. Nel maggio 2009 usc\u00ec, per l'etichetta Mr Bongo Records, l'album \"Hidden Conversations\", che vedeva la collaborazione dei Massive Attack.\nTerry Callier ha composto la canzone \"Lament for the late A. D.\", che compare nel disco \"Alive (Live from London, 2000)\" (2001) ricordando la vicenda di Amadou Diallo, giovane afroamericano che fu ucciso all'et\u00e0 di ventitr\u00e9 anni in circostanze controverse da quattro poliziotti della NYPD unit\u00e0 \"Crimini Stradali\"..\n\u00c8 morto il 28 ottobre 2012 all'et\u00e0 di 67 anni ."}
{"id": "3627579", "revid": "125813737", "url": "https://it.wikipedia.org/wiki?curid=3627579", "title": "Leah Renee Cudmore", "text": "Biografia.\nNota anche come Leah Cudmore e Leah Renee, \u00e8 attiva nel mondo televisivo e cinematografico. Dopo varie apparizioni minori in film e serie televisive, nel 2011 acquisisce notoriet\u00e0 venendo scritturata come una delle protagoniste della serie \"The Playboy Club\", dove interpreta la coniglietta Alice.\nDa cantante, pubblica il suo primo singolo nel febbraio 2009, intitolato \"iBF (Imaginary Boyfriend)\", incluso nel suo primo album, \"Storybook\", pubblicato qualche mese pi\u00f9 tardi e formato da 11 brani ai quali contribu\u00ec alla composizione.\nDoppiatrici italiane.\nDa doppiatrice \u00e8 sostituita da: "}
{"id": "3627583", "revid": "838137", "url": "https://it.wikipedia.org/wiki?curid=3627583", "title": "Giovanni Francesco Leone", "text": "Biografia.\nNacque nel 1543 da una nobile famiglia torinese che si stabil\u00ec a Milano.\nNel 1604 diede alle stampe un libro dal titolo \"Tesoro Ecclesiastico\". Il Leone dedica la seconda ristampa di quest'opera al giovanissimo cardinale Maurizio di Savoia asserendo che la famiglia Leone era stata da lungo tempo al servizio del \"Serenissimorum Sabaudiae Principum\".\nFu protonotario apostolico a Vercelli, professore di diritto canonico e segretario di Giovanni Stefano Ferrero, ordinario diocesano di Vercelli.\nDa Vercelli fu chiamato a Bologna dove divenne vicario del cardinale Alfonso Paleotti.\nCon bolla del 15 dicembre 1608 fu innalzato da papa Paolo V alla guida della diocesi di Telese o Cerreto. Venne consacrato a tale ufficio nella chiesa di Santo Spirito in Sassia dal cardinale Fabio Biondi, patriarca di Gerusalemme.\nDopo pochi mesi tenne il suo primo sinodo diocesano nella cattedrale della Santa Croce di Telese, semicadente. In questo sinodo furono eletti i \"deputati\" del Seminario Diocesano di Cerreto Sannita e fu deciso di acquistare una casa vicino al palazzo episcopale, nella localit\u00e0 \"porta de suso\" di Cerreto antica, al fine di trasferirvi i seminaristi. Fu anche stabilito di aumentare notevolmente le rendite del Seminario in modo da provvedere ad una migliore formazione dei chierici.\nNel 1609 mons. Leone si rivolse alla Congregazione per i Vescovi chiedendo il definitivo trasferimento delle funzioni episcopali e canonicali da Telese a Cerreto Sannita \u00abin considerazione che sia i canonici che lo stesso Duca sono d'accordo che ogni ulteriore permanenza stabile a Telese \u00e8 impossibile per lo stato deplorevole della Cattedrale, la malignit\u00e0 dell'aere, la desolazione della citt\u00e0, rimasta senza popolo, l'esistenza perniciosa delle mofete e delle acque stagnanti e paludose e anche perch\u00e9 i canonici, per recarsi a Telese dai vicini paesi, pativan disastri ed erano assaltati per la strada dai ladri i quali si nascondevano nel vicino bosco di monte Pugliano\u00bb.\nIl Leone motivava la scelta di Cerreto Sannita come nuova sede episcopale perch\u00e9 \u00ab[...] essendo ormai Telese abbandonata e priva di abitatori, sede di residenza dei Vescovi \u00e8 Cerreto, eletta citt\u00e0, luogo pi\u00f9 culto e popolato della Diocesi, di aere perfetto e sano; abitata da gente Civile e Mercadanti, che ha molti titolati e possessori di Feudi Nobili con vassallaggio, non pochi patronali di massarie armentizie e locati della reggia Dogana di Foggia, e in cui sono cittadini che esercitano in Napoli l'officio di Avvocato in quei Tribunali ed alcuni sono giunti ad occupare i gradi pi\u00f9 supremi; che anzi essa citt\u00e0 aveva avuto il Vescovo di Telese paesano, che fu Biagio Caropipe che mor\u00ec nell'anno 1524\u00bb.\nLa Congregazione con rescritto del 22 maggio 1612 concesse il definito trasferimento della sede vescovile a Cerreto Sannita.\nNel sinodo diocesano del 1610 il Leone propose di ristrutturare e ampliare la chiesa di San Leonardo di Cerreto al fine di adibirla a Cattedrale. Il sinodo venne per\u00f2 disturbato dagli eletti dell'Universitas e da alcuni cerretesi i quali asserivano che la chiesa era di patronato della civica amministrazione e che quindi non poteva essere adibita a Cattedrale. Per questo motivo il vescovo diffid\u00f2 chiunque avesse impedito o molestato fabbri, operai e altre persone \"che lavoreranno o fabbricheranno o daranno aggiusti a detta pia opera\".\nMor\u00ec nel 1613 e fu sepolto nella Cattedrale di Cerreto Sannita.\nGenealogia episcopale.\nLa genealogia episcopale \u00e8:"}
{"id": "3627587", "revid": "1305772", "url": "https://it.wikipedia.org/wiki?curid=3627587", "title": "Hypnotize (album System of a Down)", "text": "Hypnotize \u00e8 il quinto album in studio del gruppo musicale statunitense System of a Down, pubblicato il 22 novembre 2005 dalla American Recordings.\nL'album debutt\u00f2 alla prima posizione insieme a \"Mezmerize\" nella classifica statunitense degli album, portando i System of a Down a diventare uno dei pochi artisti a raggiungere la prima posizione in classifica con due diversi album nello stesso anno."}
{"id": "3627589", "revid": "4175", "url": "https://it.wikipedia.org/wiki?curid=3627589", "title": "Cimolai", "text": "Cimolai o \u0106imolaj pu\u00f2 riferirsi a:"}
{"id": "3627593", "revid": "46931", "url": "https://it.wikipedia.org/wiki?curid=3627593", "title": "N\u00fck\u00e1k", "text": ""}
{"id": "3627594", "revid": "109651", "url": "https://it.wikipedia.org/wiki?curid=3627594", "title": "Leah Cudmore", "text": ""}
{"id": "3627596", "revid": "109651", "url": "https://it.wikipedia.org/wiki?curid=3627596", "title": "Leah Renee", "text": ""}
{"id": "3627597", "revid": "228587", "url": "https://it.wikipedia.org/wiki?curid=3627597", "title": "Cinelli", "text": ""}
{"id": "3627601", "revid": "599013", "url": "https://it.wikipedia.org/wiki?curid=3627601", "title": "Gino Orlando", "text": "Secondo miglior marcatore della storia del San Paolo, Gino Orlando \u00e8 deceduto il 24 aprile 2003, a 75 anni, vittima di un arresto cardiaco nella sua citt\u00e0 natale, San Paolo.\nDa febbraio Gino Orlando era ricoverato nel Hospital do Cora\u00e7\u00e3o, dove fu operato per un aneurisma al petto. L'ex attaccante era rimasto, anche dopo il ritiro, nel San Paolo dove ricopriva la carica di amministratore del Morumbi dal 1969.\nCaratteristiche tecniche.\nEra un calciatore potente, dalla corporatura robusta.\nCarriera.\nClub.\nNato a San Paolo nel 1948 entra nella prima squadra del Palmeiras. Lascer\u00e0 i biancoverdi nel 1951 disputando quattro partite ma senza andare a segno. Con il Palmeiras vince un Campionato Paulista nel 1950. Nel 1951 si trasferisce al Comercial ed in seguito difende i colori del XV de Ja\u00fa prima di approdare al San Paolo nel 1952.\nVestir\u00e0 il tricolore paulista fino al 1963 realizzando in tutto 232 reti, solamente dieci in meno rispetto a Serginho Chulapa. Inoltre con 447 partite disputate si piazza nella top 10 tra i calciatori che hanno vestito pi\u00f9 volte la casacca tricolore.\nCon il San Paolo ha vinto due campionati paulisti nel 1953 e nel 1957. \u00c8 stato inoltre capocannoniere nell'edizione 1958 del Torneo di Rio-San Paolo con 12 marcature.\nNel 1963 passa al Portuguesa, squadra nella quale rimane fino al 1964, anno nel quale si trasferisce nella sua ultima squadra l'AC Juventus. Difende i colori dell'AC Juventus fino al 1966 anno del suo ritiro dal calcio giocato.\nNazionale.\nGioca nove incontri col Brasile realizzando 3 gol tra il 1956 e il 1958. Esordisce il 1\u00ba aprile 1956 contro una selezione dello Stato di Pernambuco. La sua prima marcatura l'ha realizzata l'8 aprile dello stesso anno contro il Portogallo. Le altre due segnature le ha segnate l'11 e il 15 aprile contro Svizzera e Austria.\nDiviene famoso per uno storico gol realizzato in rovesciata contro il Portogallo nel 1957, il primo del genere segnato in territorio lusitano.\nDisputa la sua ultima partita contro la Bulgaria il 18 maggio 1958."}
{"id": "3627606", "revid": "90715", "url": "https://it.wikipedia.org/wiki?curid=3627606", "title": "Bartalini", "text": ""}
{"id": "3627608", "revid": "76963", "url": "https://it.wikipedia.org/wiki?curid=3627608", "title": "Larry Manetti", "text": "Carriera.\nIl primo ruolo in televisione fu quello di un giovane detective, nella serie \"Chase\", serie televisiva trasmessa dalla ABC nel 1973 e prodotta da Jack Webb per la Universal Television. Dal 1976 al 1978 interpreta Bobby Boyle in \"La squadriglia delle pecore nere\", con Robert Conrad. Nel 1980 il grande successo con la serie \"Magnum, P.I.\" che durer\u00e0 fino al 1988, in cui interpreta Orville \"Rick\" Wright, direttore del \"King Kameamea Club\" e grande amico di Magnum, conosciuto ai tempi della guerra in Vietnam. Manetti appare, a decorrere da quel periodo, anche in 25 film o show come guest star. Si contano apparizioni anche in telefilm come JAG e Walker Texas Ranger.\nNel 2001 pubblica \"Aloha Magnum\", un libro in cui racconta i retroscena della realizzazione della serie \"Magnum, P.I.\", oltre che scrivere alcuni aneddoti su altre star di Hollywood, come Michelle Pfeiffer, della quale Manetti \u00e8 uno degli scopritori, per essere stato tra i giudici ad un concorso di bellezza locale Dal luglio 2011, poi, Manetti e la moglie conducono uno spettacolo radiofonico sulla CRN Digital Talk Radio Networks. Nel 2013 ha accettato di apparire nella nuova versione del telefilm Hawaii Five-0 nel ruolo di Nicky \u201cThe Kid\u201d Demarco.\nVita privata.\n\u00c8 sposato con l'attrice Nancy De Carl, con cui ha avuto un figlio, Lorenzo Manetti (1980)."}
{"id": "3627612", "revid": "1086846", "url": "https://it.wikipedia.org/wiki?curid=3627612", "title": "Second Division 1897-1898", "text": "La Second Division 1897-1898 fu il sesto campionato avente questa dicitura, e vide la vittoria del Burnley.\nHenry Boyd (Newton Heath) fu il miglior marcatore del torneo con 23 gol."}
{"id": "3627615", "revid": "729019", "url": "https://it.wikipedia.org/wiki?curid=3627615", "title": "Cristobal Orellana", "text": "Carriera.\nInizia la sua carriera a Guadalajara (Messico) come membro del gruppo musicale Genoma VERSUS e registr\u00f2 un disco chiamato \"Contra el Suelo\".\nPi\u00f9 tardi entr\u00f2 a far parte del reality show \"High School Musical - La selecci\u00f3n\" in Messico."}
{"id": "3627618", "revid": "8432", "url": "https://it.wikipedia.org/wiki?curid=3627618", "title": "Cioni", "text": ""}
{"id": "3627622", "revid": "79968", "url": "https://it.wikipedia.org/wiki?curid=3627622", "title": "Canazza", "text": ""}
{"id": "3627623", "revid": "1226", "url": "https://it.wikipedia.org/wiki?curid=3627623", "title": "Ombre Aliene", "text": ""}
{"id": "3627628", "revid": "123202630", "url": "https://it.wikipedia.org/wiki?curid=3627628", "title": "Interruttore extrarapido", "text": "L'Interruttore Extrarapido o IR \u00e8 il sistema attualmente in uso su tutte le locomotive elettriche per la protezione dei circuiti in alta tensione.\nCaratteristiche.\nCostruttivamente \u00e8 costituito da un contattore ad azionamento pneumatico che viene trattenuto in posizione di chiuso da un aggancio elettromagnetico. In caso di intervento viene a mancare il flusso magnetico di ritenuta e l'interruttore si apre.\nL'arco elettrico, che si genera in fase di apertura sotto carico, viene spinto verso l'alto da un campo elettromagnetico (prodotto dalla stessa extracorrente di apertura) e convogliato in un condotto a lamelle (detto \"caminetto\") in grado di frazionare l'arco stesso e interromperlo.\nL'intervento dell'IR \u00e8 sia comandato da vari rel\u00e8 disposti a protezione dei vari circuiti della locomotiva, come per il separatore D'Arbela, sia automatico, in caso del superamento del valore di taratura dell'IR stesso (nell'evenienza cio\u00e8 che la corrente assorbita dalla locomotiva superi un valore preimpostato senza che nessun rel\u00e8 di protezione sia intervenuto).\nLe caratteristiche salienti dell'IR sono la velocit\u00e0 di apertura (pochi decimi di secondo) e la capacit\u00e0 di eseguire interventi ripetuti senza la necessit\u00e0 di sostituire parti o componenti.\nQueste, unite alla notevole affidabilit\u00e0, alla capacit\u00e0 di interrompere flussi elettrici notevoli (extracorrenti transitorie fino a 60000 A) e al fatto di non avere componenti soggetti al rischio di esplosione (vedi le valvole Musso del separatore D'Arbela) hanno fatto s\u00ec che l'IR fosse installato su tutti i rotabili in corrente continua delle Ferrovie dello Stato italiane, anche di precedente costruzione, dagli anni sessanta in poi (locomotive E.626, E.428, E.424, E.636, E.646, E.444, E.656, E.633, E.652, E.402, E.404, E.414, E.412, E.403, tutti gli elettrotreni ed elettromotrici di nuova costruzione).\nI nuovi extrarapidi sono dotati di scheda elettronica tipo mc_irx per la gestione dell'apertura e dei sovraccarichi, tipo microelettrica scientifica,EMC traction."}
{"id": "3627631", "revid": "599013", "url": "https://it.wikipedia.org/wiki?curid=3627631", "title": "Piazza Vanvitelli", "text": "Piazza Vanvitelli \u00e8 una piazza di Napoli situata nel quartiere Vomero.\n\u00c8 dedicata al grande architetto Luigi Vanvitelli, fra le cui opere sono da annoverare la Reggia di Caserta e il \"Foro Carolino\".\nLa piazza \u00e8 a pianta ottagonale e in essa si incrociano due fondamentali strade del quartiere: via Alessandro Scarlatti e via Bernini, le quali individuano i due assi su cui si articola lo schema urbanistico ippodameo che struttura l'intero rione. Questo, assieme alla presenza dell'omonima stazione della metropolitana, ne fanno il cuore del quartiere e il centro della vita notturna del rione.\nStoria.\nLa piazza nasce negli anni Ottanta del XIX secolo, grazie ad uno dei tanti interventi eseguiti per il \"Piano di Risanamento e Ampliamento\". Infatti nel 1885 fu progettato il nuovo rione del Vomero che prevedeva una sistemazione ortogonale delle vie. Punto di intersezione degli assi principali del nuovo quartiere era proprio piazza Vanvitelli.\nNello stesso anno partirono i lavori di costruzione, dopo la cerimonia di inaugurazione a cui assisterono i Reali d'Italia e il sindaco di allora, Nicola Amore. I lavori, intrapresi dalla Banca Tiberina furono completati in breve tempo e gi\u00e0 nel 1889 le strade principali del quartiere furono tracciate; esse furono dedicate a 37 importanti artisti, tra cui il Vanvitelli.\nIn piazza Vanvitelli furono costruiti ai lati della piazza quattro edifici in stile neorinascimentale, stile tipico di molte costruzioni del quartiere, in particolare della parte bassa del Vomero, tra la piazza e la certosa di San Martino, edificata tra la fine dell'Ottocento e i primi anni del Novecento.\nAl centro della piazza fu inizialmente installata al centro dell'aiuola una fontana in granito e piperno, ma questa fu tolta nei primi anni del XX secolo in occasione dei lavori di posizionamento delle rotaie del tram. Al suo posto fu piantumata una palma proveniente da una colonia italiana in Africa.\nIl 22 dicembre 1976 fu posata dall'allora sindaco Maurizio Valenzi e dall'allora assessore ai trasporti Luigi Buccico in piazza Medaglie d'Oro (l'opposto nord di piazza Vanvitelli) la prima pietra della \"Metropolitana Collinare\", l'odierna linea 1. Piazza Vanvitelli ebbe il suo cantiere nel 1980 e dovette subire la sua invadenza fino al 1993, anno in cui fu inaugurata la stazione Vanvitelli e la prima tratta della metropolitana. Il cantiere occup\u00f2 l'intera piazza, l'adiacente via Bernini in tutta la sua lunghezza nonch\u00e9 le susseguenti via Mario Fiore e, successivamente, via Ugo Niutta, ovviamente tutte chiuse al traffico per l'intera durata delle opere in quanto i lavori richiedevano lo realizzazione delle sottostanti gallerie con la tecnica dello scavo \"a cielo aperto\" a causa dei dislivelli presenti lungo la tratta. Per non penalizzare ulteriormente la viabilit\u00e0 della zona, fu installato nella piazza un enorme ponte in acciaio al fine di consentire il transito alle autovetture ed ai mezzi pubblici lungo via Scarlatti, che rimase invece aperta al traffico per tutta la durata dei lavori, ed anche su via Bernini furono realizzati altri due ponti per consentire l'attraversamento di altrettante traverse alle auto (via Solimene e via Torrione S.Martino/via S.Gennaro al Vomero), a riprova di quanto le opere siano state invasive e durevoli.\nNel dicembre 2009 la storica palma piantata nell'aiuola centrale (che era stata tolta per il cantiere della metropolitana e ripiantumata all'apertura della stazione) \u00e8 morta dopo essere stata colpita dal cosiddetto punteruolo rosso, il parassita che ha fatto strage di palme in citt\u00e0, distruggendo tra l'altro le altrettanto storiche e belle file di palme in viale Gramsci e in viale Augusto.\nIl Comune decise allora di piantumare un'altra essenza arborea e affid\u00f2 la decisione ad un sondaggio sul proprio sito. La maggioranza opt\u00f2 per un \"lauro-canfora\", ma scoppiarono le polemiche per via del risultato infelice oltre che per la decisione di non ripiantumare un'altra palma.\nDescrizione.\nLa piazza \u00e8 considerata il cuore del Vomero per la sua bellezza architettonica e per l'importanza che ha per il quartiere.\nDall'apertura della stazione della metropolitana, piazza Vanvitelli \u00e8 divenuta un luogo di incontro di moltissimi giovani della citt\u00e0, in maggioranza provenienti dalla zona nord della citt\u00e0, collegata con il Vomero dalla stessa metropolitana.\nInsieme alla palma, il simbolo della piazza \u00e8 l'orologio storico dell'Ente Autonomo Volturno, uno dei dodici orologi pubblici sopravvissuti ai bombardamenti della seconda guerra mondiale dei ventuno installati tra il 1931 e il 1933 nelle strade pi\u00f9 importanti della citt\u00e0. A partire dal 2008 dieci di loro hanno ricevuto un restauro conservativo, passando dal colore verde ad un grigio metallico oltre che il ripristino dell'originario quadrante a numeri arabi che dagli anni settanta recava numerazione romana.\nA sud-est della piazza si apre la \"galleria Vanvitelli\", una galleria commerciale costruita negli anni settanta a fianco ad un grande e storico bar del Vomero che oggi non c'\u00e8 pi\u00f9: il bar \"Sangiuliano\", che sorgeva all'angolo est tra via Scarlatti e la piazza (per la cronaca, ve ne era un altro proprio in piazza Medaglie d'Oro, fra via Niutta e Via Orsi, anch'esso non pi\u00f9 esistente).\nTrasporti.\nIl miglior mezzo con cui raggiungere piazza Vanvitelli \u00e8 senza dubbio la metropolitana con la gi\u00e0 citata stazione.\nAd essa si aggiunge l'ampia rete di autobus del Vomero, che consente un buon collegamento con tutte le zone del centro.\nA poca distanza dalla piazza, in via Domenico Cimarosa, sorge la stazione terminale alta della funicolare di Chiaia mentre in piazzetta Ferdinando Fuga, sempre nei paraggi di piazza Vanvitelli, quella della funicolare Centrale (riaperta, dopo una chiusura di quasi un anno per via della revisione generale ventennale, da luglio 2017). Proseguendo in via Scarlatti, in direzione di Castel Sant'Elmo, si arriva invece alla stazione terminale alta della funicolare di Montesanto, che collega il Vomero con il centro storico, nella piazzetta Montesanto, nei pressi di piazza Dante."}
{"id": "3627639", "revid": "125820832", "url": "https://it.wikipedia.org/wiki?curid=3627639", "title": "Filip \u0110uri\u010di\u0107", "text": "Caratteristiche tecniche.\n\u0110uri\u010di\u0107 \u00e8 un trequartista ambidestro che riesce a coniugare classe e corsa. Ha passo rapido, salta l'avversario, protegge il pallone con forza e intelligenza e appartiene alla categoria dei trequartisti moderni, in grado di disegnare il gioco e anche di pungere in zona offensiva. \u00c8 solito inserirsi, tagliare verso il centro del campo e arrivare alla conclusione. Combina efficacemente agilit\u00e0 e tecnica.\nCarriera.\nClub.\nGli inizi.\nCresciuto nelle giovanili del Obrenovac 1905 prima e in quelle della Stella Rossa dopo, nell'estate 2007 si trasferisce in Grecia ad Atene per giocare in quelle dell'Olympiakos.\nCon i \"Erithrolefki\" resta solo una stagione decidendo nel 2008 di tornare in Serbia al Radni\u010dki Obrenovac, qui debutta in prima squadra all'et\u00e0 di 16 anni in Srpska Liga, ossia il terzo livello del calcio serbo, giocando 17 partite stagionali.\nLe sue ottime performance sono notate dal Manchester United, col quale, sotto la guida di Ole Gunnar Solskj\u00e6r, viene convocato in un periodo di prova tra le riserve. Sfortunatamente, come successo per Adem Ljaji\u0107, non ottiene il permesso di lavoro per rimanere in Inghilterra.\nHeerenveen.\nIl 13 marzo 2009 firma un contratto con la squadra olandese dell'Heerenveen e debutta in gare ufficiali il 25 luglio seguente nella finale della Supercoppa d'Olanda 2009 persa per 5-1 contro l'AZ Alkmaar. Il 20 febbraio 2010 esordisce invece in Eredivisie nella vittoria per 2-1 contro il RKC Waalwijk. Il suo primo gol olandese \u00e8 datato 6 marzo 2010, sempre contro l'AZ Alkmaar. Conclude la sua prima stagione nei Paesi Bassi con 10 presenze e 1 gol.\nLa stagione seguente gioca altre 24 partite di Eredivisie segnando 2 reti.\nIl 2011-2012 lo consacra come uno dei migliori giovani europei riuscendo a soli 20 anni ad andare in doppia cifra sia come gol che come assist realizzati: infatti in 39 gare tra Eredivisie e KNVB beker mette a segno 13 gol e fornisce 17 assist per i suoi compagni. Attira l'attenzione dei pi\u00f9 importanti club europei ma decide di restare un'altra stagione.\nIl 2 agosto 2012 debutta in Europa League, giocando il terzo turno di andata di qualificazione vinto 4-0 contro il Rapid Bucarest anche grazie ad una sua doppietta. La stagione lo vede realizzare 10 gol in 37 gare totali tra Eredivisie, KNVB beker ed Europa League.\nBenfica.\nNel febbraio 2013 viene acquistato dal Benfica per 6 milioni di euro. Il trasferimento in Portogallo avviene nel giugno 2013 ed il 18 agosto seguente debutta in Primeira Liga contro il Mar\u00edtimo. Il 17 settembre invece debutta in Champions League nella vittoria per 2-0 contro l'Anderlecht, partita nella quale segna anche il suo primo gol portoghese. A fine stagione vince la Primeira Liga, la Ta\u00e7a da Liga e la Ta\u00e7a de Portugal.\nMagonza, Southampton e Anderlecht.\nIl 23 luglio 2014 si trasferisce in Germania al Mainz in prestito oneroso (400.000 euro) con diritto di riscatto fissato a 12,5 milioni. Debutta il 24 agosto nella gara di Bundesliga pareggiata 2-2 contro il Paderborn.\nIl 2 febbraio 2015, dopo aver giocato 12 partite col Mainz, viene ceduto nuovamente in prestito ma questa volta in Inghilterra al Southampton. Esordisce in Premier League l'11 febbraio 2015 nel corso della gara pareggiata 0-0 contro il West Ham. A fine stagione, dopo aver collezionato tra Germania e Inghilterra 22 presenze totali, torna in Portogallo per fine prestito.\nLa stagione 2015-2016 lo vede di nuovo nelle file del Benfica ma colleziona solamente due presenze prima di venire nuovamente ceduto in prestito con diritto di riscatto fissato a 8 milioni di euro. Si trasferisce in Belgio all'Anderlecht fino al termine della stagione, giocando 20 gare tra Pro League ed Europa League, segnando 1 gol.\nSampdoria.\nIl 22 luglio 2016 si trasferisce alla in prestito con diritto di riscatto fissato a 3 milioni di euro. Il giocatore sceglie la maglia numero 23. Compie il suo esordio il 22 ottobre 2016 nella 9\u00aa giornata in occasione del derby della lanterna, vinto 2-1 contro i rivali del Genoa, quando entra al posto del suo compagno di squadra Luis Muriel all'87\u00ba minuto. Il 31 gennaio 2017 viene riscattato dalla Samp nell'operazione che porta Pedro Pereira al Benfica.\nBenevento.\nDopo avere trovato poco spazio a Genova, il 18 gennaio 2018 viene ceduto con la formula del prestito secco fino al termine della stagione al . Partito non al meglio della condizione, a causa delle numerose panchine all Sampdoria, cresce sempre di pi\u00f9 riacquistando la classe e la qualit\u00e0 dei giorni migliori e diventando uno dei giocatori di maggior qualit\u00e0 del girone di ritorno della squadra campana, che pure retrocede in Serie B in malo modo.\nSassuolo.\nL'11 giugno 2018, da svincolato, viene acquistato dal , fortemente voluto dal suo allenatore a Benevento, Roberto De Zerbi. Realizza il suo primo gol il 30 settembre 2018 in occasione della sconfitta per 1-4 subita in casa contro il .\nNazionale.\nNazionali minori.\nDopo aver giocato 31 partite con 12 gol tra Under-16, Under-17 e Under-18 serbe, dal 2009 fa parte dell'Under-19, la quale raggiunge la semifinale dell'Europeo 2009 persa contro l'Ucraina. Con questa selezione ottiene 15 presenze segnando 5 gol.\nDal 2009 al 2015 gioca per l'Under-21 con cui segna 4 gol in 19 presenze: l'esordio \u00e8 datato 15 novembre 2009 nella gara valida per le qualificazioni ad Euro 2011 vinta per 3-2 contro la Norvegia. Nel 2015 partecipa al Campionato Europeo di categoria.\nNazionale maggiore.\nIl 22 febbraio 2012 debutta in nazionale maggiore nella gara amichevole pareggiata 0-0 contro Malta. Segna il suo primo gol l'11 settembre 2012 contro il Galles. Realizza un'altra rete nella partita amichevole vinta contro il Cile il 14 novembre 2012 e mette a segno una doppietta contro la Scozia il 26 marzo 2013. Tra il 2012 e il 2016 viene spesso convocato, ma da l\u00ec in poi non riceve pi\u00f9 alcune convocazione, tornando a giocare per la Serbia soltanto nel novembre 2019.\nStatistiche.\nPresenze e reti nei club.\n\"Statistiche aggiornate al 7 novembre 2021.\""}
{"id": "3627640", "revid": "521302", "url": "https://it.wikipedia.org/wiki?curid=3627640", "title": "Filip Djuri\u010di\u0107", "text": ""}
{"id": "3627658", "revid": "729019", "url": "https://it.wikipedia.org/wiki?curid=3627658", "title": "Idroscalo di Marsala Stagnone", "text": "L'idroscalo di Marsala-Stagnone \u00e8 stato un idroscalo militare costruito negli anni trenta dalla Regia Aeronautica.\nIn disuso dal termine della seconda guerra mondiale, pur non risultando attivo le sue strutture sono ancora area militare di propriet\u00e0 demaniale dell'Aeronautica Italiana, a volte utilizzata per aerei militari anfibi.\nStoria.\nRealizzato nella laguna dello Stagnone, formata nel tratto di costa che da Marsala va verso Mozia, e le isole dello Stagnone, oggi riserva naturale.\nA met\u00e0 dicembre 1917 Marsala era sede di un Distaccamento del CAM di Biserta della francese A\u00e9ronautique navale con gli idrovolanti Donnet Denhaut 150 hp con i quali pattugliavano il Canale di Sicilia in funzione antisommergibili.\nDi particolare rilevanza sono le due grandi aviorimesse in cemento armato, progettate da Pier Luigi Nervi e per questo note appunto come \"Hangar Nervi\" e realizzate nel 1935.\nA guardia dello specchio di mare antistante l'aeroporto \u00e8 presente una curiosa casamatta edificata nelle basse acque della laguna, dove era posta una sentinella del Genio Pontieri a costante vigilanza dell'area.\nFu utilizzato come base dell'85\u00ba Gruppo Ricognizione marittima dell'Aviazione ausiliaria per la Marina, formato da due squadriglie, la 144\u00aa e la 197\u00aa, ed equipaggiate con idrovolanti CANT Z.501, monomotori, presenti in un numero variabile, e i CANT Z.506, trimotori utilizzati da una squadriglia da soccorso dell'Ala Littoria.\nLa seconda guerra mondiale.\nDurante fu sede anche della 139\u00aa Squadriglia ricognizione marittima, che operava con idrovolanti Cant per il Comando militare marittimo \"Sicilia\" nella Regia Aeronautica, che prese parte alla battaglia di Capo Teulada.\nUnico comandante dello scalo fu il colonnello Rodriquez. Durante la seconda guerra mondiale vi furono anche velivoli della Luftwaffe. In quel periodo era funzionante anche un campo di volo-striscia d'atterraggio in Contrada Carcitella, sempre in territorio di Marsala.\nCon lo sbarco degli alleati in Sicilia, il 13 luglio 1943, le squadriglie furono trasferite all'idroscalo di Orbetello.\nDopoguerra.\nNel dopoguerra gli hangar e le palazzine della base furono utilizzate dall'Aeronautica militare come sede del comando Distaccamento idroscalo di Stagnone, fino al 1961 quando il personale fu trasferito all'aeroporto di Trapani-Chinisia.\nNel novembre 2010 il Ministero della difesa ha annunciato che l'idroscalo Stagnone sar\u00e0 ceduto al comune di Marsala. Con un accordo fatto tra il comune e il ministero, il 18 novembre 2010 viene ceduto ufficialmente alla cittadina siciliana, l'area dell'ex idroscalo. Da allora l'area si presenta in stato di abbandono."}
{"id": "3627664", "revid": "287204", "url": "https://it.wikipedia.org/wiki?curid=3627664", "title": "Torneo Supercup", "text": "Il Torneo Supercup, meglio conosciuto solo come Supercup, \u00e8 un torneo internazionale di pallacanestro maschile per Nazionali, che si svolge annualmente in Germania dal 1987.\nLa competizione si svolge con regole FIBA, e deve la sua importanza al fatto che si svolge nella ultima parte della fase di preparazione delle Squadre Nazionali ai grandi eventi della pallacanestro europea e mondiale. Di conseguenza, il Torneo \u00e8 visto come una ottima occasione per affinare lo stato di forma dei giocatori e mettere a punto gli aggiustamenti tecnici in vista delle competizioni seguenti, che negli anni dispari sono i Campionati Europei, mentre negli anni pari, a turno, Giochi olimpici e Campionati Mondiali.\nNato nel 1987, il suo svolgimento \u00e8 avvenuto in modo quasi ininterrotto, dato che solo nel 1990 e 1993 il torneo non si \u00e8 disputato, e ha visto di anno in anno aumentare la sua importanza, tanto che vi hanno preso parte anche Nazionali di altri continenti, come quella del Canada, vincitrice dell'edizione del 1994.\nSedi di gioco.\nA differenza dell'altro torneo internazionale pi\u00f9 famoso, quello dell'Acropolis, la sede non \u00e8 mai stata unica, ma ha subito cambiamenti nel corso degli anni:"}
{"id": "3627667", "revid": "991694", "url": "https://it.wikipedia.org/wiki?curid=3627667", "title": "Museo Reina Sofia", "text": ""}
{"id": "3627669", "revid": "180559", "url": "https://it.wikipedia.org/wiki?curid=3627669", "title": "Supercup", "text": ""}
{"id": "3627671", "revid": "339392", "url": "https://it.wikipedia.org/wiki?curid=3627671", "title": "Idroscalo di Stagnone", "text": ""}
{"id": "3627680", "revid": "767487", "url": "https://it.wikipedia.org/wiki?curid=3627680", "title": "Milan \u0110uri\u010di\u0107 (1945)", "text": ""}
{"id": "3627686", "revid": "486946", "url": "https://it.wikipedia.org/wiki?curid=3627686", "title": "Square Enix Europe", "text": ""}
{"id": "3627689", "revid": "729019", "url": "https://it.wikipedia.org/wiki?curid=3627689", "title": "Strada statale 86 Istonia", "text": "La strada statale 86 Istonia (SS 86), S.P. 212 \"ex S.S. 86 Istonia\" in provincia di Chieti e S.P. 86 \"Istonia\" in provincia di Isernia, \u00e8 una ex strada statale molisana e abruzzese, che si snoda dalla zona appenninica del Sannio fino alla costa dell'Abruzzo, pi\u00f9 precisamente dipanandosi dalla strada statale 17 dell'Appennino Abruzzese e Appulo Sannitica presso Forl\u00ec del Sannio, in provincia di Isernia, fino a raggiungere la stazione di Vasto Marina, in provincia di Chieti, passando attraverso localit\u00e0 quali Carovilli, Agnone, Cupello, e Vasto.\nQuesta strada vanta il ponte stradale pi\u00f9 alto d'Italia: il Viadotto Sente, con i suoi 185\u00a0m di altezza, e situato sull'omonimo fiume, al confine tra Abruzzo e Molise, tra i comuni di Belmonte del Sannio e Castiglione Messer Marino.\nNata come strada statale, \u00e8 stata in seguito declassata a strada provinciale."}
{"id": "3627692", "revid": "290948", "url": "https://it.wikipedia.org/wiki?curid=3627692", "title": "Vagliatura", "text": ""}
{"id": "3627693", "revid": "1543377", "url": "https://it.wikipedia.org/wiki?curid=3627693", "title": "Oldsmobile Aurora", "text": "La Aurora \u00e8 un'autovettura full-size prodotta dalla Oldsmobile dal 1994 al 2003 in due serie.\nEra assemblata sul pianale G della General Motors, di derivazione Cadillac, che era utilizzato anche sull'ottava generazione della Buick Riviera due porte. La Aurora fu prodotta dal gennaio 1994 al marzo 2003 in 205.722 esemplari solamente in versione berlina sportiva quattro porte. Sostitu\u00ec la Toronado coup\u00e9 e la 98. Era un modello a trazione anteriore e con motore montato nell\u2019avantreno.\nLa Aurora era posizionata al top della gamma Oldsmobile ed aveva montato un motore V8 con doppio albero a camme in testa per bancata e 32 valvole. La cilindrata era di 4 L. Dal 1999 al 2002, per la seconda serie, fu anche offerto un motore V6 da 3,5 L.\nL'unica trasmissione offerta fu quella formata da un cambio automatico a quattro velocit\u00e0, che possedeva una logica di cambiata orientata alle alte prestazioni.\nIl contesto.\nFin dagli anni ottanta la General Motors aveva l'intenzione di proporre un modello che desse nuova linfa al marchio Oldsmobile, svecchiando in parte la gamma offerta. Cos\u00ec ebbe origine la Aurora, che si ispirava a diversi tratti stilistici gi\u00e0 presenti nelle Toronado degli anni sessanta. Quando la Aurora fu lanciata sul mercato, la Oldsmobile aveva urgentemente di un nuovo modello che la rilanciasse, dato che le vendite del marchio crollarono da 1.066.122 esemplari del 1985 a 389.173 del 1992. Per distinguersi dalle altre Oldsmobile in vendita, sulla Aurora non erano presenti scritte o diciture riportanti il nome del marchio, ad eccetto che sulla sorgente audio (formata dal lettore CD e dal mangianastri) e sulla copertura superiore del motore. L'emblema applicato fu una \u201cA\u201d stilizzata, che prefigur\u00f2 un'analoga ristilizzazione del razzo contenuto nel marchio Oldsmobile, avvenuto nel 1997.\nLa Oldsmobile cerc\u00f2 di sfruttare la buona impressione che diede il modello lanciando sul mercato delle vetture con un design che si ispirava a quello della Aurora. Questi modelli furono la mid-size Intrigue e la compact Alero, oltre alle ristilizzate 88, Silhouette, Cutlass, e Bravada. Il razzo stilizzato presente sul logo Oldsmobile fu ridisegnato in modo tale da risultare assai simile all'emblema presente sulla Aurora.\nLe origini.\nIl progetto che stava a monte della produzione della Aurora nacque alla fine degli anni ottanta e port\u00f2 inizialmente ad una concept car, la Oldsmobile Tube Car. Oltre alla forma abbastanza simile, la Tube Car possedeva molti dettagli che furono pi\u00f9 tardi trovati sulla Aurora, inclusi fanali posteriori che erano estesi a tutta la larghezza del veicolo, un parabrezza avvolgente e dei finestrini senza montante. La Tube Car era per\u00f2 una hardtop con portiere controvento.\nLa prima serie.\nDopo un lungo periodo di ricerca e sviluppo, la Aurora entr\u00f2 in produzione il 24 gennaio 1994. Presentava un cospicuo numero di ritrovati tecnologici e particolari di lusso, inclusi un climatizzatore bi-zona, airbag lato conducente e passeggero, sedili rivestiti in pelle, inserti in vera radica di noce nell'abitacolo, un impianto audio installato sul cruscotto con lettore CD, mangianastri e sei altoparlanti, oltre che sedili anteriori regolabili elettricamente su otto posizioni, di cui due potevano essere memorizzate. Furono disponibili solamente alcuni \"optional\", tra cui i sedili riscaldati, il tettuccio elettrico, un caricatore da 12 CD ed un pacchetto \"Autobahn\".\nIl motore disponibile di serie era il cosiddetto \"L47\", che era un V8 da 4 L di cilindrata con un doppio albero a camme in testa per bancata. Era basato su un analogo V8 da 4,6 L di derivazione Cadillac che era denominato \"Northstar\". Il propulsore \"L47\" ed il cambio automatico a quattro velocit\u00e0 \"4T80-E\", anch'esso montato sulla Aurora, erano un'esclusiva della Cadillac prima di venire montato sul modello. Il motore \"L47\" erogava una potenza di 250 CV a 5.600 giri al minuto ed una coppia di 353 N\u2022m a 4.400 giri al minuto. Una versione altamente modificata di questo motore, che sviluppava 650 CV, fu utilizzata dal reparto corse della General Motors nella Indy Racing League dal 1995 e nella Cadillac Northstar LMP nel 2000. La Aurora utilizzava una trasmissione automatica con modalit\u00e0 di cambiata normale o prestazionale, ed aveva una carrozzeria con un basso coefficiente di resistenza aerodinamica (0,32).\nAll'epoca la Aurora era ben considerata, soprattutto per il raffinato motore, l'eccellente tecnica costruttiva e per il fatto di essere telaisticamente ben bilanciata. Infatti, durante il crash test eseguito dal costruttore per valutare la rigidit\u00e0 del corpo vettura, la scocca della Aurora riusc\u00ec a danneggiare l'apparecchiatura della General Motors che eseguiva la prova. Il dispositivo guastato fu quindi sostituito da un misuratore di rigidit\u00e0 della scocca che veniva utilizzato per i telai dei grossi camion statunitensi, ed il risultato fu che il modello super\u00f2 gli standard federali di ben due volte.\nPer il primo anno le vendite furono consistenti, con circa 45.000 esemplari costruiti, ma in seguito calarono parecchio. Gi\u00e0 nel 1996, molti potenziali clienti furono scoraggiati all'acquisto a causa del prezzo elevato. Tutte le Aurora prima serie furono prodotte a Lake Orion, nel Michigan insieme alle Buick LeSabre, Buick Park Avenue, Buick Riviera, Oldsmobile 88, Oldsmobile 98 e la Pontiac Bonneville. La produzione della prima serie termin\u00f2 il 25 giugno 1999.\nLa seconda serie.\nLe intenzioni originali della Oldsmobile per la seconda serie furono quelle di spostare la Aurora verso una posizione di pi\u00f9 alto prestigio, mantenendo per\u00f2 il motore V8, la meccanica e il pianale G, quest'ultimo montato anche sulla Buick Riviera come per la generazione precedente. Ci\u00f2 avrebbe creato tuttavia un vuoto nella gamma Oldsmobile tra l'Aurora e il modello erede della 88 a quattro porte, noto come Antares e non ancora commercializzato. La Buick per\u00f2 ritir\u00f2 dal mercato la Riviera e la Oldsmobile ebbe guai finanziari, cosicch\u00e9 quest'ultima fu obbligata a riprogettare la Antares, che rimase ad uno stato di concept car, facendo confluire lo studio nella nuova serie della Aurora. Questa nuova generazione era ancora montata sul pianale G della General Motors ed aveva installato il motore V8 \"Northstar\", oltre alla trasmissione automatica \"4T80-E\", tutti gi\u00e0 presenti sulla serie precedente.\nLa Oldsmobile offr\u00ec anche un motore V6. Questo propulsore era noto con la sigla \"LX5\", ed era la versione ridotta del motore V8 con doppio albero a camme in testa, conosciuto con il nome \"Shortstar\". Questo V6 fu prodotto dal 1999 alla met\u00e0 del 2002.\nQuesta serie della Aurora, sebbene fosse una berlina di lusso relativamente competitiva, non attrasse le attenzioni della clientela, e le vendite non arrivarono al livello della generazione precedente. I motivi dell'insuccesso furono molti, ma il pi\u00f9 importante fu che il lancio della nuova serie della Aurora e quello, ad esempio, della Bravada, furono quasi contemporanei all'annuncio della General Motors del dicembre del 2000, in cui veniva comunicato che il marchio Oldsmobile sarebbe stato estinto negli anni successivi.\nBench\u00e9 conservasse ancora un suo stile peculiare, la nuova serie della Aurora ora condivideva con le altre Oldsmobile alcune caratteristiche; inoltre, aveva parti in comune con altri veicoli General Motors. Da ci\u00f2 consegu\u00ec che la nuova Aurora perse il carattere distintivo, rispetto alle altre Oldsmobile, che invece contrassegn\u00f2 la serie precedente. La seconda serie della Aurora fu inoltre pi\u00f9 corta di 152,4 mm della prima generazione. Sulla rivista Automobile Magazine fu scritto che il nuovo aspetto della Aurora non era \u201csensuale ed elegante come quello della serie precedente\u201d ma, d'altro canto, il periodico The Auto Channel riport\u00f2 invece l'opposto, cio\u00e8 che la seconda generazione era meglio della prima sotto ogni aspetto.\nLa seconda serie della Aurora entr\u00f2 in produzione il 1\u00ba novembre 1999 e fu commercializzata dal febbraio del 2000. L'ultimo esemplare di Aurora che era equipaggiato con il motore V6 usc\u00ec dalla catena di montaggio il 21 giugno 2002. La produzione della Aurora fin\u00ec con un'edizione speciale di 500 esemplari. Queste ultime 500 vetture avevano erano verniciate con pittura metallizzata color ciliegia scuro e dei cerchioni cromati. Possedevano inoltre un adesivo che garantiva l'appartenenza dell'esemplare alla serie speciale. L'ultimo esemplare della Aurora fu usc\u00ec dagli stabilimenti di Lake Orion il 28 marzo 2003.\nEsemplari prodotti.\nGli esemplari prodotti di entrambe le serie della Aurora furono:"}
{"id": "3627696", "revid": "599013", "url": "https://it.wikipedia.org/wiki?curid=3627696", "title": "Milan \u0110uri\u010di\u0107 (1961)", "text": ""}
{"id": "3627698", "revid": "599013", "url": "https://it.wikipedia.org/wiki?curid=3627698", "title": "Milan \u0110uri\u010di\u0107", "text": ""}
{"id": "3627701", "revid": "481349", "url": "https://it.wikipedia.org/wiki?curid=3627701", "title": "Televisore portatile", "text": "Un televisore portatile \u00e8 un televisore di piccole dimensioni in grado di essere trasportato ovunque.\nCaratteristiche.\nI primi televisori portatili avevano uno schermo a tubo catodico in scala di grigi (bianco e nero).\nIn seguito i televisori portatili sono stati dotati di tubi catodici a colori. Il primo televisore portatile a colori introdotto nel mercato italiano \u00e8 stato il Porta-Color.\nCon l'evoluzione della tecnologia, sono stati sviluppati poi modelli dotati di schermo LCD a colori, di dimensioni molto contenute (5 pollici) con capacit\u00e0 aggiuntive di riprodurre video e musica fungendo sia da televisore che da lettore multimediale. Altri ancora consentono la registrazione di programmi TV.\nRicezione.\nGeneralmente un televisore portatile riceve il segnale tramite un'antenna radio del tutto simile a quella utilizzata nei sintonizzatori radio portatili, con eventuale decoder integrato per il segnale televisivo digitale terrestre.\nAlcuni modelli consentono di collegare un'antenna esterna tramite cavo coassiale.\nAltre TV portatili.\nSono disponibili dei software in grado di utilizzare un telefono cellulare o un tablet computer come un televisore tramite \"streaming\". Questi software normalmente funzionano tramite la rete Internet, perci\u00f2 \u00e8 necessario collegarci ad un hotspot Wi-Fi o avere un abbonamento dati attivo su Carta SIM (scheda SIM).\nEsistono inoltre telefoni cellulari, noti in Italia con il marchio della compagnia telefonica Tre \"Tivufonini\", in grado di ricevere un segnale televisivo. Generalmente questi dispositivi non ricevono il segnale televisivo tradizionale (televisione analogica o televisione digitale), come una televisione portatile, ma ricevono il segnale televisivo mobile.\nModelli celebri.\nBrionvega Algol.\nL'Algol della Brionvega \u00e8 stato uno dei primi televisori portatili in bianco e nero, prodotto negli anni settanta.\nSony Watchman.\nNel 1982 la Sony rilascia sul mercato il primo Watchman. La Watchman diventa una delle pi\u00f9 famose serie di televisori portatili, tanto che un suo modello appare nel film \"Rain Man - L'uomo della pioggia\".\nLa serie degli Watchman termina nel 2000."}
{"id": "3627706", "revid": "106908", "url": "https://it.wikipedia.org/wiki?curid=3627706", "title": "Teorema di Gibbs-Duhem", "text": ""}
{"id": "3627707", "revid": "126257", "url": "https://it.wikipedia.org/wiki?curid=3627707", "title": "Iso Rivolta Grifo", "text": ""}
{"id": "3627708", "revid": "580197", "url": "https://it.wikipedia.org/wiki?curid=3627708", "title": "Sre\u0107ko Juri\u010di\u0107", "text": ""}
{"id": "3627710", "revid": "767487", "url": "https://it.wikipedia.org/wiki?curid=3627710", "title": "Palm Coast", "text": "Palm Coast \u00e8 un comune degli Stati Uniti d'America, nella Contea di Flagler dello Stato della Florida.\nDal 2000 ha lo status di \"city\", in dieci anni ha pi\u00f9 che raddoppiato la propria popolazione."}
{"id": "3627711", "revid": "2084998", "url": "https://it.wikipedia.org/wiki?curid=3627711", "title": "Kamen Rider X", "text": "Kamen Rider X (\u4eee\u9762\u30e9\u30a4\u30c0\u30fcX Kamen Raid\u0101 Ekkusu) \u00e8 una serie tokusatsu di supereroi ed \u00e8 la terza serie dedicata a Kamen Rider. Venne prodotta in collaborazione fra Toei e Ishinomori Productions e trasmessa nel 1974 sul canale NET (l'attuale TV Asahi) per un totale di 35 episodi pi\u00f9 due film.\nTrama.\nLo scienziato Keitaro Jin e suo figlio Keisuke sono presi di mira dalla organizzazione criminale GOD (\"Government Of Darkness\"). Vengono attaccati e le invenzioni di Keitaro vengono rubate ma, prima di morire, lo scienziato riesce a fare un'operazione chirurgica su suo figlio Keizuke con degli strumenti tecnologicamente avanzati, trasformando il ragazzo in Kamen Rider X. Per vendicare la morte di suo padre e salvare il genere umano, Rider X combatter\u00e0, con l'aiuto di Tobei Tachibana (gi\u00e0 presente dalla prima serie), i mostri mutanti di GOD.\nGOD.\nL'Organizzazione Segreta GOD (G.O.D. \u79d8\u5bc6\u6a5f\u95a2 Goddo Himitsu Kikan), acronimo di \"Government Of Darkness\" (\u6697\u9ed2\u653f\u5e9c Ankoku Seifu), \u00e8 un'organizzazione malvagia, antagonista di Kamen Rider X.\nNei primi episodi e durante il tempo di Apollo Geist, i mostri di GOD avevano l'aspetto di un incrocio fra animali e figure della mitologia greca. Successivamente apparvero dei mostri che assomigliano a personaggi storici (come Hitode/Starfish Hitler che \u00e8, praticamente, una stella marina con la faccia di Adolf Hitler)."}
{"id": "3627714", "revid": "594414", "url": "https://it.wikipedia.org/wiki?curid=3627714", "title": "Negr\u00e8", "text": ""}
{"id": "3627715", "revid": "536159", "url": "https://it.wikipedia.org/wiki?curid=3627715", "title": "Olanda meridionale", "text": ""}
{"id": "3627725", "revid": "253269", "url": "https://it.wikipedia.org/wiki?curid=3627725", "title": "Robert Gossett", "text": "Biografia.\nGossett ottenne il suo primo lavoro professionale subito dopo essersi diplomato. \u00c8 conosciuto soprattutto per la sua parte come Capitano Taylor nella serie TV della TNT \"The Closer\". Ha partecipato a molte serie TV, comparendo come guest star su \"Streghe\", \"Crossing Jordan\", \"NYPD Blue\" e \"Dark Angel\". Per il cinema ha partecipato ai film \"Arlington Road - L'inganno\" insieme a Jeff Bridges e Tim Robbins e a \"The Net - Intrappolata nella rete\" con Sandra Bullock.\nVita privata.\nGosset \u00e8 cugino dell'attore Louis Gossett Jr. ed \u00e8 sposato con la regista di teatro Michele Martin; hanno un figlio."}
{"id": "3627728", "revid": "184755", "url": "https://it.wikipedia.org/wiki?curid=3627728", "title": "Accademia d'arte drammatica della Calabria", "text": "L\u2019Accademia d'arte drammatica della Calabria \u2014 Scuola di teatro di Palmi \u00e8 stata un'accademia d'arte drammatica italiana, con sede a Palmi, in provincia di Reggio Calabria.\nOrganizzava corsi triennali per attori di prosa, registi, nonch\u00e9 era dedita alla formazione professionale di scenografi, truccatori, costumisti, elettricisti, macchinisti e fonici.\nInteramente finanziata e accreditata dalla Regione Calabria e dal Fondo sociale europeo, i corsi erano completamente gratuiti per gli allievi, i quali inoltre beneficiavano di rimborsi spese e indennit\u00e0 di frequenza.\nL'accesso all'accademia era consentito previa selezione davanti ad una commissione.\nLa scuola ha cessato le sue attivit\u00e0 nel 2009, in seguito all'interruzione dell'erogazione dei fondi da parte della Regione Calabria."}
{"id": "3627735", "revid": "768068", "url": "https://it.wikipedia.org/wiki?curid=3627735", "title": "Amelia Peabody e la mummia", "text": "Amelia Peabody e la mummia, pubblicato in Italia anche con il titolo \"La sfida della mummia\", \u00e8 il primo romanzo in cui appare Amelia Peabody, personaggio che fa parte di un ciclo di 20 episodi, tutti ambientati in Egitto tra la fine del 1800 e l'inizio del 1900.\nL'autrice Elizabeth Peters (pseudonimo di Barbara Louise Gross Mertz) \u00e8 anche egittologa e i suoi romanzi narrano le vicende di Amelia, ereditiera appassionata di archeologia, e di altri personaggi che la circondano anche nei romanzi successivi.\nTrama.\nIn questo primo episodio delle avventure di Amelia, la protagonista ha 32 anni ed ha appena ereditato tutto il patrimonio del padre. Visto il suo carattere forte e anticonformista, decide di partire per esplorare il mondo, partendo dall'Egitto che da sempre la appassiona.\nDurante una tappa a Roma si imbatte in una giovane ragazza, Evelyn, caduta in disgrazia. Amelia decide di prendere la giovane sotto la propria protezione e, con lei, parte per l'Egitto, decisa a trascorrervi tutto l'inverno.\nIn Egitto la aspetteranno diversi incontri e una pericolosa avventura in compagnia dei fratelli Emerson, Walter e Radcliffe, incontrati sul luogo di uno scavo.\nQui il gruppo sar\u00e0 frequentemente attaccato da una inquietante mummia che appare solo di notte, minacciando prevalentemente la giovane Evelyn.\nToccher\u00e0 alla forte Amelia contribuire a svelare il mistero della mummia, tenendo d'occhio i numerosi operai spaventati dalle superstizioni e il giovane Lucas, cugino di Evelyn, giunto sul luogo con la precisa intenzione di convincere la ragazza a sposarlo."}
{"id": "3627739", "revid": "70647", "url": "https://it.wikipedia.org/wiki?curid=3627739", "title": "Unterwei\u00dfbach Porzellanfabrik", "text": "Unterwei\u00dfbach Porzellanfabrik \u00e8 una fabbrica di porcellane fondata nel 1882 da Herman Jost, in Turingia (Germania), patria di altri produttori di porcellane famosi come Von Schierholz e Volkstedt. Essa fu un esempio di azienda che subisce alterne vicende; il successo seguito da una bancarotta seguita a sua volta da un successo ancora maggiore. \nDopo aver iniziato a produrre principalmente piatti e stoviglie dal design tradizionale, la qualit\u00e0 sal\u00ec costantemente fino ad arrivare a realizzare alcuni dei . \nUno dei maggiori tratti distintivi delle opere era l'inconfondibile effetto merletto di Dresda.\nNel 1890, la fabbrica fu acquistata da Rudolf Mann, che vendette alcune quote anche ad altri investitori fra cui Fritz Porzelius.\nNegli anni successivi ci fu una forte ripresa economica tanto che l'azienda nel 1899 divenne societ\u00e0 per azioni.\nNel 1908 la fusione con la Schwarzburger ed il suo proprietario Max Adolf Pfeiffer, favor\u00ec l'ingresso in fabbrica di molti famosi artisti che durante la loro permanenza crearono molte opere premiate. Alla Fiera Mondiale del 1910 a Bruxelles, l'azienda ricevette una medaglia d'oro, all'Esposizione Internazionale di Caccia a Vienna, una medaglia d'argento. Alla mostra di Torino del 1911 medaglie e premi d'onore, Medaglie d'Oro nel 1913 a Lipsia e Ginevra.\nLa Grande depressione del 1929, per\u00f2 mise a dura prova la Unterwei\u00dfbach, che fu costretta alla bancarotta seguita dalla scissione.\nUna parte significativa della societ\u00e0 migr\u00f2 sotto il controllo di Heinz Schaubach. Nel 1940 Schaubach acquist\u00f2 l'azienda e procedette ad una riorganizzazione per ricostituire di nuovo la Societ\u00e0 Porcellane Unterwei\u00dfbach tornando alla produzione di oggetti di alto pregio. Dopo la fine della seconda guerra mondiale, il numero degli addetti giunse a 160 lavoratori, ottimizzando la qualit\u00e0 economica e artistica dei prodotti, anche se per diverso tempo la societ\u00e0 ha operato con diversi altri nomi. Questa \u00e8 stata anche in parte a causa del fatto che l'azienda era situata nella Germania dell'Est fino alla riunificazione. \nDopo la riunificazione della Germania, la Unterweissbach recuper\u00f2 il nome originario continuando a prosperare.\nNel 1953 la societ\u00e0 divenne di propriet\u00e0 statale, mentre dal 1990 \u00e8 interamente controllata dal gruppo Seltmann Weiden."}
{"id": "3627745", "revid": "958063", "url": "https://it.wikipedia.org/wiki?curid=3627745", "title": "WWE Crush Hour", "text": "WWE Crush Hour \u00e8 un videogioco di guida action del 2003, sviluppato da Pacific Coast Power &amp; Light e pubblicato da THQ per PlayStation 2 e GameCube su licenza della federazione di wrestling della World Wrestling Entertainment (WWE).\nTrama.\nVince McMahon \u00e8 diventato il proprietario di ogni emittente televisiva degli Stati Uniti d'America e ha deciso di creare un programma, \"Crush Hour\", dedicato ai combattimenti tra veicoli guidati dai lottatori della World Wrestling Entertainment (WWE).\nCaratteristiche.\nIl gioco consiste in una sorta di \"Demolition Derby\" tra veicoli altamente armati; le vetture, guidate dai lottatori della World Wrestling Entertainment (WWE), sono basate sul carattere di ciascun personaggio, mentre le arene riprendono alcuni incontri specifici della federazione di Stamford.\nAccoglienza.\nLa rivista \"Play Generation\" classific\u00f2 i lottatori di wrestling della World Wrestling Entertainment (WWE) come i piloti pi\u00f9 improbabili presenti tra i titoli disponibili su PlayStation 2."}
{"id": "3627747", "revid": "57342", "url": "https://it.wikipedia.org/wiki?curid=3627747", "title": "Vittorio Franceschi", "text": "Biografia.\nDopo le prime esperienze di cabaret politico all'inizio degli anni sessanta, ha lavorato a lungo presso il Teatro stabile di Trieste, dove nel 1964 fu allestita la sua prima commedia \"Pinocchio minore - Favola perbene con burattini di carne\" e nel 1966 \"Gorizia 1916 - Documentario per il teatro sulla prima Guerra Mondiale\".\nNel 1968 \u00e8 stato tra i fondatori (con Dario Fo, Franca Rame, Nanni Ricordi, Nuccio Ambrosino, Paolo Ciarchi e Massimo De Vita) dell'Associazione Nuova Scena, che diede vita, in collaborazione con l'ARCI, al Circuito Alternativo, evento fra i pi\u00f9 significativi del teatro italiano di quegli anni. Dopo la divisione da Dario Fo (1970) Vittorio Franceschi \u00e8 rimasto alla guida di Nuova Scena fino al 1981, trasferendone la Sede a Bologna e trasformandola in Cooperativa.\nDurante la sua lunga carriera ha lavorato per i principali Teatri Stabili italiani: Teatro Stabile di Genova, Teatro Stabile di Torino, Teatro Stabile del Friuli-Veezia Giulia, Arena del Sole Teatro Stabile di Bologna, Teatro di Roma, ERT - Emilia Romagna Teatro, Teatro Biondo di Palermo, Piccolo di Milano; e all'estero con la Com\u00e9die de Gen\u00e8ve.\nHa lavorato con alcuni fra i pi\u00f9 importanti registi italiani ed europei: Benno Besson, Sandro Bolchi, Massimo Castri, Alessandro D'Alatri, Matthias Langhoff, Gabriele Lavia, Nanni Loy, Piero Maccarinelli, Mario Missiroli, Vito Molinari, Walter Pagliaro, Luca Ronconi, Marco Sciaccaluga, Aldo Trionfo, Andrzej Wajda.\nFra le principali interpretazioni: Tartufo nell'omonima commedia di Moli\u00e8re; Edipo (Edipo Re di Sofocle); Paragone (Come vi piace di Shakespeare - in un'altra edizione della stessa commedia ha interpretato il ruolo di Jaques); P\u00e9cuchet (Bouvard e P\u00e9cuchet di Squarzina e Kezich da Flaubert); Robespierre (L'affare Danton di Stanislawa Przybyszewska); Sampognetta (Questa sera si recita a soggetto di Pirandello - in un'altra edizione della stessa commedia ha interpretato il ruolo di Hinkfuss); Borkman (John Gabriel Borkman di Ibsen); Trileckij (Commedia senza titolo (Platonov) di Cechov); Miscin (L'imbalsamatore di Renzo Rosso); Pascoli (Un anno nella vita di Giovanni Pascoli di Melania Mazzucco e Luigi Guarnieri); Sarincev (Svet - La luce risplende nelle tenebre di Tolstoj); Hamm (Finale di partita di Beckett), Ak\u00e0kij (Il cappotto da Gogol).\nAbdul Alkairim Ali Bab\u00e0 e i 40 ladroni\nFra i suoi testi rappresentati: Pinocchio minore, Un sogno di sinistra, La dimensione del nero, La ballata dello spettro, L'Amleto non si pu\u00f2 fare, Ordine d'arrivo, Scacco pazzo, Jack lo sventratore, Il sorriso di Daphne, Dialogo col sepolto vivo, A corpo morto e Il cappotto (liberamente tratto da Gogol). Suoi testi sono rappresentati in Croazia, Finlandia, Francia, Germania, Polonia, Portogallo, Repubblica Ceca, Russia, Scozia, Spagna, Svizzera. \nNel 2002 ha scritto la sceneggiatura per il film \"Scacco pazzo\" tratto dalla sua commedia e diretto da Alessandro Haber, interpretandovi il ruolo di Valerio. Nel 1996 interpreta il ruolo del Signor Dalverme in Matilde sei mitica con il quale ebbe un grande successo. Nel 2004 ha interpretato il ruolo di Eugenio Faoni nel film \"La febbre\" di Alessandro D'Alatri. Nel 2016 \u00e8 protagonista del cortometraggio \"3652 giorni\" di Amalia Zeffiro\nIl suo teatro \u00e8 pubblicato da Bulzoni, Guaraldi, Il Melangolo, Marietti, Marsilio, Ubulibri e da Riviste italiane e straniere.\nHa pubblicato tre volumi di poesie: \"Stramba Bologna sghemba\" e \"Il volo dei giorni\" con l'Ed. Raffaelli; e \"Tre ballate da cantare ubriachi\" con l'Ed. Pendragon.\nVittorio Franceschi \u00e8 condirettore della Scuola di Teatro \u201cAlessandra Galante Garrone\u201d, (insieme a Claudia Busi), ma la sua presenza come insegnante nella scuola di teatro \u00e8 pressoch\u00e9 inesistente, in quanto legato a impegni teatrali che lo tengono lontano dalla struttura."}
{"id": "3627749", "revid": "1793900", "url": "https://it.wikipedia.org/wiki?curid=3627749", "title": "Alessandra Galante Garrone", "text": "Biografia.\nFiglia di Carlo Galante Garrone e sorella della regista e musicista Margot, inizia il suo percorso artistico come danzatrice, studiando con Susanna Egri a Torino.\nNel 1965 segue il marito Vittorio Franceschi a Trieste, dove cura le coreografie della messa in scena dell'\"Aulularia\" di Plauto.\nDue anni pi\u00f9 tardi si trasferisce a Parigi, dove frequenta il biennio dell'\u00c9cole de Th\u00e9\u00e2tre di Jacques Lecoq, diplomandosi nel 1969.\nTra il 1969 e il 1975 prende parte come interprete a molteplici messe in scena. Tuttavia, i suoi interessi si sono ormai spostati verso l'insegnamento: inizia la sua attivit\u00e0 pedagogica nel 1970 presso l'Associazione Cooperativa Nuova Scena.\nNel 1975 abbandona l'attivit\u00e0 d'attrice, per dedicarsi all'insegnamento a Bologna.\nAlessandra Galante Garrone muore a Bologna il 24 marzo 2004.\nAttivit\u00e0 pedagogica.\nNel 1976 Alessandra Galante Garrone fonda la Scuola di Teatro di Bologna, con sede nello storico palazzo del Teatro La Soffitta (La Ribalta) di propriet\u00e0 della Provincia di Bologna.\nNel 1980 pubblica \"Alla ricerca del proprio clown\", testo nel quale narra le proprie esperienze e illustra le tecniche di base per il lavoro del clown e dell'attore.\nDal 1984 si dedica ininterrottamente all'attivit\u00e0 pedagogica e alla direzione artistica della Scuola di Teatro di Bologna, avviando rapporti e collaborazioni con il Teatro Comunale di Bologna e con teatri e accademie d'arte drammatica europee.\nNel 2000 inaugura il nuovo corso di Nouveau-Cirque.\nNel 2004 ottiene in gestione dal Comune di Bologna il Teatro San Leonardo.\nOggi la Scuola porta il suo nome e la direzione artistica \u00e8 passata al marito Vittorio Franceschi e alla sua ex allieva Claudia Busi.\nIl 24 marzo 2014, nel primo decennale della sua scomparsa, all'Arena del Sole si \u00e8 svolta una intera giornata a lei dedicata."}
{"id": "3627750", "revid": "2084998", "url": "https://it.wikipedia.org/wiki?curid=3627750", "title": "Ridenominazione delle citt\u00e0 in India", "text": "Il processo di ridenominazione delle citt\u00e0 in India \u00e8 iniziato con la fine dell'Impero britannico nel 1947 ed \u00e8 in continua attuazione, anche se l'ultima citt\u00e0 a cambiare ufficialmente nome \u00e8 stata nel 2006. Ci sono state polemiche politiche per il processo di ridenominazione e non tutte le ridenominazioni proposte sono state effettivamente attuate. Ogni rinomina di una citt\u00e0 indiana deve essere approvata dal governo centrale.\nEsempi rilevanti.\nEcco la tabella delle maggiori citt\u00e0 e distretti che sono state coinvolte nel processo di ridenominazione in ordine alfabetico:\nRagioni della ridenominazione.\nCi sono diverse ragioni che hanno creato questo processo di ridenominazione delle citt\u00e0, che sono:\nPopolarit\u00e0 dei nuovi nomi.\nLa diffusione di questi cambiamenti di nome nell'uso della lingua inglese, varia. Per esempio, Chennai, Kolkata e Mumbai si sono diffusi, mentre Thiruvananthapuram (Trivandrum) no. In molte lingue diverse dall'inglese, i nomi nuovi delle citt\u00e0 indiane, solo in parte di esse hanno raggiunto la popolarit\u00e0 di tutti; spesso, infatti, citt\u00e0 come Chennai, Kolkata e Mumbai, sono ancora indicate come Madras, Calcutta e Bombay.\nLa cultura popolare usa ancora i nomi vecchi di citt\u00e0, anche anni dopo le modifiche."}
{"id": "3627753", "revid": "204376", "url": "https://it.wikipedia.org/wiki?curid=3627753", "title": "Chaim Luzzatto", "text": ""}
{"id": "3627778", "revid": "339392", "url": "https://it.wikipedia.org/wiki?curid=3627778", "title": "Strada Statale 67 Tosco-Romagnola", "text": ""}
{"id": "3627779", "revid": "28592", "url": "https://it.wikipedia.org/wiki?curid=3627779", "title": "Industria della carta", "text": ""}
{"id": "3627788", "revid": "767487", "url": "https://it.wikipedia.org/wiki?curid=3627788", "title": "Cima Cadini", "text": "La Cima Cadini, \"Napfspitze\" in tedesco, \u00e8 una cima delle Alpi Orientali, dei Monti di Fundres, di 2.888 metri, situato fra la Val di Fundres e la Valle della Pipa, vicino al Passo Ponte di Ghiaccio, dove si trova il Rifugio Ponte di Ghiaccio.\nSalita.\nGeneralmente si affronta salendo anche la vicina Cima della Pipa. Si parte dal Lago di Neves, si percorre tutta la Valle della Pipa fino al Rifugio Ponte di Ghiaccio (2545\u00a0m): con ripido sentiero segnato (segnavia 26) si sale nella boscaglia di conifere per poi passare su pascoli solcati da limpidi torrenti. Guadagnando quota la vegetazione lascia il posto a vaste e sconnesse pietraie; nel settore superiore il tracciato si porta sulla sinistra orografica del valloncello sino a raggiungere la pronunciata sella dell'Eisbruggjoch (Passo Ponte di Ghiaccio \u2013\u00a02545\u00a0m\u2013 ore 2,30 dalla partenza) ove sorge l'omonimo rifugio. Si supera, con il segnavia n\u00b0 6, la cresta discendente dalla Cima della Pipa. La salita avviene per lo pi\u00f9 tra pietraie e detriti instabili; il panorama si apre offrendo sulla sinistra uno scorcio sul lago artificiale di Neves mentre sulla destra occhieggia il lago Ponte di Ghiaccio. Resta visibile il sottostante rifugio sovrastato a nord dalla sagoma rocciosa della Piccola Punta Bianca, mentre a destra prosegue il crinale principale delle Alpi Aurine con le grandi vette del Mesule e della Cima di Campo. Nonostante il fondo sconnesso, le difficolt\u00e0 restano basse e, nei pochi punti in leggera esposizione, \u00e8 presente qualche fune metallica tutto sommato eccessiva considerato il tracciato largo ed evidente. Ad ore 1 dal rifugio rasentiamo la sommit\u00e0 della Cima della Pipa procedendo brevemente sino alla sella che la divide dalla vicina Cima Cadini. Si pu\u00f2 da qui affacciarsi sul versante sud dove si osserva dall'alto i Bodenseen (Laghi del Passo). Restano gli ultimi 10 minuti di sentiero prestando particolare attenzione all'esile cresta finale, piuttosto esposta sulla destra, sino alla sommit\u00e0 della Cima Cadini (ometto di pietre in cima) da dove si scorge l'imponente sommit\u00e0 del Gran Pilastro, la vetta della Punta Bianca e il vasto bacino glaciale racchiuso tra la Cima di Campo e il Mesule. La salita richiede all'incirca ore 3,30 complessive; il rientro avviene a ritroso."}
{"id": "3627791", "revid": "729019", "url": "https://it.wikipedia.org/wiki?curid=3627791", "title": "Valle della Pipa", "text": "La Valle della Pipa (\"Pfeifholdertal\" in tedesco) \u00e8 una corta valle dell'Alto Adige laterale alla Valle dei Molini, a sua volta laterale della Valle Aurina, laterale quindi della Val Pusteria.\nLa valle, non percorribile in macchina, comincia dal lago di Neves, ai piedi del Gran Pilastro, e termina nel Passo Ponte di Ghiaccio, dove si trova l'omonimo rifugio, vicino alle vetta della Cima Cadini e Cima della Pipa."}
{"id": "3627793", "revid": "288572", "url": "https://it.wikipedia.org/wiki?curid=3627793", "title": "Cima della Pipa", "text": "La Cima della Pipa, \"Pfeifholderspitze\" in tedesco, \u00e8 una cima delle Alpi Orientali, dei Monti di Fundres, di 2.862 metri, situato fra la Val di Fundres e la Valle della Pipa (da cui prende il nome), vicino al Passo Ponte di Ghiaccio, dove si trova il Rifugio Ponte di Ghiaccio, non lontana dalla Cima Cadini.\nSalita.\nLa salita avviene partendo dal Lago di Neves e percorrendo la Valle della Pipa fino al Passo Ponte di Ghiaccio. Da qui si seguono le indicazioni per la cima, sulla strada per la Cima Cadini."}
{"id": "3627795", "revid": "306856", "url": "https://it.wikipedia.org/wiki?curid=3627795", "title": "Passo Ponte di Ghiaccio", "text": "Il passo Ponte di Ghiaccio (2.545 - \"Edelrautjoch\" in tedesco) \u00e8 un valico alpino delle Alpi orientali e, pi\u00f9 precisamente, dei monti di Fundres. \u00c8 situato fra la val di Fundres e la val di Nebbia.\nSul passo vi si trova il rifugio Passo Ponte di Ghiaccio."}
{"id": "3627796", "revid": "767487", "url": "https://it.wikipedia.org/wiki?curid=3627796", "title": "Hassan Rabia", "text": ""}
{"id": "3627800", "revid": "729019", "url": "https://it.wikipedia.org/wiki?curid=3627800", "title": "Sagigik", "text": "Sagigik (in aleutino \"Amlagim Saguugaa\") \u00e8 un'isola disabitata delle isole Andreanof, nell'arcipelago delle Aleutine, e appartiene all'Alaska (USA). Si trova 8 km a sud di Amlia.\nRegistrata con questo nome dal capitano Teben'kov nel 1852; probabilmente deriva dal termine aleutino \"sagik\" che significa \"qualcosa dal bordo tagliente\" ."}
{"id": "3627803", "revid": "767487", "url": "https://it.wikipedia.org/wiki?curid=3627803", "title": "Reinier Beeuwkes", "text": ""}
{"id": "3627805", "revid": "2108263", "url": "https://it.wikipedia.org/wiki?curid=3627805", "title": "Duchi di Normandia", "text": "I Duchi di Normandia dal 911 al 1789 furono i seguenti.\nLista.\nDuchi primitivi\nNormandia francese.\nA partire dal 1204, la parte continentale del ducato ritorn\u00f2 alla corona di Francia. La parte insulare rest\u00f2 nel patrimonio dei sovrani d'Inghilterra. Sotto i Valois il ducato di Normandia fu talvolta attribuito all'erede al trono o ad uno dei figli del re di Francia.\nNormandia inglese.\nFra il 1418 e il 1450, i re Enrico V e Enrico VI d'Inghilterra furono sovrani effettivi del ducato di Normandia."}
{"id": "3627806", "revid": "1272592", "url": "https://it.wikipedia.org/wiki?curid=3627806", "title": "David Myrie", "text": "Carriera.\nClub.\nMyrie inizi\u00f2 la carriera con la maglia degli spagnoli del Cadice. Gioc\u00f2 poi nel Barbate, prima di tornare in patria. Totalizz\u00f2 12 apparizioni nel Puntarenas nel campionato 2007-2008 e 16 nell'Alajuelense nel 2008-2009. Fu poi messo sotto contratto dagli statunitensi del Chicago Fire, dove per\u00f2 non collezion\u00f2 alcuna presenza in squadra.\nFu poi selezionato al MLS SuperDraft 2009 dal Philadelphia Union. Il 30 marzo 2010, nonostante avesse giocato la prima partita stagionale, fu svincolato dalla squadra.\nTorn\u00f2 poi al Lim\u00f3n, formazione costaricana per cui gioc\u00f2 a livello giovanile. Il 2 agosto 2011 firm\u00f2 per i norvegesi del Fredrikstad. Il 21 agosto debutt\u00f2 nella Tippeligaen, sostituendo Jan Tore Ophaug nella sconfitta per 3-1 sul campo del Troms\u00f8, dove and\u00f2 anche a segno. A fine anno torn\u00f2 al Lim\u00f3n.\nNazionale.\nMyrie gioc\u00f2 il Mondiale Under-20 2007 con la sua nazionale. Partecip\u00f2 anche alla Coppa Centroamericana 2011, con la selezione maggiore."}
{"id": "3627807", "revid": "729019", "url": "https://it.wikipedia.org/wiki?curid=3627807", "title": "Helen of Troy", "text": ""}
{"id": "3627808", "revid": "306856", "url": "https://it.wikipedia.org/wiki?curid=3627808", "title": "Cima delle Pecore", "text": "La Cima delle Pecore, \"Schlaflahnernock\" in tedesco, \u00e8 un monte appartenente ai monti Alti Tauri Occidentali, pi\u00f9 precisamente ai monti di Fundres, alto 2.703 metri, situato fra le valli della Selva dei Molini e di Rio Bianco.\nSalita.\nSi parte dal Lago di Neves, seguendo, sulla destra, una larga carrareccia chiusa al traffico che conduce tra gli abeti alla Obere Nevesalm (Malga di Neves di Sopra \u2013 2134\u00a0 - grande panorama in direzione del crinale principale). In alternativa si pu\u00f2 seguire lo stretto sentiero (segnavia 24) che taglia i tornanti della carrareccia salendo alle malghe con via pi\u00f9 ripida ma pi\u00f9 diretta e veloce. Dalle malghe si procede su facile sentiero (grande panorama alle spalle sulla Punta Bianca) sormontando dapprima un ripido costone per proseguire in un'ampia conca, tra pascoli e vaste pietraie, sino al Nevesjoch (Passo di Neves \u2013 2407\u00a0m), appena sotto al Rifugio Porro (Chemnitzer H\u00fctte\u00a0\u2013 2416\u00a0m), dove si pu\u00f2 godfere godere di un bel panorama in direzione del Mesule e dei ghiacciai sottostanti. Dietro al rifugio, chiaramente indicato da un cartello di legno, ha inizio il sentiero che ci conduce direttamente alla sommit\u00e0 dello Schaflahnernock (Cima delle Pecore). Con sentiero in parte artefatto tra grandi lastroni rocciosi, si volge in direzione del versante occidentale della montagna sino a risalire sulla sinistra un modesto valloncello. Si passa presso le prese d'acqua che alimentano il sottostante rifugio per poi accedere a una piccola conca erbosa circondata dai massi. Il tracciato passa ora a sinistra cambiando improvvisamente pendenza (attenzione agli ometti). In forte salita si segue l'esile traccia con una sequenza di stretti tornanti su fondo terroso quindi, pi\u00f9 in alto, si scavalca alcuni instabili massi di roccia (Attenzione in questo tratto alla segnaletica assai sbiadita e poco chiara). In ultimo si volge a destra tra grandi lastroni, sempre facendo attenzione al fondo poco stabile, sino a guadagnare la sommit\u00e0 (1 ora e 10 minuti dal Rifugio Porro; 2 ore e 40 minuti dalla partenza). La vetta concede un panorama davvero meritevole su alcune famose cime delle Alpi Aurine come il Mesule e la Cima di Campo."}
{"id": "3627810", "revid": "767487", "url": "https://it.wikipedia.org/wiki?curid=3627810", "title": "August Lindgren", "text": "A calcio giocava nel di ruolo attaccante.\nCarriera.\nCalcio.\nIn carriera ha giocato nel B 93 e nel BK Olympia. Ha disputato i Giochi olimpici del 1908 e due anni prima aveva preso parte ai Giochi olimpici intermedi.\nTuffi.\nSempre ai Giochi intermedi di Atene 1906 ha disputato la gara di tuffi (piattaforma 10 m.), classificandosi al 13\u00ba posto."}
{"id": "3627811", "revid": "339392", "url": "https://it.wikipedia.org/wiki?curid=3627811", "title": "Bashar el Assad", "text": ""}
{"id": "3627812", "revid": "1543377", "url": "https://it.wikipedia.org/wiki?curid=3627812", "title": "Monte Spico", "text": "Monte Spico (2.517 - \"Speikboden\" in tedesco) \u00e8 un massicco montuoso delle Alpi Centrali situato tra la Valle di Rio Bianco, la Valle di Selva dei Molini e la Valle Aurina. Rappresenta la parte pi\u00f9 orientale di un prolungamento verso sud-est delle Alpi della Zillertal occidentali. Il punto pi\u00f9 alto raggiunge un'altitudine di 2.517 ed \u00e8 chiamato anche Speikboden. Altre cime del massiccio sono il monte Seewassernock (2.516 ), il Dosso Grande (\"Gro\u00dfer Nock\", 2.400 ), il Dosso Piccolo (\"Kleiner Nock\", 2.227 ) e il monte Gornerberg (2.475 ).\nFanno parte delle localit\u00e0 a valle: Lappago (\"Lappach\"), Lutago, Selva dei Molini, Campo Tures, San Giovanni (\"St. Johann in Ahrn\") e Rio Bianco (\"Wei\u00dfenbach\").\nArea sciistica ed escursionistica Speikboden.\nSul Monte Spico c'\u00e8 l'ampia area sciistica \"Speikboden\", con discese fino alla frazione di \"Drittelsand,\" all'estremit\u00e0 della Valle Aurina. Costruita all'inizio degli anni '70 da investitori locali e con il sostegno bavarese (Bernhard Gl\u00fcck), l'area sciistica ha assunto il doppio nome di \"Michlreis-Speikboden\" (dal nome della parte inferiore della stazione).\nL'area sciistica \u00e8 divisa approssimativamente in due sezioni. Il primo tratto \u00e8 la discesa a valle, una pista rossa, che si chiama \"Michl\". Dalla stazione a monte della cabinovia Speikboden va attraverso la frazione \"Vigo Michele\" fino a valle (\"Costa di Tures\"). L'intera discesa a valle \u00e8 lunga 7\u00a0km.\nNella parte superiore, una conca chiamata \"Speikboden-Alm\", ci sono quattro piste rosse, due piste blu e tre piste nere, raggiungibili con seggiovie e cabinovie automatiche. Questa parte superiore \u00e8 particolarmente adatta ai principianti e alle famiglie, in quanto vi \u00e8 una chiara scelta di piste ben preparate. In totale ci sono 40\u00a0km di piste. Alla stazione di valle c'\u00e8 anche una collina per principianti con due nastri trasportatori (tappeti magici) su cui \u00e8 possibile imparare le basi dello sci.\nGli impianti di risalita sono aperti anche in estate. Speikboden dispone di una rete di sentieri molto estesa e ben curata. Ci sono anche due vie ferrate (difficolt\u00e0 B/C e A).\nSnowpark.\nAi margini della pista Seenock c'\u00e8 uno snowpark lungo 400 metri con salti e rail di tutti i livelli di difficolt\u00e0.\nPiste di slittino.\nDue piste di slittino partono dalla stazione a monte della cabinovia Speikboden. Una porta a Rio Bianco, l'altra a Lutago, da dove lo skibus gratuito riporta gli appassionati di slittino alla stazione a valle di Monte Spico.\nParapendio, deltaplano.\nMonte Spico \u00e8 diventato famoso per il volo a distanza grazie al campione Kurt Eder. Questo altoatesino abbandona raramente la sua terra natale, piazzandosi regolarmente sul podio della classifica mondiale di categoria xc: questo dimostra il potenziale dell\u2019area in questione. Monte Spico \u00e8 un'eccezionale area per i voli a distanza, sia per principianti che per piloti esperti. Si pu\u00f2 volare tutto l'anno, ma le migliori condizioni si possono trovare da giugno a settembre. Un ampio panorama si estende dai punti di partenza, a sud si pu\u00f2 persino vedere fino alle Dolomiti centrali. Monte Spico si trova a sud della catena principale delle Alpi della Zillertal. \u00c8 perci\u00f2 poco protetto dal vento del nord; se questo soffia troppo forte, \u00e8 meglio non volare. Ma l'alto e imponente massiccio del Durra, situato alle sue spalle, protegge l'area di partenza dai venti moderati del nord.\nEscursioni.\nGi\u00e0 negli anni '70 del XIX secolo il Monte Spico si inizi\u00f2 a sviluppare come area escursionistica. La sezione di Campo Tures del Deutscher und \u00d6sterreichischer Alpenverein, fondata da Josef Daimer nel 1873, costru\u00ec il rifugio \"Sonklarh\u00fctte\" e il relativo sentiero \"Herrenweg\" (ribattezzato Daimerweg nel 1903 in onore di Josef Daimer). La costruzione della \"Chemnitzer H\u00fctte\" (poi Rifugio Porro) da parte della sezione di Chemnitz del Deutscher Alpenverein nel 1895 \u00e8 dovuta anche all'iniziativa e all'impulso di Josef Daimer. Nel 1906 fu costruito il sentiero in quota \"Kellerbauerweg\" per collegare i due rifugi Sonklarh\u00fctte e Porro.\nA partire dagli anni '90, i sentieri Daimerweg e Kellerbauerweg sono stati utilizzati come base per ulteriori lavori di miglioramento e ampliamento della rete sentieristica. Un processo che continua ancora oggi. Nel frattempo sul Monte Spico esiste una rete di oltre 90\u00a0km di sentieri, che viene mantenuta e ampliata dai dipendenti dell'azienda di impianti di risalita.\nRifugio Sonklarh\u00fctte.\nA sud della vetta, a 2.420 m di altitudine, sorgeva il rifugio Sonklarh\u00fctte, costruito nel 1876 dall'allora sezione Sand in Taufers e intitolato allo scrittore e cartografo militare Carl Sonklar. Il rifugio fu costruito in poche settimane e fu uno dei primi rifugi in Alto Adige. All'inizio offriva solo 10 posti letto, cosicch\u00e9 gi\u00e0 nel 1899 dovette essere costruito un rifugio pi\u00f9 grande. Durante la prima guerra mondiale il rifugio non fu gestito e cadde in rovina dopo la fine della guerra. Una riparazione progettata nel 1926 dal nuovo proprietario, la sezione Brunico del CAI, non \u00e8 stata mai realizzata.\nVie ferrate.\nVia ferrata Speikboden.\nLa via ferrata Speikboden \u00e8 di media ma impegnativa difficolt\u00e0 e porta con 350 m di dislivello fino alla croce di Monte Spico a 2.517 metri.\nVia ferrata per bambini Speikboden.\nLa via ferrata per bambini al Monte Spico \u00e8 concepita specialmente per bambini tra i 6 e 12 anni. Al motto di \"Pirati\" i pi\u00f9 piccoli possono imparare ad arrampicare su percorsi adatti ai bambini.\nConsorzio \"Skiworld Ahrntal\".\nI comprensori sciistici Speikboden e Klausberg, con i loro impianti di risalita Rio Bianco e Riva di Tures, formano assieme la \"Skiworld Ahrntal\". Con lo skipass si pu\u00f2 usare 21 impianti di risalita e 74 chilometri di piste (da 950 a 2510 metri di altitudine). Anche in estate esiste la \"Skiworld Ahrntal\" con la possibilit\u00e0 du usare i biglietti nelle zone di Speikboden e di Klausberg."}
{"id": "3627813", "revid": "42907917", "url": "https://it.wikipedia.org/wiki?curid=3627813", "title": "Seconda lingua", "text": ""}
{"id": "3627815", "revid": "28592", "url": "https://it.wikipedia.org/wiki?curid=3627815", "title": "Usibardi", "text": ""}
{"id": "3627816", "revid": "110157", "url": "https://it.wikipedia.org/wiki?curid=3627816", "title": "Monte Seewassernock", "text": "Il Monte Seewassernock \u00e8 un monte appartenente ai monti Alti Tauri Occidentali, pi\u00f9 precisamente ai monti di Fundres, alto 2.433 metri, situato fra l'estremit\u00e0 sommitale della Valle della Selva dei Molini e di Rio Bianco.\nGeografia.\nSi tratta di una modesta elevazione del grande anfiteatro che domina la conca ove \u00e8 posta la Malga Michele.\nSalita.\nSi procede per un percorso che riguarda il Monte Spico e il Dosso Grande."}
{"id": "3627818", "revid": "254059", "url": "https://it.wikipedia.org/wiki?curid=3627818", "title": "Dosso Grande", "text": "Il Dosso grande (\"Gro\u00dfer Nock\" in tedesco) \u00e8 un monte appartenente ai monti Alti Tauri Occidentali, pi\u00f9 precisamente ai monti di Fundres, alto 2.400 metri, situato fra l'estremit\u00e0 sommitale della Valle della Selva dei Molini e di Rio Bianco.\nGeografia.\nSi tratta di una modesta elevazione del grande anfiteatro che domina la conca ove \u00e8 posta la Malga Michele, situata fra altre elevazioni facilmente raggiungibili come il Monte Spico ed il Monte Seewassernock.\nSalita.\nSi procede per un percorso che riguarda il Monte Spico ed il Monte Seewassernock."}
{"id": "3627820", "revid": "287204", "url": "https://it.wikipedia.org/wiki?curid=3627820", "title": "HD 93250", "text": "HD 93250 \u00e8 una stella nella costellazione della Carena, di magnitudine visuale + 7,5.\n\u00c8 situata a 7500 anni luce di distanza dal Sole nella Nebulosa della Carena ed \u00e8 una delle pi\u00f9 massicce stelle conosciute, paragonabile a Eta Carinae ed alla componente principale di HD 93129, con una massa che va da 87 a 118 volte quella solare, a seconda degli studi presi in considerazione.\nSi tratta di una stella blu di sequenza principale di tipo spettrale O3,5V, con una temperatura effettiva attorno ai 45.000\u00a0K, il suo raggio \u00e8 dalle 16 alle 20 volte il raggio solare e la sua luminosit\u00e0 1 milione di volte superiore.\nSi pensa che non abbia ancora abbandonato la sequenza principale, ma che stia fondendo l'idrogeno in elio all'interno del suo nucleo. Perde massa ad un ritmo elevato come avviene solitamente nelle stelle supermassicce. \nHD 93250 \u00e8 probabilmente, come altre giovani e massicce stelle della nebulosa della Carena, una stella binaria dove la collisione dei venti stellari con la compagna provoca una evidente emissione di raggi X."}
{"id": "3627821", "revid": "1305772", "url": "https://it.wikipedia.org/wiki?curid=3627821", "title": "Los Angeles Open 1988 - Doppio", "text": "Il doppio del torneo di tennis Los Angeles Open 1988, facente parte della categoria Grand Prix, ha avuto come vincitori John McEnroe e Mark Woodforde che hanno battuto in finale Peter Doohan e Jim Grabb 6-4, 6-4."}
{"id": "3627824", "revid": "1442080", "url": "https://it.wikipedia.org/wiki?curid=3627824", "title": "Hypo Group Tennis International 1988 - Doppio", "text": "Il doppio del torneo di tennis Hypo Group Tennis International 1988, facente parte della categoria Grand Prix, ha avuto come vincitori Thomas Muster e Claudio Panatta che hanno battuto in finale Francesco Cancellotti e Simone Colombo 6-3, 6-1."}
{"id": "3627829", "revid": "1442080", "url": "https://it.wikipedia.org/wiki?curid=3627829", "title": "Geneva Open 1988 - Doppio", "text": "Il doppio del torneo di tennis Geneva Open 1988, facente parte della categoria Grand Prix, ha avuto come vincitori Mansour Bahrami e Tom\u00e1\u0161 \u0160m\u00edd che hanno battuto in finale Gustavo Luza e Guillermo P\u00e9rez Rold\u00e1n 6-4, 6-3."}
{"id": "3627830", "revid": "521302", "url": "https://it.wikipedia.org/wiki?curid=3627830", "title": "Holstein Kiel", "text": ""}
{"id": "3627832", "revid": "465036", "url": "https://it.wikipedia.org/wiki?curid=3627832", "title": "Monaci Vallombrosani", "text": ""}
{"id": "3627833", "revid": "1305772", "url": "https://it.wikipedia.org/wiki?curid=3627833", "title": "Pacific Coast Championships 1988 - Doppio", "text": "Il doppio del torneo di tennis Pacific Coast Championships 1988, facente parte della categoria Grand Prix, ha avuto come vincitori John McEnroe e Mark Woodforde che hanno battuto in finale Scott Davis e Tim Wilkison 6-4, 7-6."}
{"id": "3627836", "revid": "1442080", "url": "https://it.wikipedia.org/wiki?curid=3627836", "title": "Eagle Classic 1988 - Doppio", "text": "Il doppio del torneo di tennis Eagle Classic 1988, facente parte della categoria Grand Prix, ha avuto come vincitori Scott Davis e Tim Wilkison che hanno battuto in finale Rick Leach e Jim Pugh 6-4, 7-6."}
{"id": "3627841", "revid": "120897629", "url": "https://it.wikipedia.org/wiki?curid=3627841", "title": "Vallone di Bourcet", "text": "Il Vallone di Bourcet (o Vallone di Bourset) si apre in destra orografica dalla Val Chisone. Inizia a Roreto, frazione di Roure e sale fino al Becco dell'Aquila (2.809\u00a0m); prende il nome dalla frazione Bourcet di Roure, la quale ne costituisce l'abitato principale.\nCaratteristiche.\nIl vallone si presenta molto tetro ed impervio nella parte bassa. Lungo le sue pareti sono state aperte oltre 30 vie di arrampicata di varia difficolt\u00e0, fino al grado 7b. Pi\u00f9 in alto il vallone diventa molto pi\u00f9 aperto ed adatto alle coltivazioni ed ai pascoli.\nTra le vie di arrampicata presenti nella parte bassa in sinistra idrografica si pu\u00f2 ricordare la via ferrata Nicola Ciardelli, dedicata alla memoria del soldato italiano Nicola Ciardelli, caduto a Nassiriya (Iraq) nel 2006. Tale itinerario attrezzato \u00e8 valutato di difficolt\u00e0 D (difficile), e non \u00e8 adatto per persone di bassa statura.\nDa segnalare anche il suggestivo e ben conservato \"bosco del Mourel\", di particolare pregio naturalistico, situato sui ripidi pendii che circondano la panoramica Rocca Mourel (1.450 m), sulla quale svetta una croce metallica che risulta illuminata di notte e quindi sempre ben visibile dalla valle principale.\nCome lo si raggiunge.\nPer raggiungere il vallone si pu\u00f2 percorrere la vecchia mulattiera che inizia da \"Roreto\". Superato il Chisone ci si inoltra nel vallone tra ripide pareti. La mulattiera raggiunge prima \"Chezalet\" e poi \"Chasteiran\".\nIn alternativa si percorre la strada carrozzabile che inizia pi\u00f9 avanti nella val Chisone e prima dell'abitato di \"Villaretto\".\nRifugio Serafin.\nNel nucleo abitativo di Chasteiran si trova il \"Rifugio Serafin\". Il rifugio pu\u00f2 essere punto di partenza per le passeggiate in questo vallone particolarmente selvaggio.\nMonti.\nLe montagne principali che contornano il vallone sono:\nI 12 Apostoli.\nNella parte alta del vallone e sotto le pendici del Becco dell'Aquila si trovano delle conformazioni rocciose denominate \"I 12 Apostoli di Bourcet\". Si tratta di rocce calcaree che si ergono sopra il pendio erboso. Possono essere raggiunti partendo da \"Chaulieres\", ultimo nucleo abitato del vallone.\nProgetto valorizzazione della patata di montagna.\nAncora oggi nel vallone si coltiva la patata di montagna come nei tempi passati. Senza aggiunta di concimi i tuberi vengono seminati in primavera e raccolti a settembre, sui terrazzamenti dove vengono coltivate la terra rimane friabile e non da nessun problema di ristagno d'acqua, dando cos\u00ec al prodotto un gusto inconfondibile.\nLa festa delle patate si svolge a Chasteiran (Bourcet) ogni anno, la prima domenica di autunno.\nNel Vallone di Bourcet sono presenti pi\u00f9 di 50 vie di arrampicata.\n\u00c8 inoltre stata allestita la \"Via Ferrata Nicola Ciardelli\", dedicata al maggiore Nicola Ciardelli, artigliere paracadutista deceduto a Nassirya (Iraq) il 27 aprile 2006. Nel 2008 l'ANA di Roure (Associazione Nazionale Alpini sezione di Pinerolo e Roure) e il comune di Roure hanno anche apposto una targa commemorativa in memoria del Tenente degli Alpini Giovanni Vin\u00e7on, \"Marchese de la Marmolada\"."}
{"id": "3627843", "revid": "1442080", "url": "https://it.wikipedia.org/wiki?curid=3627843", "title": "Queensland Open 1988 - Doppio maschile", "text": "Il doppio maschile del torneo di tennis Queensland Open 1988, facente parte della categoria Grand Prix, ha avuto come vincitori Eric Jelen e Carl-Uwe Steeb che hanno battuto in finale Grant Connell e Glenn Michibata 6-4, 6-1."}
{"id": "3627848", "revid": "42908553", "url": "https://it.wikipedia.org/wiki?curid=3627848", "title": "H. J. Rose", "text": ""}
{"id": "3627849", "revid": "1305772", "url": "https://it.wikipedia.org/wiki?curid=3627849", "title": "Davidoff Swiss Indoors 1988 - Doppio", "text": "Il doppio del torneo di tennis Davidoff Swiss Indoors 1988, facente parte della categoria Grand Prix, ha avuto come vincitori Jakob Hlasek e Tom\u00e1\u0161 \u0160m\u00edd che hanno battuto in finale Jeremy Bates e Peter Lundgren 6-3, 6-1."}
{"id": "3627857", "revid": "1305772", "url": "https://it.wikipedia.org/wiki?curid=3627857", "title": "Tel Aviv Open 1988 - Doppio", "text": "Il doppio del torneo di tennis Tel Aviv Open 1988, facente parte della categoria Grand Prix, ha avuto come vincitori Roger Smith e Paul Wekesa che hanno battuto in finale Patrick Baur e Alexander Mronz 6-3, 6-3."}
{"id": "3627867", "revid": "1442080", "url": "https://it.wikipedia.org/wiki?curid=3627867", "title": "Grand Prix de Tennis de Toulouse 1988 - Doppio", "text": "Il doppio del torneo di tennis Grand Prix de Tennis de Toulouse 1988, facente parte della categoria Grand Prix, ha avuto come vincitori Tom Nijssen e Ricki Osterthun che hanno battuto in finale Mansour Bahrami e Guy Forget 6-3, 6-4."}
{"id": "3627868", "revid": "521302", "url": "https://it.wikipedia.org/wiki?curid=3627868", "title": "Sophus Erhard Nielsen", "text": ""}
{"id": "3627869", "revid": "767487", "url": "https://it.wikipedia.org/wiki?curid=3627869", "title": "Sophus Nielsen", "text": "Tra il 1908 e il 2001 ha avuto il record di reti in una partita ufficiale con 10 centri, condiviso dal 1912 con Gottfried Fuchs. Nel 2001 questo record \u00e8 stato infranto da Archie Thompson che nello storico 31-0 tra Australia e Samoa Americane mise a segno 13 marcature.\nBiografia.\nDopo aver ottenuto un apprendistato come fabbro con la Burmeister &amp; Wain, Nielsen e suo fratello Carl - che era un carpentiere disoccupato - decisero di viaggiare per l'Europa in cerca di un lavoro da operai. A Kiel incontrano il presidente di una squadra locale che Nielsen conosceva gi\u00e0 grazie ad una precedente visita con il Frem. Il presidente gli trova lavoro a Nielsen come fabbro e al fratello come falegname: in cambio i due dovevano iscriversi alla squadra calcistica Holstein Kiel.\nCarriera.\nCalciatore.\nClub.\nCresciuto nelle giovanili di Concordia e Stjernen nel 1902 fa il salto di qualit\u00e0, approdando nelle giovanili del Boldklubben Frem. Dopo due anni, nel 1904 approda nella prima squadra e vi rimane fino al 1910. Nel 1911 si trasferisce in Germania, a Kiel per giocare con l'Hostens Kiel. Coi tedeschi segna prima di tornare in Danimarca nel 1912, nuovamente al Frem. Rimane al Frem fino al 1921 giocando 137 incontri e realizzando 125 reti complessivamente tra i periodi 1904-10 e 1912-21.\nNazionale.\n\u00c8 stato chiamato per la prima volta dalla Nazionale danese per le Olimpiadi di Londra 1908. In questa competizione Nielsen si mette in luce e diviene uno dei maggior protagonisti del torneo nonch\u00e9 della sua Nazionale: nella prima partita contro la Francia, il 19 ottobre segna l'ultima delle nove reti che portano i danesi alla vittoria; nella seconda partita contro i francesi, tre giorni dopo, realizza le prime tre reti dell'incontro in tre minuti portando la Danimarca sul 3-0 dopo solo sei minuti di gioco ed in seguito realizza altre sette reti trascinando la Danimarca ad un'impresa storica, infatti il passivo di 1-17 \u00e8 ancora oggi la sconfitta pi\u00f9 pesante subita dalla Francia nella sua storia. Nella finale contro il Regno Unito i danesi vengono sconfitti per 2-0, concludendo il torneo al secondo posto. Nielsen con undici marcature, di cui dieci nel solo incontro del 22 ottobre, diviene il capocannoniere dell'edizione calcistica 1908 delle Olimpiadi.\nNelle Olimpiadi 1912 disputatesi a Stoccolma Nielsen realizza due reti alla Norvegia. In seguito la Danimarca sconfigge i Paesi Bassi arrivando alla finale. Come nell'edizione precedente ad attendere i danesi vi \u00e8 nuovamente il Regno Unito che riesce a controllare l'incontro e a vincere per 4-2 sulla Nazionale scandinava. In questa edizione Gottfried Fuchs realizza 10 reti contro la Russia (partita finita 16-0 per la Germania) eguagliando cos\u00ec il precedente record di Nielsen.\nIn Nazionale gioca fino al 1919. Totalizza 20 presenze e 16 reti.\nAllenatore.\nDopo il ritiro allen\u00f2 per un breve periodo nel 1933 l'Holstebro BK. Nel 1940 gli fu affidata per un periodo ad interim la Nazionale danese che lasci\u00f2 dopo due pareggi con la Svezia nel mese di ottobre."}
{"id": "3627870", "revid": "599013", "url": "https://it.wikipedia.org/wiki?curid=3627870", "title": "Janne Pesonen", "text": "Caratteristiche tecniche.\nPessonen \u00e8 un'ala con un buon fiuto del gol che utilizza la sua velocit\u00e0 per crearsi delle opportunit\u00e0 ha un ottimo tiro. Janne non \u00e8 molto fisico e manca di forza, ma non rifuggire il gioco fisico. Ha migliorato il suo gioco senza il puck.\nCarriera.\nNella stagione 2011-2012 Janne ha provato a tornare nella NHL partecipando al campo d'allenamento dei Winnipeg Jets; ma il 2 ottobre 2011 lo staff di Winnipeg decide di tagliarlo. Dopo essere stato scartato dai Jets il 7 ottobre 2011 Pesonen firma con la squadra finlandese dell'HIFK che gioca nella SM-liiga."}
{"id": "3627873", "revid": "767487", "url": "https://it.wikipedia.org/wiki?curid=3627873", "title": "Belkis Akkale", "text": "La Akkale \u00e8 alevita.\nBiografia.\nDa giovanissima, Belkis Akkale attira l'attenzione della propria insegnante, che insiste con la sua famiglia affinch\u00e9 prosegua gli studi di canto. Quindi prende lezioni di musica per 7 anni con Sadi Yaver Ataman, per proseguire al conservatorio (Belediye konservatuari). Appena terminati i suoi studi, ha iniziato a cantare con Adnan Ataman.\nHa fatto il suo primo concerto a 20 anni, facendosi notare da Mustafa Geceyatmaz.\nPer 6 anni ha inoltre lavorato in radio."}
{"id": "3627876", "revid": "1305772", "url": "https://it.wikipedia.org/wiki?curid=3627876", "title": "Frankfurt Grand Prix 1988 - Doppio", "text": "Il doppio del torneo di tennis Frankfurt Grand Prix 1988, facente parte della categoria Grand Prix, ha avuto come vincitori Rudiger Haas e Goran Ivani\u0161evi\u0107 che hanno battuto in finale Jeremy Bates e Tom Nijssen 1-6, 7-5, 6-3."}
{"id": "3627877", "revid": "120417221", "url": "https://it.wikipedia.org/wiki?curid=3627877", "title": "Colonizzazione vichinga dell'America", "text": "La colonizzazione vichinga dell'America inizi\u00f2 verso il X secolo, quando i navigatori norreni (spesso impropriamente definiti vichinghi, termine che invece designa i razziatori o i briganti) esplorarono e colonizzarono le aree dell'Atlantico settentrionale, comprese le coste nord-orientali dell'America del Nord.\nMentre la colonia norrena della Groenlandia fu sfruttata per quasi 500 anni, gli insediamenti continentali in America settentrionale furono piccoli e non divennero mai colonie permanenti. Furono effettuati numerosi viaggi sul continente, ad esempio per approvvigionarsi di legname, ma non esistono prove archeologiche di insediamenti norreni duraturi.\nGroenlandia.\nSecondo le Saghe degli Islandesi, i norreni provenienti dall'Islanda colonizzarono la Groenlandia nel decennio del 980. Non esistono particolari motivi per dubitare della veridicit\u00e0 delle informazioni fornite dalle saghe riguardo al vero inizio della colonizzazione, ma non possono essere considerate fonte primaria per la storia della Groenlandia perch\u00e9 includono al loro interno commenti degli scrittori e voci dell'Islanda medievale che non sono sempre affidabili. Si dice che Erik il Rosso (in lingua norrena: Eir\u00edkr rau\u00f0i), bandito dall'Islanda per omicidio, abbia esplorato le coste sud-occidentali disabitate della Groenlandia durante i tre anni di esilio. Organizz\u00f2 la colonizzazione dell'area, scegliendo anche il nome di Groenlandia per attirare potenziali coloni, dicendo \"che le persone sarebbero state invogliate a colonizzare la terra per il fatto che aveva un bel nome\". Il punto pi\u00f9 interno di un lungo fiordo, che da lui prende il nome di \"Eiriksfjord\", fu il punto in cui stabil\u00ec la sua casa, \"Brattahl\u00ed\u00f0\". Stipul\u00f2 con coloro che lo seguirono trattati riguardo alle terre.\nAl suo culmine, la colonia era composta da due insediamenti, l'Insediamento orientale e l'Insediamento occidentale, con una popolazione di 3000-5000 persone; almeno 400 fattorie sono state identificate dagli archeologi. La Groenlandia norrena ebbe un Principe vescovo (a Gar\u00f0ar) ed esportava avorio di tricheco, pelli, corde, pecore, grasso di balena, animali vivi quali orsi polari e pelli del bestiame. Nel 1261 la popolazione accett\u00f2 di essere sottoposta al re norvegese nonostante continuasse a mantenere una propria legislazione. Nel 1380 il regno norvegese si un\u00ec al regno di Danimarca.\nIl declino della colonia inizi\u00f2 nel XIV secolo. L'insediamento Occidentale fu abbandonato attorno al 1350, e a partire dal 1378 non esistette pi\u00f9 il principe vescovo di Gar\u00f0ar. L'ultima citazione riguardo ai coloni \u00e8 la registrazione di un matrimonio nel 1408. Probabilmente l'insediamento orientale fu abbandonato alla fine del XV secolo. Le datazioni pi\u00f9 recenti fatte al carbonio-14 nel 2002 hanno dato come risultato il 1430 (con uno scarto in pi\u00f9 o in meno di 15 anni). Sono state avanzate molte teorie per spiegarne il declino. La piccola era glaciale di questo periodo potrebbe aver reso pi\u00f9 difficoltosi i viaggi tra Groenlandia ed Europa, ed avrebbe reso quasi impossibile la coltivazione delle terre della colonia; inoltre, l'avorio della Groenlandia potrebbe essere stato soppiantato sui mercati europei dal pi\u00f9 economico avorio proveniente dall'Africa. Nonostante la perdita di contatti con i groenlandesi, la corona norvegese-danese continu\u00f2 a considerare la Groenlandia un proprio possedimento.\nNon sapendo se la civilt\u00e0 norrena fosse rimasta o meno in Groenlandia, e temendo che se lo fosse stato gli abitanti sarebbero ancora stati cattolici 200 anni dopo che in Scandinavia giunse la riforma protestante, una spedizione di mercanti e chierici guidata dal missionario norvegese Hans Egede part\u00ec per la Groenlandia nel 1721. Nonostante questa spedizione non trov\u00f2 europei sopravvissuti, segn\u00f2 l'inizio della dichiarazione di sovranit\u00e0 danese sull'isola.\nVinland e L'Anse aux Meadows.\nSecondo le saghe islandesi (\"Saga di Erik il Rosso\" e \"Gr\u0153nlendinga saga\", capitoli dell'Hauksb\u00f3k e Flateyjarb\u00f3k), i norreni iniziarono ad esplorare le terre ad ovest della Groenlandia solo pochi anni dopo la creazione di insediamenti sull'isola. Nel 985, salpando dalla Groenlandia con una flotta composta da 400-700 coloni e 25 navi (14 delle quali completarono il viaggio), un mercante di nome Bjarni Herj\u00f3lfsson raggiunse in tre giorni di navigazione nuove terre. Bjarni era solo interessato a trovare la fattoria del padre, ma descrisse la scoperta a Leif Erikson, il quale esplor\u00f2 la zona in maniera pi\u00f9 dettagliata creandovi un nuovo piccolo insediamento 15 anni pi\u00f9 tardi.\nLe saghe descrivono tre zone separate scoperte durante l'esplorazione: Helluland, che significa \"terra delle pietre piatte\"; Markland, \"terra delle foreste\", e Vinland, \"terra del vino\" (o come proposto dai moderni linguisti \"terra dei prati\"), a sud di Markland. Fu a Vinland che fu ritrovato l'insediamento descritto nelle saghe.\nTutti i quattro figli di Erik il Rosso visitarono il continente nordamericano: i maschi Leif, Thorvald e Thorstein e la sorella Freydis. Thorvald vi mor\u00ec.\nIl campo invernale di Leif.\nUtilizzando rotte, riferimenti topografici, correnti oceaniche, rocce e venti descritti da Bjarni, Leif navig\u00f2 per circa 3000 chilometri verso il Nuovo Mondo con un equipaggio di 35 uomini, governando lo stesso knarr utilizzato da Bjarni per il viaggio. Descrisse Helluland come \"piatta e legnosa, con grandi spiagge bianche ovunque ed una costa in dolce pendenza\". Leif e gli altri avevano cercato di convincere il padre, Erik il rosso, a guidare la spedizione. Nel momento in cui Erik tent\u00f2 di unirsi al figlio Leif, cadde da cavallo scivolando su rocce umide vicino alla costa, e ferito dovette restare a casa.\nLeif pass\u00f2 l'inverno del 1001, probabilmente nei pressi di Capo Bauld sulla costa settentrionale di Terranova, dove un giorno il suo padre adottivo tedesco Tyrker fu trovato ubriaco di quello che la saga chiama \"bacche da vino\". Viburnum edule, ribes e ossicocchi crescono in questa zona. Vi sono molte spiegazioni del perch\u00e9 Leif descrisse apparentemente le bacche fermentate come \"vino.\"\nInoltre, in lingua norrena, il termine \"vin\" ha molti significati a seconda che venga usata una \"i\" corta (i) o una lunga (\u00ed). La \"\u00ed\" lunga in \"vin\" solitamente fa riferimento al \"vino\", mentre la \"i\" corta significherebbe \"pascolo\" o \"prateria\". Il dibattito sull'interpretazione del termine \u00e8 tuttora aperto, ma i pi\u00f9 moderni linguisti sostengono che \"pascolo\" o \"prateria\" sia una traduzione migliore per \"Vinland\".\nLeif pass\u00f2 un altro inverno a \"Leifsbodarna\" senza problemi, e riprese il viaggio di ritorno verso Brattahlid in Groenlandia per svolgere i suoi doveri di figlio.\nIl viaggio di Thorvald.\nNel 1004 il fratello di Leif, Thorvald Eiriksson, salp\u00f2 con 30 uomini verso Terranova, passando l'inverno al campo di Leif. In primavera Thorvald attacc\u00f2 nove abitanti locali che stavano dormendo sotto le canoe coperte di pelli. La nona vittima fugg\u00ec e poco dopo torn\u00f2 al campo norreno con i rinforzi. Thorvald fu ucciso da una freccia che riusc\u00ec a superare la barricata. Nonostante la breve ostilit\u00e0 che segu\u00ec, gli esploratori norreni passarono un altro inverno e ripartirono la primavera seguente. Successivamente un altro fratello di Leif, Thorstein, part\u00ec per il Nuovo Mondo per recuperare il corpo del fratello morto, ma vi rest\u00f2 solo un'estate.\nSpedizione di Karlsefni.\nNel 1009 \u00deorfinnr Karlsefni, noto anche come \"Thorfinn il Valoroso\", caric\u00f2 tre navi con bestiame e 160 uomini e donne (nonostante un'altra fonte parli di 250 persone). Dopo un rigido inverno, si diresse a sud approdando a \"Straumfjord\", spostandosi in seguito a \"Straums\u00f6y\", forse a causa della forte corrente presente. Un segno delle pacifiche relazioni tra nativi americani e norreni si trova qui; i due gruppi barattarono pelli e scoiattoli grigi con latte e vestiti rossi, che i nativi tenevano sulla testa come una sorta di copricapo.\nVi sono racconti di conflitti, ma secondo una fonte un toro appartenuto a Karlsefni si allontan\u00f2 dal bosco, spaventando in nativi che si allontanarono con le loro barche di pelli. Fecero ritorno tre giorni dopo con i rinforzi. I nativi usarono catapulte, lanciando \"una grande sfera su un palo; era di colore blu scuro\" della dimensione approssimativa della pancia di una pecora, che vol\u00f2 sulle teste degli uomini facendo baccano. I norreni si ritirarono. La sorellastra di Leif Erikson, Freyd\u00eds Eir\u00edksd\u00f3ttir era incinta ed impossibilitata a seguire gli uomini in ritirata. Li richiam\u00f2 esortandoli a smettere di fuggire da \"tali pietosi esseri\", aggiungendo che se avesse avuto un'arma avrebbe potuto fare di meglio. Freyd\u00eds prese la spada di un uomo ucciso dai nativi, e li mise in fuga.\nNessuna colonia permanente.\nGli insediamenti nell'America settentrionale continentale avrebbero dovuto sfruttare le risorse locali quali pelli e legna, poco presente in Groenlandia. Non \u00e8 chiaro perch\u00e9 gli insediamenti a breve termine non divennero mai permanenti, anche se fu in parte dovuto alle difficili relazioni con i nativi americani, chiamati \"Skr\u00e6ling\" dai norreni. Sembra anche che gli sporadici viaggi a Markland per recuperare foraggio, legna e per commerciare con i locali siano durati 400 anni.\nTra le prove di viaggi continuativi vi \u00e8 il Maine penny, una moneta norvegese risalente al regno di re Olaf Kyrre (1067\u20131093) che si dice sia stata rinvenuta in un sito archeologico di nativi americani nel Maine, il che fa ipotizzare scambi culturali tra norreni e nativi anche dopo l'XI secolo; ed una citazione degli Annali d'Islanda del 1347 che fa riferimento ad un piccolo vascello groenlandese con una ciurma di 18 uomini che giunse in Islanda tentando di tornare in Groenlandia da Markland con un carico di legna.\nConseguenze.\nPer alcuni secoli dopo che i viaggi di Cristoforo Colombo portarono ad una colonizzazione su larga scala delle Americhe da parte degli europei, non fu chiaro se le storie dell'esplorazione vichinga fossero vere o meno. Le saghe furono prima prese seriamente quando nel 1837 l'antiquario danese Carl Christian Rafn ipotizz\u00f2 insediamenti norreni in America settentrionale.\nQuesta America, di nome Vinland, era citata nelle fonti scritte contenute in un'opera di Adamo da Brema, e risaliva approssimativamente al 1075. Fu solo nel XIII e XIV secolo che furono scritte importanti opere riguardo all'America settentrionale e ai suoi rapporti con i norreni.\nLa questione fu definitivamente aperta quando negli anni '60 fu trovato un insediamento norreno a L'Anse aux Meadows a Terranova. Gli scavi erano stati effettuati dall'archeologa Anne Stine Ingstad e dal marito, Helge Ingstad. I luoghi citati nelle varie saghe sono per\u00f2 ancora sconosciuti. Molti storici identificano Helluland con l'isola di Baffin e Markland con il Labrador. La posizione di Vinland \u00e8 una questione pi\u00f9 spinosa. Molti credono che l'insediamento di L'Anse aux Meadows sia la Vinland descritta nelle saghe; altri ipotizzano che le saghe dipingono Vinland come pi\u00f9 calda di Terranova, e che quindi sarebbe pi\u00f9 a sud.\nAlcune pietre runiche sono state rinvenute in America settentrionale, tra cui la famosa pietra runica di Kensington, che secondo alcuni sarebbero artefatti di epoca norrena, mentre per altri sarebbero semplici bufale. Esistono due mappe che rappresentano l'America settentrionale, la \"mappa di Vinland\", che alcuni credono legata all'esplorazione norrena, nonostante sia stato dimostrato essere un falso del XX secolo, e la mappa di Sk\u00e1lholt, fatta da un insegnante islandese nel 1570, della quale non esiste pi\u00f9 il documento originale."}
{"id": "3627878", "revid": "287204", "url": "https://it.wikipedia.org/wiki?curid=3627878", "title": "Liga del F\u00fatbol Profesional Boliviano 1988", "text": "La Liga del F\u00fatbol Profesional Boliviano 1988 \u00e8 stata la 12\u00aa edizione della massima serie calcistica della Bolivia, ed \u00e8 stata vinta dal Bol\u00edvar.\nFormula.\nIl campionato si disputa con il girone unico; le prime sette passando alla seconda fase, da cui quattro squadre si qualificano poi alle semifinali. Ciascuna fase nomina un campione che prende parte alla finalissima che determina il vincitore del titolo nazionale."}
{"id": "3627880", "revid": "767487", "url": "https://it.wikipedia.org/wiki?curid=3627880", "title": "Beert", "text": "Beert \u00e8 una sezione del comune di Pepingen situato in Belgio nella regione delle Fiandre e nella provincia del Brabante Fiammingo. \nEra un comune indipendente prima della fusione di comuni avvenuta in Belgio nel 1977. \nBeert \u00e8 un centro rurale del Pajottenland, situato a sud-est di Pepingen. I dintorni della localit\u00e0 hanno ancora molte caratteristiche agricole. A sud di Beert passa la ferrovia che unisce Bruxelles a Tournai."}
{"id": "3627889", "revid": "599013", "url": "https://it.wikipedia.org/wiki?curid=3627889", "title": "Tokyo Indoor 1988 - Doppio", "text": "Il doppio del torneo di tennis Tokyo Indoor 1988, facente parte della categoria Grand Prix, ha avuto come vincitori Andr\u00e9s G\u00f3mez e Slobodan \u017divojinovi\u0107 che hanno battuto in finale Boris Becker e Eric Jelen 7-5, 5-7, 6-3."}
{"id": "3627899", "revid": "1442080", "url": "https://it.wikipedia.org/wiki?curid=3627899", "title": "ATP San Paolo 1988 - Doppio", "text": "Il doppio del torneo di tennis ATP San Paolo 1988, facente parte della categoria Grand Prix, ha avuto come vincitori Jay Berger e Horacio de la Pe\u00f1a che hanno battuto in finale Ricardo Acu\u00f1a e Javier S\u00e1nchez 5-7, 6-4, 6-3."}
{"id": "3627900", "revid": "1305772", "url": "https://it.wikipedia.org/wiki?curid=3627900", "title": "Lamorna Birch", "text": "Biografia.\nLamorna Birch nacque a Egremont a Wallasey, Cheshire, Inghilterra. Sostanzialmente fu un autodidatta dal punto di vista artistico, eccettuato un breve periodo di studio presso l'Acad\u00e9mie Colarossi di Parigi durante il 1895.\nBench\u00e9 fosse un pittore del nord dell'Inghilterra, il suo periodo artistico pi\u00f9 importante \u00e8 stato quando si stabil\u00ec a Lamorna, in Cornovaglia, nel 1902, tant'\u00e8 che molti dei suoi pi\u00f9 famosi quadri datano a questo periodo ed il bel Lamorna Cove ne \u00e8 di solito oggetto. Era stato attratto in Cornovaglia dal gruppo di artisti Newlyn ma fin\u00ec per crearne un secondo, suo proprio, basato intorno alla sua nuova patria d'adozione, Lamorna .\nEspose alla Royal Academy dal 1892 e tenne la sua prima mostra personale alla Fine Art Society nel 1906. Si stima che abbia prodotto pi\u00f9 di 20.000 dipinti.\nLa mostra \"Shades of British Impressionism Lamorna Birch and his Circle\" \u00e8 stata allestita nel Mezzanino del Warrington Museum &amp; Art Gallery nell'ottobre 2004, esplicitando anche i suoi legami con artisti quali Henry Scott Tuke e Thomas Cooper Gotch e molti altri che si stabilirono nella colonia artistica locale tra il 1880 ed il 1890. \"Questi pittori hanno contribuito a cambiare il volto di arte britannica. La loro enfasi sul colore e la luce, verit\u00e0 e realismo sociale ha portato una rivoluzione nell'arte britannica.\" dice il catalogo per la mostra. \nDipinti di Birch si trovano alla Penlee House e nella collezione del Derby Art Gallery."}
{"id": "3627903", "revid": "599013", "url": "https://it.wikipedia.org/wiki?curid=3627903", "title": "Harold Stapley", "text": "Ha totalizzato complessivamente 128 reti in 257 partite."}
{"id": "3627909", "revid": "1442080", "url": "https://it.wikipedia.org/wiki?curid=3627909", "title": "ATP Buenos Aires 1988 - Doppio", "text": "Il doppio del torneo di tennis ATP Buenos Aires 1988, facente parte della categoria Grand Prix, ha avuto come vincitori Carlos Costa e Javier S\u00e1nchez che hanno battuto in finale Eduardo Bengoechea e Jos\u00e9 Luis Clerc 6-3, 3-6, 6-3."}
{"id": "3627914", "revid": "729019", "url": "https://it.wikipedia.org/wiki?curid=3627914", "title": "Blocco senoatriale", "text": "Per blocco senoatriale si intende un disturbo della conduzione del segnale elettrico cardiaco dalle cellule pacemaker del nodo del seno al tessuto atriale circostante.\nSi tratta di un'aritmia difficilmente diagnosticabile all'ECG di superficie, dal momento che l'attivazione del nodo del seno sviluppa potenziali elettrici troppo bassi per essere registrati dagli elettrodi esterni che vengono comunemente utilizzati; spesso si pu\u00f2 soltanto intuirne la presenza tramite segni indiretti.\nClassificazione.\nIl blocco senoatriale si pu\u00f2 classificare in tre categorie differenti, con criteri simili a quelli utilizzati per il blocco atrioventricolare:\nBlocco senoatriale di primo grado.\nConsiste in un semplice rallentamento della conduzione del segnale a livello della giunzione senoatriale. Tutti gli impulsi generati nel nodo del seno vengono trasmessi all'atrio, sebbene con ritardo.\nBlocco senoatriale di secondo grado.\nAlcuni degli impulsi vengono completamente bloccati nel contesto della giunzione senoatriale. A seconda della modalit\u00e0 con la quale si instaura il blocco, se ne distinguono due variet\u00e0:\nBlocco senoatriale di terzo grado.\nNessun impulso viene condotto dal nodo senoatriale al tessuto atriale di conduzione. In questo caso si instaura una situazione analoga a quella dell'arresto sinusale; generalmente, nel caso in cui il fenomeno abbia una durata sufficiente, il controllo del battito cardiaco passa ad altre zone del cuore, per cui si sviluppa un ritmo di scappamento.\nEziologia.\nIl difetto di conduzione fra il nodo senoatriale ed il resto dell'atrio \u00e8 dovuto in gran parte dei casi alla degenerazione del tessuto della giunzione senoatriale, secondaria ad un danno di qualunque tipo o semplicemente legata all'invecchiamento cellulare. Molti farmaci, inoltre, sono in grado di ridurre l'efficacia della conduzione in un tessuto che pu\u00f2 essere peraltro normale.\nA volte, soprattutto nei soggetti giovani, il blocco in uscita dal nodo del seno pu\u00f2 essere dovuto ad un ipertono vagale; si tratta, in questo caso, di reperti occasionali privi di significato clinico.\nTra le cause meno frequenti ci sono modificazioni dello stato ormonale, specie l'ipotiroidismo, alterazioni strutturali del cuore, alcune malattie infettive come la febbre Dengue.\nSintomatologia.\nLa sintomatologia associata al blocco senoatriale \u00e8 quella comunemente provocata da tutte le bradiaritmie ed \u00e8 legata alla riduzione dell'apporto di sangue a diversi organi ed apparati. Il blocco senoatriale di primo grado non provoca modificazioni della frequenza di contrazione ventricolare, per cui non \u00e8 in grado di evocare sintomatologia. I blocchi di secondo e terzo grado, invece, provocano il blocco degli impulsi cardiaci, con conseguente interruzione della funzione di pompa del cuore.\nFrequentemente, l'assenza di una contrazione cardiaca valida per diversi secondi provoca un ipoafflusso cerebrale, che si traduce in vertigini, sensazione di \"testa vuota\", calo del visus ed episodi sincopali.\nDiagnosi ECG.\nAl contrario di quello che accade per il blocco atrioventricolare, in cui \u00e8 possibile registrare all'ECG un evento \"prima\" del blocco (onda P) ed uno \"dopo\" il blocco (complesso QRS), la diagnosi elettrocardiografica del blocco senoatriale \u00e8 complicata dal fatto che il tessuto a monte del blocco, composto dalle sole cellule del nodo senoatriale vero e proprio, non \u00e8 un grado di generare un segnale elettrico di intensit\u00e0 tale da essere registrabile dall'esterno.\nLa diagnosi del blocco senoatriale all'ECG di superficie si basa quindi su segni indiretti. \u00c8 invece possibile studiare al meglio il fenomeno tramite la registrazione dei potenziali elettrici dall'interno delle cavit\u00e0 cardiache mediante lo studio elettrofisiologico, sebbene questa procedura sia invasiva e non venga utilizzata nella pratica clinica per porre diagnosi di blocco senoatriale.\nBlocco senoatriale di primo grado.\nDal momento che non \u00e8 possibile riconoscere all'ECG di superficie l'attivazione del nodo del seno, un eventuale ritardo della conduzione nella giunzione senoatriale non lascia segni sul tracciato, che risulta completamente normale.\nNe pu\u00f2 essere ipotizzata la presenza durante lo studio elettrofisiologico mediante diverse tecniche, ad esempio osservando il tempo di recupero dell'atrio dopo una stimolazione elettrica prematura (una \"extrasistole artificiale\") che, condotta attraverso il nodo del seno, ne resetta il meccanismo di scarica. Nei cuori in cui il battito spontaneo tarda a ricomparire, si pu\u00f2 attribuire il tempo di latenza in eccesso ad un rallentamento della conduzione a livello della giunzione senoatriale.\nBlocco senoatriale di secondo grado.\nPur non essendo possibile misurare direttamente il tempo di conduzione tra nodo del seno ed atrio per gli stessi motivi descritti precedentemente, il blocco senoatriale di secondo grado pu\u00f2 dare segni di s\u00e9 all'ECG di superficie.\nNel blocco senoatriale di secondo grado tipo I si osserva un caratteristico comportamento dell'attivazione atriale. Le onde P tendono ad essere sempre pi\u00f9 ravvicinate, fin quando non si osserva una pausa pi\u00f9 lunga, sebbene minore del doppio dell'intervallo pi\u00f9 breve della serie (caratteristica questa tipica del blocco di II grado). Ci\u00f2 dipende dal fatto che in ogni battito il tempo di conduzione tra nodo del seno ed atrio si allunga, ma ogni allungamento \u00e8 di entit\u00e0 minore del precedente; se il tempo di conduzione del primo battito misurasse ad esempio 10 ms, il secondo ne misurer\u00e0 20 (aumento di 10ms), il successivo 28 (aumento ulteriore di 8 ms), poi ancora 34 (aumento di 6) e cos\u00ec via. La distanza tra due onde P si accorcer\u00e0 nella stessa misura in cui si accorcia l'entit\u00e0 dell'allungamento del tempo di conduzione nella giunzione senoatriale; nell'esempio precedente, ogni ciclo P-P misurer\u00e0 2 ms in meno del precedente.\nUna diagnosi di questo tipo \u00e8 complessa. Per poter apprezzare queste piccole variazioni del ciclo P-P \u00e8 necessario inoltre che il nodo del seno generi impulsi a cadenza estremamente precisa; anche una piccola variazione della frequenza di scarica (come spesso avviene nell'aritmia sinusale), sovrapposta a questo tipo di aritmia, ne impedisce il riconoscimento.\nLa diagnosi di blocco senoatriale di tipo II \u00e8 relativamente pi\u00f9 semplice. Dal momento che ogni impulso generato dal nodo viene condotto in un tempo costante, anche le onde P avranno un intervallo costante. Nel momento un cui un impulso viene bloccato, l'atrio non si attiva e non viene registrata l'onda P (e quindi l'intero battito che ne consegue). Il nodo del seno continuer\u00e0 per\u00f2 a generare impulsi allo stesso ritmo, indipendentemente dal difetto di conduzione a valle; il battito successivo che verr\u00e0 condotto sar\u00e0 registrato quindi dopo un tempo pari a circa il doppio del ciclo normale (\"manca\" un battito).\nQuesta variante \u00e8 probabilmente l'unica che possa essere diagnosticata con una certa precisione all'ECG di superficie; la diagnosi differenziale si pone con una fase di arresto sinusale (l'impulso non viene generato affatto) la cui durata sia casualmente pari al doppio di un intervallo P-P normale.\nBlocco senoatriale di terzo grado.\nDal momento che nessun impulso riesce ad essere condotto, questa condizione risulta indistinguibile dall'arresto sinusale, in cui il segnale elettrico non viene generato affatto."}
{"id": "3627916", "revid": "1543377", "url": "https://it.wikipedia.org/wiki?curid=3627916", "title": "Edizioni musicali Carisch", "text": "Le Edizioni musicali Carisch sono una delle pi\u00f9 note aziende di edizioni musicali italiane, con pi\u00f9 di un secolo di attivit\u00e0 e con in repertorio molti successi.\nStoria della Carisch.\nL'azienda venne fondata nel 1887 a Lipsia da Giovanni Andrea Carisch, di origine svizzera, e da Arturo J\u00e4nichen, con la denominazione Edizioni musicali Carisch &amp; Janichen, e si occup\u00f2 anche all'inizio dell'importazione in Italia di strumenti musicali; nel 1894 entrarono nell'azienda i figli di Giovanni Andrea, Otto e Adolfo, e l'azienda si trasfer\u00ec a Milano.\nDapprima le edizioni Carisch si occuparono di musica classica, con pochissime eccezioni: una di queste, nel 1898, ottenne un grossissimo successo, Ciribiribin, scritta da Carlo Tiochet per il testo e da Alberto Pestalozza per la musica e lanciata dall'austriaca Mitzi Kirchner. Proprio questo exploit fece aumentare l'interesse dell'azienda verso le canzoni e la musica leggera.\nNel 1914 entr\u00f2 in azienda il figlio di Otto, Alberto (ma soprannominato Giulio).\nCon la nascita della radio, la Carisch edit\u00f2 molte canzoni trasmesse dall'Eiar, come \"Ludovico\" (scritta da Luciano Ramo per il testo e da Vittorio Mascheroni per la musica e lanciata da Vittorio De Sica) e ottenne anche i diritti per l'Italia di molti successi esteri, tra cui \"Io cerco la Titina\".\nNel 1929 inoltre concluse un accordo con il Gruppo Editoriale Bixio per la distribuzione delle canzoni edite dalle edizioni di Cesare Andrea Bixio, dal Tango delle capinere a Parlami d'amore Mari\u00f9.\nNel 1938 divent\u00f2 direttore dell'azienda il maestro Igino Robbiani.\nNel 1945 entr\u00f2 in azienda il figlio di Giulio, Alberto Carisch, che ampli\u00f2 l'attivit\u00e0 del gruppo nel campo discografico (fondando la casa discografica Carisch nel 1949, la Ri-Fi con Giovan Battista Ansoldi e la MRC) ed editoriale, fondando altre edizioni collegate come le Edizioni musicali Southern Music.\nAll'inizio degli anni Ottanta l'azienda pass\u00f2 al figlio di Alberto, Maurizio Carisch.\nNel 1989 la Carisch venne acquistata da Warner Chappell Music Italiana e poi ceduta nel 2002 al Gruppo Monzino, attivo nell'editoria musicale sin dalla fine del Settecento.\nTra la fine degli anni Novanta e i primi anni Duemila, la Carisch acquist\u00f2 alcune societ\u00e0 francesi e spagnole attive nell'editoria musicale a stampa, quali IMP France, Musicom, Music Distribucion e Real Musical.\nI cataloghi editoriali Carisch vennero acquistati dall'inglese Music Sales Group (MSG) nei primi mesi del 2015.\nMusic Sales era gi\u00e0, dal dicembre 2013, il distributore esclusivo della Carisch e, dopo aver acquistato il gruppo editoriale, \u00e8 diventato il pi\u00f9 grande editore di musica stampata grazie alla sua presenza anche nell'Europa meridionale.\nMa nell'aprile 2018 il print business di Music Sales \u00e8 stato a sua volta acquistato dalla multinazionale americana dell'editoria a stampa Hal Leonard LLC, che ha rilevato pertanto in esclusiva a livello mondiale anche la gestione e amministrazione della produzione di catalogo del marchio Carisch.\nCon questa operazione di music business, anche il catalogo Carisch, cos\u00ec come quello Ricordi (di propriet\u00e0 di Universal Music e gi\u00e0 amministrato da Hal Leonard dal 2011), \u00e8 ora sotto il controllo produttivo della pi\u00f9 grande casa editrice musicale mondiale.\nAlla Siae risultano, a ottobre 2011, 1148 brani musicali di propriet\u00e0 della Carisch."}
{"id": "3627917", "revid": "466689", "url": "https://it.wikipedia.org/wiki?curid=3627917", "title": "GamesCom", "text": ""}
{"id": "3627920", "revid": "1442080", "url": "https://it.wikipedia.org/wiki?curid=3627920", "title": "Wembley Championship 1988 - Doppio", "text": "Il doppio del torneo di tennis Wembley Championship 1988, facente parte della categoria Grand Prix, ha avuto come vincitori Ken Flach e Robert Seguso che hanno battuto in finale Marty Davis e Brad Drewett 7-5, 6-2."}
{"id": "3627921", "revid": "24443", "url": "https://it.wikipedia.org/wiki?curid=3627921", "title": "Rifugio Ponte di Ghiaccio", "text": ""}
{"id": "3627923", "revid": "287204", "url": "https://it.wikipedia.org/wiki?curid=3627923", "title": "Michal Jagosz", "text": ""}
{"id": "3627924", "revid": "173469", "url": "https://it.wikipedia.org/wiki?curid=3627924", "title": "Elisabetta Cristina di Braunschweig-Wolfenb\u00fcttel", "text": ""}
{"id": "3627942", "revid": "173469", "url": "https://it.wikipedia.org/wiki?curid=3627942", "title": "Petit-Rechain", "text": "Petit-Rechain (in lingua vallona \"Pitit-Rtchin\") \u00e8 una sezione della citt\u00e0 di Verviers, situata in Belgio nella regione Vallonia e nella provincia di Liegi. \nEra un comune indipendente prima della fusione di comuni avvenuta in Belgio nel 1977. \nPetit-Rechain \u00e8 un importante centro industriale."}
{"id": "3627943", "revid": "1310927", "url": "https://it.wikipedia.org/wiki?curid=3627943", "title": "Nestoras Mytid\u012bs", "text": "Carriera.\nClub.\nNel 2010 debutta con l'.\nNazionale.\nEsordisce con la nazionale cipriota il 16 novembre 2010, in un'amichevole contro la Giordania."}
{"id": "3627949", "revid": "92723", "url": "https://it.wikipedia.org/wiki?curid=3627949", "title": "Diocesi di Saint-Omer", "text": "La diocesi di Saint-Omer (in latino: \"Dioecesis Audomarensis\") \u00e8 una sede soppressa della Chiesa cattolica.\nTerritorio.\nLa diocesi di Saint-Omer si estendeva nel nord della Francia, e comprendeva parte degli attuali dipartimenti di Passo di Calais e del Nord. Era compresa fra le diocesi di Boulogne, di Arras e di Ypres.\nSede vescovile era la citt\u00e0 di Saint-Omer, dove fungeva da cattedrale la chiesa della Beata Vergine Maria e Sant'Audomaro.\nLa diocesi includeva poco pi\u00f9 di 100 parrocchie, raggruppate in un arcipresbiterato (Saint-Omer) e 12 decanati: Longuenesse, Audruicq, Bourbourg, Watten, Bollezeele, Hesdin, Aire, Arques, Lillers, Merville, Morbecque e Helfaut. Questa \u00e8 la suddivisione amministrativa della diocesi come appare nel 1688 e che rester\u00e0 invariata fino alla rivoluzione francese; inizialmente, al momento dell'erezione della diocesi, i decanati erano solo 7.\nStoria.\nLa diocesi fu eretta il 12 maggio 1559, in seguito alla riorganizzazione delle circoscrizioni ecclesiastiche dei Paesi Bassi del Sud, con la bolla \"Super universas\" di papa Paolo IV, ricavandone il territorio dalla diocesi di Th\u00e9rouanne. Contestualmente fu resa suffraganea dell'arcidiocesi di Cambrai.\nL'11 marzo 1561, con la bolla \"De statu ecclesiarum\", papa Pio IV defin\u00ec i confini della nuova diocesi, stabil\u00ec la suddivisione in decanati con le rispettive parrocchie e assegn\u00f2 la dotazione per il mantenimento del vescovo.\nPrimo vescovo, presentato dal re ed accettato dalla Santa Sede, fu Guillaume de Poitiers, il quale tuttavia rinunci\u00f2 all'incarico e non venne mai consacrato vescovo. Fu perci\u00f2 nominato G\u00e9rard de Ham\u00e9ricourt, abate di San Bertino, antica abbazia benedettina fondata nel VII secolo a Saint-Omer da sant'Audomaro, vescovo di Th\u00e9rouanne.\nVenne eretta a cattedrale un'antica collegiata, dedicata a sant'Audomaro, costruita in forme gotiche a partire dal XIII secolo.\nIl vescovo Jacques Th\u00e9odore de Brias, verso la fine del suo mandato (1775), istitu\u00ec il seminario diocesano secondo i canoni e le regole stabilite dal concilio di Trento. Gi\u00e0 in precedenza v'erano stati tentativi di istituire un collegio per la formazione dei preti, accanto ad un seminario provinciale a Cambrai. Ma questi tentativi non riuscirono a migliorare la formazione intellettuale e culturale dei sacerdoti di Saint-Omer. Il seminario fu poi organizzato dal vescovo Louis-Alphonse de Valbelle all'inizio del XVIII secolo; a questo vescovo si devono anche una serie di sinodi diocesani, la riforma del capitolo della cattedrale, la pubblicazione di un nuovo catechismo diocesano e l'istituzione dei ritiri per gli ecclesiastici.\nIn seguito al concordato con la bolla \"Qui Christi Domini\" di papa Pio VII del 29 novembre 1801 la diocesi fu soppressa ed il suo territorio fu incorporato in quello della diocesi di Arras e dell'arcidiocesi di Cambrai.\nIl 23 novembre 1853 il vescovo di Arras ottenne il privilegio di aggiungere al proprio titolo quello di vescovo di Saint-Omer."}
{"id": "3627951", "revid": "200568", "url": "https://it.wikipedia.org/wiki?curid=3627951", "title": "Magnaghi (vulcano)", "text": "Il Magnaghi \u00e8 un vulcano sottomarino italiano localizzato nel Mar Tirreno occidentale, 70\u00a0km a ovest del vulcano Vavilov. Oggi sono ritenuti entrambi inattivi. Il nome fa riferimento a Giovan Battista Magnaghi (1839-1902). Si tratta di un grande vulcano di forma ellittica esteso per 30 chilometri, con un'et\u00e0 stimata in 2,7-3,1 milioni di anni."}
{"id": "3627958", "revid": "2166030", "url": "https://it.wikipedia.org/wiki?curid=3627958", "title": "Parco di Y\u0131ld\u0131z", "text": "Il parco di Y\u0131ld\u0131z (in Turco: Y\u0131ld\u0131z Parki) \u00e8 uno storico parco urbano, situato nel quartiere di Be\u015fikta\u015f di Istanbul, in Turchia. Si tratta di uno dei pi\u00f9 grandi parchi pubblici della citt\u00e0. Nelle sue vicinanze si trovano i palazzi di Y\u0131ld\u0131z e di \u00c7\u0131ra\u011fan.\nStoria.\nIl parco di Y\u0131ld\u0131z faceva parte del giardino imperiale del palazzo di Y\u0131ld\u0131z. Estendendosi lungo le pendici del palazzo, questo parco murato era riservato solo agli abitanti del palazzo durante il regno del sultano Abdulhamid II.\nL'area di Y\u0131ld\u0131z era una foresta in epoca bizantina. A partire dal regno di Solimano il Magnifico, i sultani ne fecero la loro riserva di caccia. Nei secoli successivi rimase un boschetto dietro i palazzi sul mare. Il quartiere cominci\u00f2 a fiorire in seguito alla costruzione del palazzo nel XIX secolo. Prese il nome dal primo padiglione, \"Y\u0131ld\u0131z Kasr\u0131\", commissionato da Selim III all'inizio del XIX secolo.\nI 0,10 km2 del giardino esterno del palazzo furono circondati da alte mura e staccati da un boschetto durante il regno di Abdulhamid II nel XIX secolo. Un piccolo lago artificiale, padiglioni, case estive e una fabbrica di ceramiche furono edificati in questa sezione.\nOggi.\nAttualmente il Parco Y\u0131ld\u0131z \u00e8 un bellissimo complesso di giardini con un parco molto grande di fiori, piante e alberi, raccolti da ogni parte del mondo e risalenti all'epoca ottomana. Il parco offre una vista panoramica sul Bosforo. Il parco \u00e8 un luogo popolare per i picnic soprattutto nei fine settimana. Due bellissimi padiglioni antichi, il padiglione di \u00c7ad\u0131r e quello di Malta, sono usati per riposare, bere il t\u00e8, fare colazione e pranzare.\nIl parco \u00e8 diviso in due sezioni, la sezione esterna \u00e8 aperta al pubblico e comprende i padiglioni di \u015eale, \u00c7ad\u0131r e Malta e la fabbrica di porcellana di Y\u0131ld\u0131z ancora in funzione. La vegetazione del parco comprende alberi di magnolia, alloro, alberi di Giuda, tigli argentati e ippocastani. Inoltre, il parco ospita querce, cipressi, pini, tassi, cedri e frassini. Inoltre, la sezione esterna ha due laghi artificiali."}
{"id": "3627959", "revid": "110157", "url": "https://it.wikipedia.org/wiki?curid=3627959", "title": "Kolbovce", "text": "Kolbovce (in ungherese \"K\u00f6ves\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3627962", "revid": "42910005", "url": "https://it.wikipedia.org/wiki?curid=3627962", "title": "Cira", "text": ""}
{"id": "3627964", "revid": "108721089", "url": "https://it.wikipedia.org/wiki?curid=3627964", "title": "Pallavolo alla XXVI Universiade", "text": "Il torneo di pallavolo della XXVI Universiade si sta svolgendo a Shenzen, Cina, dall'12 al 22 agosto 2011. Sia il torneo maschile che quello femminile vedono la partecipazione di 16 rappresentative."}
{"id": "3627970", "revid": "287204", "url": "https://it.wikipedia.org/wiki?curid=3627970", "title": "Korunkov\u00e1", "text": "Korunkov\u00e1 (in ungherese \"Pusztah\u00e1za\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3627971", "revid": "287204", "url": "https://it.wikipedia.org/wiki?curid=3627971", "title": "Korunkova", "text": ""}
{"id": "3627974", "revid": "2166030", "url": "https://it.wikipedia.org/wiki?curid=3627974", "title": "Palazzo di Y\u0131ld\u0131z", "text": "Il palazzo di Y\u0131ld\u0131z (in turco: Y\u0131ld\u0131z Saray\u0131, letteralmente palazzo, \"saray\", della stella, \"y\u0131ld\u0131z\") \u00e8 un vasto complesso palaziale ottomano situato a Istanbul, in Turchia, costruito nel XIX secolo e all'inizio del XX secolo. \u00c8 stato la residenza del sultano e della sua corte nel tardo XIX secolo.\nLe origini.\nIl vasto terreno boscoso di Y\u0131ld\u0131z faceva parte del patrimonio privato del sultano come riserva di caccia fin dal regno di Solimano il Magnifico (1494-1566). Il primo edificio costruito su questi terreni fu una residenza estiva voluta da Selim III per sua madre Mihri\u015fah Valide Sultan. Dopo di lui Mahmud II (1789-1839) utilizz\u00f2 il sito per farvi svolgere le esercitazioni del suo nuovo esercito ottomano (\"i\" \"vittoriosi soldati di Muhammad\"); nulla resta, tuttavia, del padiglione da lui fatto costruire.\nAnche il sultano Abd\u00fclmecid I (1823-1861) vi fece costruire una nuova residenza estiva per la madre Bezm-\u00ee \u00c2lem Valide Sultan; l'edificio, denominato \"Palazzo d'estate della beneamata\" e successivamente ristrutturato, \u00e8 oggi conosciuto come il \"Palazzo della regina madre\".\nDurante il regno di Abdul Aziz (1830-1876) furono poi costruiti il palazzo del gran ciambellano (\"B\u00fcy\u00fck Mabeyn K\u00f6\u015fk\u00fc\"), il Padiglione di Malta (\"Malta K\u00f6\u015fk\u00fc\") e il Padiglione \u00c7ad\u0131r (\"\u00c7ad\u0131r K\u00f6\u015fk\u00fc\").\nL'assetto definitivo al sito fu dato alla fine del XIX secolo dal sultano Abdul Hamid II, che volle trasferire la residenza imperiale dal Palazzo Dolmabah\u00e7e, situato sul Bosforo, per timore di un attacco dal mare. Fece perci\u00f2 ampliare il palazzo di Y\u0131ld\u0131z, ordinando all'architetto italiano Raimondo D'Aronco la costruzione di nuovi edifici per adeguare il palazzo alla nuova funzione. \"Y\u0131ld\u0131z Saray\u0131\" costituisce cos\u00ec il quarto ed ultimo episodio dell'architettura di corte ottomana, dopo il Palazzo Vecchio (\"Eski Saray\u0131\"), il Palazzo di Topkap\u0131 e il Palazzo di Dolmabah\u00e7e. Da qui fu governato l'impero ottomano per i suoi ultimi 33 anni.\nGli edifici.\nIl palazzo \u00e8 un complesso di edifici che comprende gli Appartamenti di Stato \"B\u00fcy\u00fck Mabeyn\", il Padiglione \u015eale, il Padiglione Malta, il Padiglione \u00c7ad\u0131r, il Teatro Y\u0131ld\u0131z e il Teatro dell'Opera, il Museo del Palazzo Y\u0131ld\u0131z e la Fabbrica Imperiale di Porcellana. I Giardini del Palazzo Y\u0131ld\u0131z sono anche un luogo pubblico popolare tra i residenti di Istanbul. Un ponte collega il Palazzo Y\u0131ld\u0131z con il Palazzo \u00c7\u0131ra\u011fan sul Bosforo attraverso questo giardino. \nAppartamenti di Stato.\nIl palazzo del gran ciambellano (\"B\u00fcy\u00fck Mabeyn K\u00f6\u015fk\u00fc\"), l'edificio pi\u00f9 grande del complesso, costruito nel 1866. Era usato dal sultano Abdul Hamid II, che vi aveva il proprio ufficio, per funzioni e ricevimenti ufficiali. Al piano superiore c'era l'ufficio privato di Ghazi Osman Pasci\u00e0, mentre le stanze al piano inferiore erano utilizzate dai ciambellani di corte. Furono ospitati qui l'arciduca Rodolfo d'Asburgo nel 1884, e il \"Kaiser\" Guglielmo II nel 1889. \nPadiglione \u015eale \"(\u015eale K\u00f6\u015fk\u00fc)\".\nLa residenza del sultano era nel chiosco o padiglione di \u015eale. L'edificio ha due piani e un seminterrato ed \u00e8 costruito con un mix di legno e pietra. Fu costruito in tre fasi. La prima parte fu costruita negli anni 1870 e fu progettata per assomigliare a uno chalet svizzero, da cui il nome \u015eale. Winston Churchill e Charles de Gaulle furono tra i visitatori di questa parte del palazzo. La seconda sezione fu aggiunta nel 1889 per ospitare il Kaiser Guglielmo II, che fu il primo monarca straniero a visitare Costantinopoli. Fu durante questa fase che fu aggiunto il Salone Sedefli Madreperla. Il nome deriva dall'ampio uso di madreperla che copre quasi tutte le sue superfici. Ci sono anche dettagliati paesaggi dipinti sul soffitto. La terza sezione fu costruita anche per il Kaiser Guglielmo II nel 1898. La camera di ricevimento fu costruita in questo periodo e rimane la stanza pi\u00f9 impressionante di tutto il Padiglione \u015eale. C'\u00e8 un unico tappeto sul pavimento che ha una superficie superiore a 400 metri quadrati ed \u00e8 stato tessuto a mano da 60 tessitori. Le caratteristiche eleganti della camera includono un soffitto dorato a cassettoni e grandi specchi. Abd\u00fclhamid II era un abile falegname e realizz\u00f2 alcuni dei mobili che si trovano nel Padiglione \u015eale. \nPadiglione di Malta \"(Malta K\u00f6\u015fk\u00fc)\".\nIl Chiosco di Malta, progettato dall'architetto Sarkis Balyan, \u00e8 un padiglione situato nel Parco Y\u0131ld\u0131z sul lato nord del muro che separa il Palazzo Y\u0131ld\u0131z. Ci sono anche due padiglioni di osservazione e riposo nel boschetto che \u00e8 il giardino posteriore del Palazzo \u00c7\u0131ra\u011fan del periodo di Abd\u00fcl Aziz I. L'origine del nome non \u00e8 certa: durante l'epoca ottomana certe parti dei palazzi venivano chiamate con i nomi di luoghi conquistati o di battaglie importanti, cos\u00ec questo nome viene dato dopo l'assedio di Malta del 1565; un assedio fallito dell'Impero Ottomano contro i Cavalieri di Malta. Malta non fu mai conquistata dai turchi ottomani. \nIl processo a Midhat Pasci\u00e0 ebbe luogo in una tenda dietro il padiglione. \nPadiglione \u00c7ad\u0131r \"(\u00c7ad\u0131r K\u00f6\u015fk\u00fc)\".\nFu costruito dal sultano Abd\u00fclaziz (1861-1876), che lo usava come prigione. Oggi ospita un caff\u00e8 e un ristorante. \nTeatro e Teatro dell'Opera di Y\u0131ld\u0131z.\nCostruito dal sultano Abd\u00fclhamid II nel 1889, ha delle stelle sul suo soffitto a cupola, un riferimento al nome del Palazzo Y\u0131ld\u0131z, che significa Palazzo delle Stelle. Poich\u00e9 a nessuno era permesso dare le spalle al sultano, la posizione del palco del balcone del sultano faceva s\u00ec che i posti della prima fila non fossero mai utilizzati. \nMuseo del Palazzo Y\u0131ld\u0131z.\nQuesto era il laboratorio di falegnameria del Gran Sultano Abd\u00fclhamid II che fu influenzato per la falegnameria da No\u00e8 ed \u00e8 ora usato per esporre arte e oggetti del palazzo. \nFabbrica imperiale di porcellane.\nInaugurata nel 1895, la fabbrica fu costruita per soddisfare la domanda delle classi superiori di ceramiche in stile europeo. Le ciotole, i vasi e i piatti che produceva spesso raffiguravano scene idealizzate del Bosforo. L'edificio ha un aspetto interessante in quanto assomiglia a un castello medievale europeo. \nUso attuale.\nDopo la fine dell'Impero Ottomano, il palazzo fu usato come casin\u00f2 di lusso prima di essere convertito in una foresteria per i capi di stato e i reali in visita. Oggi \u00e8 un museo e i suoi giardini possono essere utilizzati per ricevimenti privati, come la Fiera dell'Antiquariato di Istanbul presso la sala Silahhane (ex -armeria), che di solito si svolge a novembre. L'ufficio di Istanbul dell'OIC si trova anche all'interno del Palazzo Y\u0131ld\u0131z.\nIl palazzo si trova nel quartiere Be\u015fikta\u015f di Istanbul. Non \u00e8 pi\u00f9 aperto al pubblico e non \u00e8 pi\u00f9 un museo. \u00c8 ora utilizzato dal presidente."}
{"id": "3627975", "revid": "1712526", "url": "https://it.wikipedia.org/wiki?curid=3627975", "title": "Simone Buonaccorsi", "text": "Biografia.\nFiglio di Raimondo e Francesca Bussi, nacque a Macerata il 17 novembre 1708. Alla sua famiglia appartengono altri due cardinali: Buonaccorso Buonaccorsi (1669) e Gaspare Bernardo Pianetti (1839).\nDopo gli studi iniziali compiuti nella sua citt\u00e0 natale, fu inviato dalla famiglia a Roma per iniziare la carriera ecclesiastica e dedicarsi alla studio della teologia.\nNel marzo 1735 divenne referendario del tribunale della Segnatura. Nell'aprile del medesimo anno fu nominato vice legato di Ferrara, incarico che mantenne sino alla fine del 1740. Dal 1741 al 1742 fu governatore di Ascoli ed in seguito, fino al 1747, divenne relatore della Congregazione della Consulta. Nominato nel 1746 nunzio apostolico a Firenze, non pot\u00e9 mai prendere possesso della sua sede, a causa della contestuale rottura delle relazioni diplomatiche tra Firenze e Roma. Nel 1752 fu nominato Presidente della Zecca di Stato e nel settembre 1759 ottenne la carica di segretario della Congregazione dei vescovi e regolari.\nFu creato cardinale-presbitero da papa Clemente XIII nel concistoro del 18 luglio 1763. Il 22 agosto 1763 ottenne il titolo cardinalizio di San Giovanni a Porta Latina. Il 23 novembre dello stesso anno successe al cardinale Baldassarre Cenci in qualit\u00e0 di commissario per il drenaggio delle paludi pontine.\nIl 17 dicembre 1763 fu ordinato sacerdote. Fu camerlengo del collegio cardinalizio dal 27 gennaio 1772 all'8 marzo 1773. Nel maggio 1775 successe al cardinale Pietro Girolamo Guglielmi come prefetto della Congregazione della disciplina dei regolari.\nPartecip\u00f2 a due conclavi: quello del 1769, che port\u00f2 all'elezione di papa Clemente XIV; e quello del 1774-1775, che port\u00f2 all'elezione di papa Pio VI. In occasione del conclave del 1769, la Francia present\u00f2 il veto per l'elezione del Buonaccorsi.\nMor\u00ec il 27 aprile 1776 a Roma. I suoi resti riposano nella chiesa di San Salvatore in Lauro."}
{"id": "3627976", "revid": "1442080", "url": "https://it.wikipedia.org/wiki?curid=3627976", "title": "South African Open 1988 - Doppio", "text": "Il doppio del torneo di tennis South African Open 1988, facente parte della categoria Grand Prix, ha avuto come vincitori Kevin Curren e David Pate che hanno battuto in finale Gary Muller e Tim Wilkison 7-6, 6-4."}
{"id": "3627977", "revid": "110157", "url": "https://it.wikipedia.org/wiki?curid=3627977", "title": "Ko\u017euchovce", "text": "Ko\u017euchovce (in ungherese \"K\u00f6rm\u00f6s\") \u00e8 un comune della Slovacchia facente parte del distretto di Stropkov, nella regione di Pre\u0161ov.\nLa chiesa in legno del villaggio, costruita nel 1741, \u00e8 stata trasferita a Ko\u0161ice e forma parte del Museo della Slovacchia orientale."}
{"id": "3627979", "revid": "736476", "url": "https://it.wikipedia.org/wiki?curid=3627979", "title": "Sebastian Str\u00f6bel", "text": "Tra i suoi ruoli pi\u00f9 noti, figurano quello di Max Lindner nella serie televisiva \"Powder Park\" (2001-2002) e quello di Jan Brenner nella serie televisiva \"Countdown\" (\"Countdown - Die Jagd beginnt\", 2010-...)."}
{"id": "3627980", "revid": "42910175", "url": "https://it.wikipedia.org/wiki?curid=3627980", "title": "Classe Agosta (sottomarino)", "text": ""}
{"id": "3627981", "revid": "287204", "url": "https://it.wikipedia.org/wiki?curid=3627981", "title": "Kozuchovce", "text": ""}
{"id": "3627983", "revid": "647919", "url": "https://it.wikipedia.org/wiki?curid=3627983", "title": "Bersntol", "text": ""}
{"id": "3627984", "revid": "287204", "url": "https://it.wikipedia.org/wiki?curid=3627984", "title": "Detroit Open 1988 - Doppio", "text": "Il doppio del torneo di tennis Detroit Open 1988, facente parte della categoria Grand Prix, ha avuto come vincitori Rick Leach e Jim Pugh che hanno battuto in finale Ken Flach e Robert Seguso 6-4, 6-1."}
{"id": "3627986", "revid": "74415", "url": "https://it.wikipedia.org/wiki?curid=3627986", "title": "Locomotiva Gruppo R.401", "text": ""}
{"id": "3627989", "revid": "1318658", "url": "https://it.wikipedia.org/wiki?curid=3627989", "title": "Abdel Rahman El Bacha", "text": "Biografia.\nEl Bacha \u00e8 nato a Beirut, in Libano nel 1958 da una famiglia di musicisti - il padre era un noto compositore e sua madre era una cantante.\nHa iniziato i suoi studi pianistici nel 1967 all'et\u00e0 di nove anni, con Zvart Sarkissian (allievo di Marguerite Long e Jacques F\u00e9vrier). All'et\u00e0 di dieci anni, ha dato il suo primo concerto con l'orchestra.\nGli sono state offerte borse di studio in Francia, nel Regno Unito e nell'URSS. Ha optato per la Francia, e si \u00e8 diplomato presso il Conservatorio di Parigi.\nAll'et\u00e0 di diciannove anni, nel giugno del 1978, El Bacha ha vinto il \"Concours Reine Elisabeth de Belgique\" all'unanimit\u00e0.\nNel 1983, ha fatto la sua prima registrazione per l'etichetta Forlane, Ha vinto il\"Grand Prix de l'Acad\u00e9mie Charles Cros\".\nGli \u00e8 stata recentemente assegnata la M\u00e9daille de l'Ordre du M\u00e9rite dal Presidente della Repubblica libanese, la pi\u00f9 alta onorificenza del suo paese natale. \nEl Bacha ha avuto la doppia nazionalit\u00e0 franco-libanese nel 1981 e ora vive vicino a Parigi."}
{"id": "3627990", "revid": "110157", "url": "https://it.wikipedia.org/wiki?curid=3627990", "title": "Kri\u0161\u013eovce", "text": "Kri\u0161\u013eovce (in ungherese \"Kisv\u00f6lgy\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3627992", "revid": "287204", "url": "https://it.wikipedia.org/wiki?curid=3627992", "title": "Krislovce", "text": ""}
{"id": "3627994", "revid": "125676971", "url": "https://it.wikipedia.org/wiki?curid=3627994", "title": "Paul Veyne", "text": "Gi\u00e0 allievo dell'\u00c9cole normale sup\u00e9rieure e membro dell'\u00c9cole fran\u00e7aise di Roma dal 1955 al 1957, \u00e8 stato professore del Coll\u00e8ge de France a Parigi, dove ha insegnato dal 1975 al 1998 e di cui, dal 1999, \u00e8 professore onorario.\nBiografia.\nNato in un ambiente popolare che egli stesso defin\u00ec \"incolto\", si appassion\u00f2 all'archeologia e alla storia all'et\u00e0 di 8 anni, quando scopr\u00ec l'estremit\u00e0 di un'anfora in un sito archeologico celtico nei pressi di Cavaillon. Poich\u00e9 nell'ambiente dove crebbe la civilt\u00e0 romana era la pi\u00f9 conosciuta, fu a quella che egli si interess\u00f2 in particolare. Inizi\u00f2 i suoi studi al Liceo Thiers di Marsiglia e,\nancora giovane, frequent\u00f2 assiduamente l'esposizione dei reperti romani del museo archeologico di N\u00eemes, dove fu notato dal conservatore, che lo prese sotto la sua protezione. Veyne afferma di non essere specificatamente interessato alla civilt\u00e0 greco-romana per una particolare ammirazione o per motivi riconducibili ad una forma di umanesimo, ma solo casualmente, per quella scoperta fatta da ragazzo. In una intervista al periodico Lexnews del 22 dicembre 2007 egli afferma infatti:\n\u00ab...si pu\u00f2 passare la vita ad occuparsi di qualcosa senza che essa abbia per noi un valore particolare. \u00c8 curioso! La pittura [ad esempio] \u00e8 assai pi\u00f9 presente in me che non la Storia Romana.\u00bb\nGiunto a Parigi per entrare nelle Classi preparatorie all'\u00c9cole normale sup\u00e9rieure del settore letterario, egli racconta di aver provato una forte impressione dinanzi al bassorilievo che ricorda la liberazione della citt\u00e0, posto all'inizio del Boulevard Saint-Michel. Poco dopo si iscrisse al Partito Comunista Francese, che abbandoner\u00e0 quattro anni pi\u00f9 tardi senza mai aver avuto un'autentica convinzione politica. Per contro, il modo riprovevole con cui i coloni francesi trattavano gli algerini in Algeria lo scosse quanto le atrocit\u00e0 del nazismo. Fu questo, per Veyne, un altro colpo, ma, ancora una volta, egli lo sub\u00ec non sul piano sociale, bens\u00ec su quello morale.\nLaureatosi alla Scuola normale di Parigi nel 1955 Veyne inizi\u00f2 la sua attivit\u00e0 di storico e di archeologo dell'Et\u00e0 Romana Antica.\nNel 1975, grazie all'appoggio di Raymond Aron (il cui erede culturale, Pierre Bourdieu, lo aveva lasciato), Veyne fu eletto docente al Coll\u00e8ge de France. Aron, infatti, vedeva in lui il continuatore della sua opera. Ma era in errore. Veyne, nella sua \"Lezione inaugurale\" dimentic\u00f2 di citare Aron e questi non glielo perdon\u00f2 mai.\n\u00abPer Aron questo fu uno shock terribile, il segno della mia ingratitudine. E da quel giorno, pur dopo avermi fatto eleggere, inizi\u00f2 a perseguitarmi.\u00bb\nVeyne ha insegnato come titolare della Cattedra di Storia Romana sino al 1998.\nIn et\u00e0 gi\u00e0 matura ha sposato la dottoressa Estelle Blanc e si \u00e8 stabilito nel paese di B\u00e9doin, ai piedi del Mont Ventoux. \u00c8 rimasto in Provenza anche dopo la morte della moglie, avvenuta nel 2010.\nL'opera e il pensiero.\nPaul Veyne continua a pubblicare opere nelle quali, attraverso una nuova riscrittura della Storia, mescola l'erudizione con i termini colti, e i valori niciani con una approssimazione al tema che egli attinge dal pensiero di Michel Foucault. Veyne rivendica anche un'influenza dei sociologi Max Weber e Georg Simmel, dello storico Henri-Ir\u00e9n\u00e9e Marrou e infine dei lavori giovanili di Raymond Aron sulla \"filosofia critica della Storia\".\nVeyne ha maturato altres\u00ec un'ampia riflessione sull'importanza della vittoria del cristianesimo sull'Impero Romano, tema che costituisce l'oggetto di un suo recente lavoro, comparso nel 2007: \"Quando il nostro mondo \u00e8 diventato cristiano. (312 - 384)\".\nParallelamente ha pubblicato uno studio sulla persona e l'opera di Ren\u00e9 Char, frutto di una lunga ed autentica passione durata pi\u00f9 di quarant'anni: \"\"Ren\u00e9 Char en ses po\u00e8mes\" (Ediz. Gallimard, 1990), cos\u00ec come un saggio su Michel Foucault (Ediz. Albin-Michel, 2008).\nMa la sua opera pi\u00f9 conosciuta dal grande pubblico resta: \"I Greci credevano ai loro miti? Saggio sull'immaginazione costituente\"\".\nNel 2012 ha pubblicato una nuova traduzione dell'Eneide.\nAssieme a Georges Duby e Philippe Ari\u00e8s contribu\u00ec a redigere l'opera \"La Vita privata\", nello specifico il primo volume con il saggio \"L'Impero romano\".\nGiudizi di apprezzamento.\n\u00ab...un po' pi\u00f9 tardi ho avuto la pi\u00f9 grande esperienza intellettuale della mia vita leggendo l'affascinante libro di Paul Veyne \"Il pane e il circo\".\u00bb\n\u00ab...Vi sono due grandi categorie di scettici: quelli che non credono a niente per pigrizia, per stanchezza, per mollezza, le persone cio\u00e8 che si \"distaccano\" e si disinteressano totalmente di tutto. E quelli invece che credono solo a ci\u00f2 che hanno capito, esperito, provato e verificato. Veyne appartiene certamente a questa seconda razza, quella buona.\u00bb\n\u00ab...Paul Veyne mi ha costantemente aiutato nel corso di questi anni. Egli, da vero storico, sa cos'\u00e8 la ricerca del vero. Ma conosce anche il labirinto nel quale si entra quando si vuol fare la storia con il gioco vero-falso. Veyne fa parte di coloro (assai rari oggid\u00ec) che accettano di affrontare il pericolo che reca con s\u00e9, per ogni pensiero, la questione della storia della verit\u00e0. La sua influenza su queste mie pagine sarebbe assai difficile da circoscrivere\u00bb"}
{"id": "3627995", "revid": "92723", "url": "https://it.wikipedia.org/wiki?curid=3627995", "title": "Diocesi di Gaguari", "text": "La diocesi di Gaguari (in latino: \"Dioecesis Gaguaritana\") \u00e8 una sede soppressa e sede titolare della Chiesa cattolica.\nStoria.\nGaguari, nell'odierna Tunisia, \u00e8 un'antica sede episcopale della provincia romana di Bizacena. attestata nel V secolo.\nSono due i vescovi documentati di Gaguari. Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, prese parte il vescovo cattolico Rogato, il quale dichiar\u00f2 che nella sua diocesi non c'era alcun vescovo donatista. Infatti, secondo la testimonianza rilasciata alla stessa conferenza da Adeodato di Milevi, Rogato era un ex vescovo donatista, convertito al cattolicesimo. Durante la conferenza, Rogato intervenne due volte per dichiarare che il vescovo donatista che sedeva sulla sede di Ausuaga era Ianuarianus e non Privatus.\nIl secondo vescovo noto di Gaguari \u00e8 Vittore, che prese parte al sinodo riunito a Cartagine dal re vandalo Unerico nel 484, dove figura al 100\u00ba posto nella lista dei vescovi della Bizacena. Vittore di Gaguari potrebbe essere identificato con l'omonimo vescovo, di sede sconosciuta, diventato primate di Bizacena ed esiliato attorno al 502 per aver consacrato alcuni vescovi, tra cui Fulgenzio di Ruspe, malgrado il divieto imposto dal re Trasamondo. Gli altri due vescovi di nome Vittore, che potrebbero essere identificati con il primate di Bizacena menzionato all'inizio del VI secolo, sono i vescovi di Nara e di Vita.\nDal 1933 Gaguari \u00e8 annoverata tra le sedi vescovili titolari della Chiesa cattolica; l'attuale vescovo titolare \u00e8 Manuel Aurelio Cruz, vescovo ausiliare di Newark."}
{"id": "3627996", "revid": "1442080", "url": "https://it.wikipedia.org/wiki?curid=3627996", "title": "Brussels Indoor 1988 - Doppio", "text": "Il doppio del torneo di tennis Brussels Indoor 1988, facente parte della categoria Grand Prix, ha avuto come vincitori Wally Masur e Tom Nijssen che hanno battuto in finale John Fitzgerald e Tom\u00e1\u0161 \u0160m\u00edd 7-5, 7-6."}
{"id": "3627997", "revid": "767487", "url": "https://it.wikipedia.org/wiki?curid=3627997", "title": "La pelle che abito", "text": "La pelle che abito (\"La piel que habito\") \u00e8 un film del 2011 diretto da Pedro Almod\u00f3var basato sul romanzo \"Tarantola\" (\"Mygale\") di Thierry Jonquet.\nTrama.\nToledo, 2012. Il chirurgo plastico Robert Ledgard vive nella sua lussuosa casa/clinica privata in compagnia di una bellissima ragazza, Vera. Un giorno, in assenza di Robert, arriva in clinica Zeca, criminale psicopatico in fuga figlio della governante Marilia, che chiede a sua madre rifugio. Quando vede Vera crede di riconoscere in lei Gal, la moglie di Robert, con la quale aveva avuto una relazione segreta e che credeva morta carbonizzata in un incidente stradale. L'uomo imprigiona Marilia e violenta Vera, ma sopraggiunge Robert, che uccide Zeca sparandogli. Quella notte Marilia si confida con Vera e le racconta che Zeca e Robert sono entrambi figli suoi, anche se non lo hanno mai saputo: Robert, infatti, \u00e8 stato cresciuto dalla famiglia per la quale Marilia lavorava, mentre Zeca era stato portato dal padre a Bahia per usarlo come corriere della droga.\nRobert aveva sposato una donna bellissima di nome Gal, dalla quale aveva avuto una figlia, Norma. Un giorno a casa loro era arrivato Zeca, sempre in fuga da una rapina; Marilia lo aveva nascosto in casa, ma Gal lo aveva scoperto e se ne era innamorata. I due avevano tentato di scappare insieme, ma la fuga si era conclusa in un incidente. Zeca era scappato, ma Gal era rimasta nella macchina in fiamme; Robert era tuttavia riuscito a salvarla, anche se la donna era completamente sfigurata. Robert l'aveva curata e lei era riuscita a rimettersi in piedi, senza per\u00f2 vedere mai la sua immagine riflessa. Un giorno, sentendo cantare Norma nel giardino, Gal si era alzata per andare a vederla, ma vedendosi per la prima volta riflessa nel vetro della finestra era impazzita e si era suicidata gettandosi nel vuoto, proprio sotto gli occhi di sua figlia.\nLa notte dopo lo stupro, Robert porta Vera a letto con s\u00e9 e tenta di avere un rapporto sessuale con lei, che tuttavia rifiuta poich\u00e9 Zeca le ha fatto molto male. Quando i due si addormentano, Robert sogna ci\u00f2 che \u00e8 successo sei anni prima. Dopo la morte di sua madre, Norma aveva sviluppato una grave forma di fobia sociale; dopo anni di cure psichiatriche, per\u00f2, i medici avevano consigliato a Robert di farle conoscere gente, cos\u00ec lui l'aveva portata con s\u00e9 al matrimonio di una sua paziente. Qui la ragazza aveva conosciuto alcuni coetanei tra i quali Vicente, abituale consumatore di ecstasy: sotto gli effetti di quella sostanza, lui aveva tentato di stare con lei, ma lei si era opposta. Egli, quindi, prima l'aveva stordita con uno schiaffo e poi era scappato a bordo della sua moto. Robert aveva trovato Norma in stato di incoscienza, ma al suo risveglio la ragazza era completamente impazzita, associando la figura del padre allo stupro e sviluppando un senso di rifiuto nei confronti di tutta la societ\u00e0 e in particolare verso gli uomini. Robert aveva quindi fatto delle indagini per trovare lo stupratore e alla fine era risalito a Vicente, per poi rapirlo e tenerlo prigioniero per diverso tempo.\nDopo il suicidio di Norma, l'uomo aveva iniziato a praticare una serie di operazioni chirurgiche sul ragazzo, a cominciare da una vaginoplastica, per continuare con una serie di altri interventi, sperimentando su di lui un prototipo di pelle resistentissima ottenuta con un processo di transgenesi segreto e illegale, che alla fine lo avevano trasformato in una donna identica alla defunta Gal: Vera. Inizialmente il rapporto tra i due era conflittuale: la ragazza, rinchiusa in una stanza vestita solo di un body contenitivo e osservata tramite delle telecamere, rifiutava infatti la sua nuova identit\u00e0, strappando i vestiti femminili e rifiutando di truccarsi e utilizzando i cosmetici per riempire le pareti della stanza di scritte e disegni; aveva anche tentato diverse volte il suicidio, ma Robert era riuscito a salvarla intervenendo tempestivamente con la chirurgia. Tuttavia, alla fine degli esperimenti, Vera sembra innamorarsi di Robert, tanto da promettergli di stargli accanto per sempre.\nVera inizia quindi a comportarsi come una perfetta compagna, nonostante i sospetti di Marilia, che non \u00e8 a conoscenza del segreto sulla sua identit\u00e0. Per la seconda notte di seguito, Robert e Vera tentano di avere un rapporto sessuale, ma lei gli ruba la pistola e lo uccide a tradimento; quando interviene Marilia, uccide anche lei e poi fugge. Vera si reca nel negozio di vestiti di sua madre dove lavorava; qui rivela alla commessa, Cristina, la propria identit\u00e0 e le operazioni subite dopo essere stato rapito da Robert e poi dice di essere Vicente anche alla madre, che non aveva mai smesso di cercarlo da quando era scomparso.\nProduzione.\nAlmodovar, affascinato dall'opera di Fritz Lang, inizialmente pens\u00f2 di dirigere il film in bianco e nero per ricreare le atmosfere dei classici film noir. Per la produzione del film \u00e8 stato investito un budget di 13,5 milioni di dollari.\nDistribuzione.\nIl film \u00e8 stato presentato in concorso al Festival di Cannes 2011. In Spagna \u00e8 uscito il 2 settembre 2011, mentre il 23 settembre nelle sale italiane.\nAccoglienza.\nCritica.\nSull'aggregatore Rotten Tomatoes il film riceve il 81% delle recensioni professionali positive con un voto medio di 7,5 su 10 basato su 176 critiche.\nPubblico.\nIl film ha incassato 30,8 milioni di dollari al botteghino."}
{"id": "3627998", "revid": "1935652", "url": "https://it.wikipedia.org/wiki?curid=3627998", "title": "Diocesi di Garriana", "text": "La diocesi di Garriana (in latino: \"Dioecesis Garrianensis\") \u00e8 una sede soppressa e sede titolare della Chiesa cattolica.\nStoria.\nGarriana, identificabile con \"Henchir-El-Garra\" nell'odierna Tunisia, \u00e8 un'antica sede episcopale della provincia romana di Bizacena.\nUnico vescovo conosciuto di questa diocesi africana \u00e8 Secondino, che prese parte al sinodo riunito a Cartagine dal re vandalo Unerico nel 484, in seguito al quale venne esiliato.\nDal 1933 Garriana \u00e8 annoverata tra le sedi vescovili titolari della Chiesa cattolica; dal 27 giugno 2001 il vescovo titolare \u00e8 Rogelio Esquivel Medina, gi\u00e0 vescovo ausiliare di Citt\u00e0 del Messico."}
{"id": "3628000", "revid": "767487", "url": "https://it.wikipedia.org/wiki?curid=3628000", "title": "Diocesi di Gemelle di Bizacena", "text": "La diocesi di Gemelle di Bizacena (in latino: \"Dioecesis Gemellensis in Byzacena\") \u00e8 una sede soppressa e sede titolare della Chiesa cattolica.\nStoria.\nGemelle di Bizacena, identificabile con \"Sidi-A\u00efch\" nell'odierna Tunisia, \u00e8 un'antica sede episcopale della provincia romana di Bizacena.\nOggi Gemelle di Bizacena sopravvive come sede vescovile titolare; l'attuale vescovo titolare \u00e8 Nolly Camigue Buco, vescovo ausiliare di Antipolo."}
{"id": "3628001", "revid": "1543377", "url": "https://it.wikipedia.org/wiki?curid=3628001", "title": "US Open 2011", "text": "Gli US Open 2011 sono stati un torneo di tennis che si \u00e8 giocato su campi di cemento DecoTurf all'aperto. Si \u00e8 trattato della 130\u00aa edizione degli US Open, quarta e ultima prova del Grande Slam nell'ambito dell'ATP World Tour 2011 e del WTA Tour 2011. Il torneo si \u00e8 disputato all'USTA Billie Jean King National Tennis Center di Flushing Meadows a New York. I campioni uscenti dei singolari maschile e femminile erano Rafael Nadal e Kim Clijsters. Quest'ultima non ha potuto difendere il titolo per un infortunio ai muscoli dell'addome. Nel singolare maschile Novak \u0110okovi\u0107 ha conquistato il suo quarto titolo del Grande Slam della sua carriera, mentre nel singolare femminile Samantha Stosur ha vinto il suo primo \"Major\".\nSommario.\nNovak \u0110okovi\u0107 si \u00e8 aggiudicato il torneo del singolare maschile battendo all'esordio l'irlandese Conor Niland che si \u00e8 ritirato sul punteggio di 6-0, 5-1. Nel secondo turno ha avuto la meglio sull'argentino Carlos Berlocq in tre set con il punteggio di 6\u20130, 6\u20130, 6\u20132. Nel turno successivo ha dovuto giocare tre set per battere il russo Nikolaj Davydenko battuto per 6\u20133, 6\u20134, 6\u20132. Negli ottavi di finale ha sconfitto l'ucraino Aleksandr Dolhopolov in tre set per 7-614, 6-4, 6-2. Nei quarti ha avuto la meglio sul connazionale Janko Tipsarevi\u0107 che si \u00e8 ritirato sul punteggio di 7-62, 63-7, 6-0, 3-0. In semifinale ha battuto lo svizzero Roger Federer in cinque set con il punteggio di 6\u201377, 4\u20136, 6\u20133, 6\u20132, 7\u20135, salvando due match point. In finale ha sconfitto Rafael Nadal in quattro set con il punteggio di 6\u20132, 6\u20134, 6\u201373, 6\u20131.\nSamantha Stosur a sorpresa ha vinto il torneo del singolare femminile. Nel primo turno ha battuto la svedese Sofia Arvidsson con il punteggio di 6-2, 6-3. Nel secondo turno ha sconfitto per 6-2, 6-1 la statunitense Coco Vandeweghe. Nel turno successivo ha avuto la meglio sulla russa Nadia Petrova con il punteggio di 7\u201365, 6\u201375, 7\u20135. Negli ottavi di finale ha battuto Marija Kirilenko per 6-2, 615-7, 6-3. Nei quarti Vera Zvonar\u00ebva ha ceduto per 6-3, 6-3. In semifinale ha battuto Angelique Kerber per 6\u20133, 2\u20136, 6\u20132 e in finale la statunitense Serena Williams 6-2, 6-3.\nProgramma del torneo.\nIl torneo si svolge in quindici giornate divise in due settimane. A causa della pioggia il torneo si \u00e8 protratto fino a luned\u00ec 12 settembre.\nQualificazioni, wildcard e sorteggio.\nLe qualificazioni hanno assegnato sedici posti per ciascuno dei due tornei di singolare e si sono disputate fra il 23 e il 27 agosto 2011.\nLe wildcard sono state assegnate a:\nIl sorteggio dei tabelloni principali \u00e8 stato effettuato il 25 agosto 2011.\nCalendario.\n29 agosto (1\u00ba giorno).\nNella 1\u00aa giornata si sono giocati gli incontri del primo turno dei singolari maschili e femminili.\nNel torneo del singolare maschile lo svizzero Roger Federer ha sconfitto il colombiano Santiago Giraldo con il punteggio di 6-4, 6-3, 6-2. Il francese Ga\u00ebl Monfils ha sconfitto il bulgaro Grigor Dimitrov vincendo per 7-6, 6-3, 6-4. Lo statunitense Mardy Fish ha avuto la meglio sul tedesco Tobias Kamke con il punteggio di 6-2 6-2 6-1. L'americano Ryan Harrison \u00e8 stato battuto da Marin \u010cili\u0107 vincitore per 6-2 7-5 7-6(6). Il ceco Tom\u00e1\u0161 Berdych ha vinto sul qualificato Romain Jouan con il punteggio di 6-2 7-6(4) 6-1.\nSono passati al turno successivo Janko Tipsarevi\u0107 vincitore sul francese Augustin Gensse con il punteggio di 6-2 7-5 6-0, Micha\u00ebl Llodra vittorioso su Victor H\u0103nescu, il tedesco Philipp Petzschner che ha battuto lo spagnolo Albert Ramos per 7-5 6-7 6-3 6-7 6-3, il francese Richard Gasquet, vincence sull'ucraino Serhij Stachovs'kyj, il croato Ivo Karlovi\u0107 che ha sconfitto il cileno Fernando Gonz\u00e1lez per 6-4 6-4 7-6. L'australiano Bernard Tomi\u0107 che ha battuto il russo Michael Yani, Alejandro Falla che ha estromesso dal torneo Viktor Troicki, l'italiano Flavio Cipolla che approfitta del ritiro di Kei Nishikori e Fabio Fognini che ha sconfitto Horacio Zeballos.\nNel torneo del singolare femminile la ceca Petra Kvitov\u00e1 \u00e8 stata eliminata dalla rumena Alexandra Dulgheru che ha vinto con il punteggio di 7-6 6-3.] La russa Marija \u0160arapova ha avuto la meglio sulla britannica Heather Watson che ha perso nonostante la vittoria del primo set per 3-6, 7-5, 6-3. La tedesca Julia G\u00f6rges ha sconfitto la connazionale Kristina Barrois con il punteggio di 6-3 6-2. La britannica Laura Robson ha battuto la giapponese Ayumi Morita che si \u00e8 ritirata sul punteggio di 7-6 1-0 per la sua avversaria. Vera Zvonar\u00ebva ha estromesso dal torneo la francese St\u00e9phanie Foretz Gacon che ha perso per 6-3 6-0. L'ucraina Kateryna Bondarenko ha sconfitto la ceca Lucie Hradeck\u00e1. La statunitense Venus Williams ha estromesso dal torneo la russa Vesna Dolonc battuta per 6-4 6-3.\nSono passate al turno successivo la francese Marion Bartoli che vinto per 7-5 6-3 contro la russa Panova, l'australiana Samantha Stosur che ha sconfitto Sofia Arvidsson, Agnieszka Radwa\u0144ska vincitrice sulla sorella Urszula con il punteggio di 6-2, 6-3, Marija Kirilenko vincitrice sulla connazionale Ekaterina Makarova per 4-6, 6-1, 7-6, e Julia G\u00f6rges vittoriosa su Kristina Barrois che ha perso per 6-3, 6-2.\n30 agosto (2\u00ba giorno).\nNella 2\u00aa giornata si sono giocati gli incontri del primo turno dei singolari maschili e femminili e del doppio maschile.\nNel torneo del singolare maschile il serbo Novak \u0110okovi\u0107 ha battuto l'irlandese Conor Niland che si \u00e8 ritirato sul punteggio di 6-0, 5-1. Il maiorchino Rafael Nadal ha sconfitto il tre set il kazako Andrej Golubev che ha perso per 6-3, 7-6, 7-5. Lo spagnolo David Ferrer ha battuto il russo Igor' Andreev perdendo un set ma riuscendo ad imporsi per 2-6, 6-3, 6-0, 6-4. Fernando Verdasco ha avuto la meglio sul finlandese Jarkko Nieminen sconfitto per 3-6, 6-4, 6-1, 6-4. Il francese Jo-Wilfried Tsonga ha avuto la meglio sul taiwanese Lu Yen-Hsun con il punteggio di 6-4, 6-4, 6-4. Il lettone Ernests Gulbis ha battuto il russo Michail Ju\u017enyj per 6-2, 6-4, 6-4. La diciassettesima testa di serie, J\u00fcrgen Melzer, ha estromesso dal torneo il francese \u00c9ric Prodon battuto per 6-2, 7-6(4), 6-2.\nNel torneo del singolare femminile la danese Caroline Wozniacki ha passato la spagnola Nuria Llagostera Vives con il punteggio di 6-1, 6-3. Ha passato il turno Viktoryja Azaranka che ha sconfitto per 6-1, 6-3 la svedese Johanna Larsson. L'argentina Gisela Dulko ha battuto per 6-3 6-3 la canadese Rebecca Marino. L'americana Serena Williams \u00e8 riuscita ad avere la meglio sulla serba Bojana Jovanovski sconfitta per 6-1 6-1.\nSono passate al turno successivo anche Flavia Pennetta vincitrice per 6-1, 6-4 sulla francese Aravane Reza\u00ef, la statunitense Coco Vandeweghe, la tedesca Sabine Lisicki, vittoriosa sull'ucraina Al'ona Bondarenko, la belga Yanina Wickmayer che ha estromesso dal torneo la rumena Sorana C\u00eerstea battuta per 6-1, 7-5, la russa Alla Kudrjavceva che ha battuto l'australiana Anastasija Rodionova, la serba Jelena Jankovi\u0107 che ha eliminato Alison Riske, Francesca Schiavone, Roberta Vinci, Svetlana Kuznecova e la rumena Simona Halep che ha battuto la cinese Li Na 6-2, 7-5.\n31 agosto (3\u00ba giorno).\nNella terza giornata si sono giocati gli incontri del primo turno dei singolari maschili, doppio maschile, doppio misto e il secondo turno dei singolari femminili.\nNel torneo del singolare maschile il britannico Andy Murray ha sconfitto l'indiano Somdev Devvarman con il punteggio di 7-6(5), 6-2, 6-3. Il brasiliano Rog\u00e9rio Dutra da Silva ha battuto l'irlandese Louk Sorensen che \u00e8 stato costretto al ritiro per 6-0, 3-6, 6-4, 1-0. Nicol\u00e1s Almagro \u00e8 stato eliminato dal francese Julien Benneteau che ha vinto senza concedere set per 6-2, 6-4, 6-3. Lo spagnolo Feliciano L\u00f3pez ha avuto la meglio per 6-2, 6-4, 6-4 sul giapponese Tatsuma It\u014d. Lo statunitense Andy Roddick ha eliminato dal torneo il connazionale Michael Russell in un match durato quattro set e conclusosi con il punteggio di 6-2, 6-4, 4-6, 7-5. Il cipriota Marcos Baghdatis \u00e8 stato eliminato dall'americano John Isner che ha vinto per 7-6, 7-6, 2-6, 6-4. Ha passato il turno anche l'argentino Juan Mart\u00edn del Potro che ha sconfitto Filippo Volandri con il punteggio di 6-3, 6-1, 6-1.\nNel torneo del singolare femminile la russa Vera Zvonar\u00ebva ha eliminato l'ucraina Kateryna Bondarenko che ha perso con il punteggio di 7-5, 3-6, 6-3. La ceca Lucie \u0160af\u00e1\u0159ov\u00e1 ha sconfitto la statunitense Madison Keys perdendo il primo set ma riuscendo comunque ad imporsi per 3-6, 7-5, 6-4. La statunitense Venus Williams \u00e8 stata sconfitta dalla tedesca Sabine Lisicki per il suo abbandono prima di scendere in campo. La russa Marija \u0160arapova ha battuto la bielorussa Nastas'sja Jakimava conquistando solo due game e perdendo con il punteggio complessivo di 6-1 6-1.\nSono passate al turno successivo anche Marija Kirilenko vincitrice per 6-1, 6-2 su Vera Du\u0161evina, la spagnola Anabel Medina Garrigues che ha eliminato dal torneo la britannica Laura Robson, la statunitense Christina McHale che ha battuto la francese Marion Bartoli e la tedesca Angelique Kerber che ha estromesso dal torneo la polacca Agnieszka Radwa\u0144ska battuta per 6-3 4-6 6-3.\n1\u00ba settembre (4\u00ba giorno).\nNella 4\u00aa giornata si sono giocati gli incontri del secondo turno dei singolari maschili e femminili e gli incontri del primo turno per il doppio maschile, femminile e doppio misto.\nNel torneo del singolare maschile lo svizzero Roger Federer ha battuto l'israeliano Dudi Sela. Sull'Arthur Ashe Stadium l'elvetico ha avuto la meglio per 6-3, 6-2, 6-2.\nIl tedesco Tommy Haas si \u00e8 imposto sul colombiano Alejandro Falla in tre set per 7-6 6-1 7-5. L'argentino Juan M\u00f3naco ha eliminato dal torneo il ceco Radek \u0160t\u011bp\u00e1nek. Il francese Micha\u00ebl Llodra ha perso contro il sudafricano Kevin Anderson in match dalla breve durata conclusosi con il punteggio di 6-1 6-2 6-2 a favore del transalpino. Lo spagnolo Juan Carlos Ferrero ha avuto la meglio sul francese Ga\u00ebl Monfils, testa di serie numero 7, con il punteggio di 7-6(5), 5-7, 6(5)-7, 6-4, 6-4. Il serbo Novak \u0110okovi\u0107 ha battuto l'argentino Carlos Berlocq. che \u00e8 riuscito a raccogliere solo 2 game nel finale, ma ha perso nettamente per 6-0 6-0 6-2. \u00c8 passato al terzo turno il francese Jo-Wilfried Tsonga che ha avuto la meglio sul qualificato ucraino Serhij Bubka per 6-3 7-5 6-2. Il francese Richard Gasquet \u00e8 stato eliminato dal croato Ivo Karlovi\u0107, grazie al suo servizio, che ha vinto in quattro set con il punteggio 6-4 6-2 2-6 7-6. L'americano Mardy Fish ha eliminato dal torneo il tunisino Malek Jaziri. Il ceco Tom\u00e1\u0161 Berdych ha avuto la meglio sull'italiano Fabio Fognini che lotta solo nel primo set per poi arrendersi definitivamente per 7-5 6-0 6-0.\nNel torneo del singolare femminile la statunitense Serena Williams in 49 minuti di gioco ha la meglio sull'olandese Micha\u00eblla Krajicek battuta con il punteggio di 6-0 6-1. Ha passato il turno anche la serba Jelena Jankovi\u0107, che ha eliminato Jelena Doki\u0107, sconfitta per 6-3 e 6-4. La russa Svetlana Kuznecova ha battuto la britannica Elena Baltacha con il punteggio di 6-4 6-3. La tedesca Andrea Petkovi\u0107 ha estromesso dal torneo la cinese Jie Zheng perdendo il primo set, ma riuscendo ad imporsi con il punteggio di 3-6 6-3 6-3.\nSono passate al turno successivo la sudafricana Chanelle Scheepers vincitrice per 6-4 7-5 sulla tedesca Mona Barthel, la danese Caroline Wozniacki che ha eliminato nettamente per 6-2 6-0 l'Arantxa Rus in un'ora di partita, la bielorussa Viktoryja Azaranka, che ha vinto in due set, per 6-4 6-3, sull'argentina Gisela Dulko, Francesca Schiavone vincitrice sulla croata Mirjana Lu\u010di\u0107-Baroni per 6\u20131, 6\u20131 e Roberta Vinci che ha sconfitto Aliz\u00e9 Cornet per 6-2 6-3.\n2 settembre (5\u00ba giorno).\nNella 5\u00aa giornata si sono giocati gli incontri del secondo e terzo turno dei singolari maschili e femminili e gli incontri del primo e secondo turno per il doppio maschile, femminile e doppio misto. Sono iniziate le qualificazioni per i tornei di singolare riservati alla categoria juniores.\nNel torneo del singolare maschile lo spagnolo Rafael Nadal ha battuto il francese Nicolas Mahut che si \u00e8 ritirato prima del terzo set, dopo avere perso i primi due parziali per 6-2 6-2. L'argentino Juan Mart\u00edn del Potro ha sconfitto i connazionale Diego Junqueira in tre set con il punteggio di 6-2, 6-1, 7-5. L'americano John Isner ha battuto in tre set il connazionale Robby Ginepri con il punteggio di 6-4, 6-3, 6-4. Lo statunitense Donald Young ha estromesso dal torneo lo svizzero Stan Wawrinka battuto al quinto set per 7-6 3-6 2-6 6-3 7-6. Il francese Gilles Simon ha sconfitto in quattro set lo spagnolo Guillermo Garc\u00eda L\u00f3pez con il punteggio di 6-4 7-6 5-7 6-3. L'austriaco J\u00fcrgen Melzer \u00e8 stato eliminato dal russo Igor' Kunicyn in un match durato cinque set. Lo scozzese Andy Murray ha sconfitto in rimonta l'olandese Robin Haase che ha portato Murray al quinto set ma perdendo comunque con il punteggio di 6(5)-7, 2-6, 6-2, 6-0, 6-4. James Blake \u00e8 stato sconfitto dallo spagnolo David Ferrer che si \u00e8 imposto per 6-4, 6-3, 6-4.\nNel torneo del singolare femminile la russa Vera Zvonar\u00ebva ha sconfitto la spagnola Anabel Medina Garrigues con il punteggio di 6-4 7-5. La rumena Monica Niculescu ha battuto la slovacca Lucie \u0160af\u00e1\u0159ov\u00e1 per 6-0 6-1. La cinese Peng Shuai ha battuto la tedesca Julia G\u00f6rges. La tedesca Sabine Lisicki ha estromesso dal torno l'americana Irina Falconi battuto nettamente per 6-0 6-1. Samantha Stosur ha avuto la meglio sulla russa Nadia Petrova che ha perso per 7-6, 6-7, 7-5. Flavia Pennetta ha sconfitto la testa di serie numero 3, la russa Marija \u0160arapova, con il punteggio di 6-3 3-6 6-4.\n3 settembre (6\u00ba giorno).\nNella 6\u00aa giornata si sono giocati gli incontri del terzo turno dei singolari maschili e femminili e gli incontri del secondo turno per il doppio maschile, femminile e doppio misto. Sono andati avanti le qualificazioni per i tornei di singolare riservati alla categoria juniores.\nNel torneo del singolare maschile lo svizzero Roger Federer ha battuto il croato Marin \u010cili\u0107 per 6-3 4-6 6-4 6-2. Il ceco Tom\u00e1\u0161 Berdych \u00e8 stato costretto al ritiro nel match che lo vedeva opposto al serbo Janko Tipsarevi\u0107. Il croato Ivo Karlovi\u0107 ha perso contro l'ucraino Aleksandr Dolhopolov. Il serbo Novak \u0110okovi\u0107 \u00e8 passato agli ottavi di finale battendo il russo Nikolaj Davydenko sconfitto con il punteggio di 6-3 6-4 6-2. Fernando Verdasco \u00e8 stato battuto dal transalpino Jo-Wilfried Tsonga battuto in tre set con il punteggio di 6-3 7-5 6-4. Lo statunitense Mardy Fish ha avuto la meglio sul sudafricano Kevin Anderson che lo ha eliminato dal torneo di singolare per 6-4 7-6 7-6.\nNel torneo del singolare femminile la danese Caroline Wozniacki ha battuto la statunitense Vania King in due set con il punteggio di 6-4, 6-2. Carla Su\u00e1rez Navarro ha estromesso dal torneo la connazionale S\u00edlvia Soler Espinosa battuta con il punteggio di 6-0 6-4. La serba Jelena Jankovi\u0107 ha perso contro Jelena Doki\u0107 complice anche un dolore alla schiena per 6-4 6-4. Serena Williams ha battuto la bielorussa Viktoryja Azaranka che ha perso per 6-1 7-6. La serba Ana Ivanovi\u0107 ha avuto la meglio sulla statunitense Sloane Stephens con il punteggio di 6-3 6-4.\nSono passate al turno successivo anche Francesca Schiavone vincitrice sulla sudafricana Chanelle Scheepers e la tedesca Andrea Petkovi\u0107 che ha battuto Roberta Vinci per 6\u20134, 6\u20130.\n4 settembre (7\u00ba giorno).\nNella 7\u00aa giornata si sono giocati gli incontri del quarto turno del singolare femminile, il terzo turno del singolare maschile e dei doppi maschili e femminili e il secondo turno del doppio misto. Sono iniziati i tornei di singolare riservati alla categoria juniores.\nNel torneo del singolare maschile Rafael Nadal ha sconfitto l'argentino David Nalbandian che \u00e8 riuscito a portare il primo set ma che ha comunque perso con il punteggio definitivo di 7-6(5), 6-1, 7-5. Lo spagnolo David Ferrer ha battuto il tedesco Florian Mayer che non riesce a vincere neanche un set ed \u00e8 costretto ad abbandonare il torneo sconfitto per 6-1, 6-2, 7-6(2). Lo statunitense Andy Roddick ha avuto la meglio sul francese Julien Benneteau sconfitto con il punteggio di 6-1, 6-4, 7-6(5). L'argentino Juan Mart\u00edn del Potro ha perso contro il francese Gilles Simon con il punteggio di 4-6 7-6(5) 6-2 7-6(3).\nSono passati al turno successivo Andy Murray che ha eliminato dal torneo lo spagnolo Feliciano L\u00f3pez battuto in tre set con il punteggio di 6-1 6-4 6-2, John Isner vincitore sullo statunitense Alex Bogomolov Jr. per 7-6 6-4 6-4, Il lussemburghese Gilles M\u00fcller che ha estromesso il russo Igor' Kunicyn e lo statunitense Donald Young.\nNel torneo del singolare femminile la russa Vera Zvonar\u00ebva ha eliminato dal torneo la tedesca Sabine Lisicki che ha perso con il punteggio di 6-2 6-3. L'australiana Samantha Stosur ha battuto in tre per 6-2, 6(15)-7, 6-3 la russa Marija Kirilenko. L'italiana Flavia Pennetta ha battuto per 6-4 7-6(6) la cinese Peng Shuai. La tedesca Angelique Kerber ha sconfitto per 6-4, 6-3 la rumena Monica Niculescu.\n5 settembre (8\u00ba giorno).\nNell'8\u00aa giornata si sono giocati gli incontri del quarto turno del singolare femminile e del singolare maschile, il terzo turno dei doppi maschili e femminili e i quarti di finale del doppio misto. Sono anadati avanti i tornei di singolare riservati alla categoria juniores ed iniziati i tornei di doppio della stessa categoria.\nNel torneo del singolare maschile il serbo Novak \u0110okovi\u0107 ha sconfitto l'ucraino Aleksandr Dolhopolov, testa di serie numero 22, con il punteggio di 7-6(14), 6-4, 6-2. Janko Tipsarevi\u0107 ha eliminato dal torneo lo spagnolo Juan Carlos Ferrero battuto in quattro set per 7-5, 6-7(3), 7-5, 6-2.\nIl francese Jo Wilfried Tsonga ha sconfitto lo statunitense Mardy Fish in un match che si \u00e8 protratto fino al quinto set e terminato con il punteggio di 6-4, 6(5)-7, 3-6, 6-4, 6-2. Lo svizzero Roger Federer ha avuto la meglio sull'argentino Juan M\u00f3naco al quale concede solo tre game e vince per 6-1, 6-2, 6-0.\nNel torneo del singolare femminile la statunitense Serena Williams ha sconfitto la serba Ana Ivanovi\u0107 per 6-3, 6-4. La danese Caroline Wozniacki ha vinto in tre set contro la russa Svetlana Kuznecova che cede con il punteggio di 6-1, 6-4. Francesca Schiavone lascia cos\u00ec gli US Open dopo la sconfitta subita per mano dalla russa Anastasija Pavlju\u010denkova dopo oltre due ore e mezza, con il punteggio finale di 5-7 6-3 6-4.\n6 settembre (9\u00ba giorno).\nNella 9\u00aa giornata si dovevano giocare gli incontri del quarto turno del singolare maschile, i quarti di finale del singolare femminile e dei doppi maschili e femminili e le semifinali del doppio misto. Dovevano andare avanti i tornei di singolare e doppio riservati alla categoria juniores.\nTutti i match sono stati cancellati a causa della pioggia caduta su New York per tutto il giorno.\n7 settembre (10\u00ba giorno).\nNella 10\u00aa giornata si dovevano giocare gli incontri del quarto turno e dei quarti di finale del singolare maschile, i quarti di finale del singolare femminile e dei doppi maschili e femminili e le semifinali del doppio misto. Dovevano andare avanti i tornei di singolare e doppio riservati alla categoria juniores.\nTutti i match sono stati cancellati a causa della pioggia caduta su New York per tutto il giorno. Solo alcuni match erano iniziati, ma sono stati sospesi dopo un quarto d'ora circa.\n8 settembre (11\u00ba giorno).\nNell'11\u00aa giornata si sono giocati gli incontri del quarto turno e dei quarti di finale del singolare maschile, i quarti di finale del singolare femminile e dei doppi maschili e femminili e le semifinali del doppio misto. Sono iniziati i tornei riservati agli atleti in carrozzina. I match dei tornei juniores sono stati giocati al Sound Shore Indoor Tennis Club.\nI match previsti sul Louis Armstrong Stadium sono stati spostati perch\u00e9 il campo era stato rovinato dalla pioggia incessante che aveva provocato delle crepe sul terreno impedendo il regolare proseguimento dei match.\nNel torneo del singolare maschile il maiorchino Rafael Nadal ha sconfitto sull'Arthur Ashe il lussemburghese Gilles M\u00fcller che porta il primo set fino al tiebreak vinto da Nadal, ma perde anche i successivi 2 parziali e deve lasciare il torneo: il punteggio finale dell'incontro \u00e8 stato 7-6(1), 6-1, 6-2. Il britannico Andy Murray ha eliminato l'americano Donald Young sconfitto con il punteggio di 6-2, 6-3, 6-3. Il serbo Novak \u0110okovi\u0107 ha sconfitto il connazionale Janko Tipsarevi\u0107 che \u00e8 stato costretto al ritiro sul punteggio di 7-6(2), 6(3)-7, 6-0, 3-0. Roger Federer ha estromesso dal torneo il francese Jo-Wilfried Tsonga che ha perso in tre set con il punteggio di 6-4, 6-3, 6-3. Lo statunitense Andy Roddick ha sconfitto lo spagnolo David Ferrer battuto per 6-3, 6-4, 3-6, 6-3.\nNel torneo del singolare femminile l'australian Samantha Stosur ha avuto la meglio sulla russa Vera Zvonar\u00ebva con il punteggio di 6-3 6-3. La danese Caroline Wozniacki ha sconfitto la tedesca Andrea Petkovi\u0107 battuta per 6-1, 7-6. La statunitense Serena Williams ha eliminato Anastasija Pavlju\u010denkova vincendo il suo incontro per 7-5 e 6-1.\nL'italiana Flavia Pennetta ha perso contro Angelique Kerber con il punteggio di 6-4 4-6 6-3.\n9 settembre (12\u00ba giorno).\nNella 12\u00aa giornata si sono giocati gli incontri dei quarti di finale del singolare maschile, le semifinali dei doppi maschili e femminili e la finale del doppio misto. Sono andati avanti i tornei riservati agli atleti in carrozzina e alla categoria juniores.\nNel torneo del singolare maschile il britannico Andy Murray ha sconfitto lo statunitense John Isner con il punteggio di 7-5 6-4 3-6 7-62.\nLo spagnolo Rafael Nadal ha eliminato dal torneo un altro statunitense, Andy Roddick, che \u00e8 stato battuto per 6-2 6-1 6-3.\nNel doppio misto Melanie Oudin e Jack Sock hanno vinto il titolo battendo in finale Gisela Dulko e Eduardo Schwank.\n10 settembre (13\u00ba giorno, Super Saturday).\nNella 13\u00aa giornata si sono giocate le semifinali del singolare maschile e femminile e la finale del doppio maschile. Sono andati avanti i tornei riservati agli atleti in carrozzina e alla categoria juniores.\nNel torneo del singolare maschile il serbo Novak \u0110okovi\u0107 ha sconfitto lo svizzero Roger Federer in cinque set con il punteggio di 6\u20137(7), 4\u20136, 6\u20133, 6\u20132, 7\u20135. Nel quinto set Federer ha avuto due match point che non \u00e8 riuscito a sfruttare\nLo spagnolo Rafael Nadal ha battuto in quattro set lo statunitense Andy Murray per 6-4, 6-2, 3-6, 6-2 ualificandosi per la finale.\nNel torneo del singolare femminile in semifinale la statunitense Serena Williams ha battuto la danese Caroline Wozniacki con il punteggio di 6\u20132, 6\u20134.\nNell'altra semifinale l'australiana Samantha Stosur ha sconfitto in tre la tedesca Angelique Kerber battuta per 6-3, 2-6, 6-2.\n11 settembre (14\u00ba giorno).\nNella 14\u00aa giornata si sono giocate le finali del singolare femminile e del doppio femminile. Si sono conclusi i tornei riservati agli atleti in carrozzina e alla categoria juniores.\nNel torneo del singolare femminile L'australiana Samantha Stosur si \u00e8 aggiudicata il titolo ai danni di Serena Williams che \u00e8 riuscita a conquistare solo cinque game e ha perso nettamente per 6-2, 6-3. Questo \u00e8 il primo titolo del Grande Slam per la Stosur.\n12 settembre (15\u00ba giorno).\nNella 15\u00aa giornata e ultima giornata si \u00e8 giocata la finale del singolare maschile.\nNel torneo del singolare maschile Novak \u0110okovi\u0107 si \u00e8 aggiudicato il titolo battendo in finale Rafael Nadal in quattro set con il punteggio di 6-2, 6-4, 6(3)-7, 6-1. Per \u0110okovi\u0107 si tratta del 3\u00ba titolo dello Slam del 2011, quarto della sua carriera\nSeniors.\nSingolare maschile.\n Novak \u0110okovi\u0107 ha sconfitto in finale Rafael Nadal per 6-2, 6-4, 63-7, 6-1\nSingolare femminile.\n Samantha Stosur ha battuto in finale Serena Williams per 6-2, 6-3.\nDoppio maschile.\n J\u00fcrgen Melzer / Philipp Petzschner hanno sconfitto in finale Mariusz Fyrstenberg / Marcin Matkowski per 6-2, 6-2.\nDoppio femminile.\n Liezel Huber / Lisa Raymond hanno sconfitto in finale Vania King / Jaroslava \u0160vedova per 4-6, 7-65, 7-63.\nDoppio misto.\n Melanie Oudin / Jack Sock hanno sconfitto in finale Gisela Dulko / Eduardo Schwank per 7\u201364, 4\u20136, [10\u20138].\nJunior.\nSingolare ragazzi.\n Oliver Golding ha sconfitto in finale Ji\u0159\u00ed Vesel\u00fd per 5-7, 6-3, 6-4.\nSingolare ragazze.\n Grace Min ha sconfitto in finale Caroline Garcia per 7-5, 7-63.\nDoppio ragazzi.\n Robin Kern / Julian Lenz hanno sconfitto in finale Maxim Dubarenco / Vladyslav Manafov per 7-5, 6-4.\nDoppio ragazze.\n Irina Chroma\u010d\u00ebva / Demi Schuurs hanno sconfitto in finale Gabrielle Andrews / Taylor Townsend per 6-4, 5-7, [10-5].\nTennisti in carrozzina.\nSingolare maschile carrozzina.\n Shingo Kunieda ha sconfitto in finale St\u00e9phane Houdet per 3-6, 6-1, 6-0.\nSingolare femminile carrozzina.\n Esther Vergeer ha sconfitto in finale Aniek van Koot per 6-2, 6-1.\nQuad singolare.\n David Wagner ha sconfitto in finale Peter Norfolk per 7-5, 3-1 Rit.\nDoppio maschile carrozzina.\n St\u00e9phane Houdet / Nicolas Peifer hanno sconfitto in finale Maikel Scheffers / Ronald Vink per 6-3, 6-1\nDoppio femminile carrozzina.\n Esther Vergeer / Sharon Walraven hanno sconfitto in finale Jiske Griffoen / Aniek van Koot per 7\u20135, 68\u20137, 6\u20134.\nQuad doppio.\n David Wagner / Nick Taylor hanno conquistato il titolo grazie al ritiro di Peter Norfolk / Noam Gershony.\nTeste di serie nel singolare.\nLe seguenti tabelle illustrano i giocatori e le giocatrici che non hanno partecipato al torneo, quelli che sono stati eliminati, e i loro nuovi punteggi nelle classifiche ATP e WTA. Le teste di serie sono assegnate in base ai ranking ATP e WTA del 22 agosto 2011.\nAssegnazione punteggi.\nI punteggi delle classifiche ATP e WTA vengono assegnati come illustrato.\nPremi in denaro.\nTutti i premi sono in dollari americani, e il montepremi complessivo \u00e8 di 23,7 milioni. Nel doppio il premio \u00e8 assegnato alla coppia."}
{"id": "3628004", "revid": "322321", "url": "https://it.wikipedia.org/wiki?curid=3628004", "title": "Diocesi di Germaniciana", "text": "La diocesi di Germaniciana (in latino: \"Dioecesis Germanicianensis\") \u00e8 una sede soppressa e sede titolare della Chiesa cattolica.\nStoria.\nGermaniciana, nell'odierna Tunisia, \u00e8 un'antica sede episcopale della provincia romana di Bizacena.\nUnico vescovo conosciuto di questa diocesi africana \u00e8 Giambo, che prese parte al concilio indetto a Cartagine nel 256 da san Cipriano per discutere la questione relativa ai \"lapsi\".\nDal XX secolo Germaniciana \u00e8 annoverata tra le sedi vescovili titolari della Chiesa cattolica; dall'8 agosto 2017 il vescovo titolare \u00e8 Andriy Rabiy, vescovo ausiliare di Filadelfia degli Ucraini."}
{"id": "3628005", "revid": "322321", "url": "https://it.wikipedia.org/wiki?curid=3628005", "title": "Diocesi di Gerpiniana", "text": "La diocesi di Gerpiniana (in latino: \"Dioecesis Hierpinianensis\") \u00e8 una sede soppressa e sede titolare della Chiesa cattolica.\nStoria.\nGerpiniana, nell'odierna Tunisia, \u00e8 un'antica sede episcopale della provincia romana di Bizacena.\nSono tre i vescovi documentati di questa diocesi africana. Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, presero parte il cattolico Barbaro e il donatista Mecopio. Felice intervenne al sinodo riunito a Cartagine dal re vandalo Unerico nel 484, in seguito al quale venne esiliato.\nDal 1933 Gerpiniana \u00e8 annoverata tra le sedi vescovili titolari della Chiesa cattolica; dal 5 giugno 2012 il vescovo titolare \u00e8 Florian W\u00f6rner, vescovo ausiliare di Augusta."}
{"id": "3628006", "revid": "1781667", "url": "https://it.wikipedia.org/wiki?curid=3628006", "title": "Kru\u010dov", "text": "Kru\u010dov (in ungherese \"Fels\u0151krucs\u00f3\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3628007", "revid": "1442080", "url": "https://it.wikipedia.org/wiki?curid=3628007", "title": "ATP Itaparica 1988 - Doppio", "text": "Il doppio del torneo di tennis ATP Itaparica 1988, facente parte della categoria Grand Prix, ha avuto come vincitori Sergio Casal e Emilio S\u00e1nchez che hanno battuto in finale Jorge Lozano e Todd Witsken 7-6, 7-6."}
{"id": "3628008", "revid": "287204", "url": "https://it.wikipedia.org/wiki?curid=3628008", "title": "Krucov", "text": ""}
{"id": "3628010", "revid": "322321", "url": "https://it.wikipedia.org/wiki?curid=3628010", "title": "Diocesi di Giubalziana", "text": "La diocesi di Giubalziana (in latino: \"Dioecesis Iubaltianensis\") \u00e8 una sede soppressa e sede titolare della Chiesa cattolica.\nStoria.\nGiubalziana, nei pressi di \"Qayrawan\" nell'odierna Tunisia, \u00e8 un'antica sede episcopale della provincia romana di Bizacena.\nSono tre i vescovi documentati di Giubalziana. Geta prese parte al concilio cartaginese del 403 e alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi donatisti. Eusebio prese parte al sinodo riunito a Cartagine dal re vandalo Unerico nel 484, in seguito al quale venne esiliato. Restituto intervenne al concilio antimonotelita del 641.\nDal 1933 Giubalziana \u00e8 annoverata tra le sedi vescovili titolari della Chiesa cattolica; dal 7 novembre 2015 il vescovo titolare \u00e8 Luis Manuel Al\u00ed Herrera, vescovo ausiliare di Bogot\u00e1."}
{"id": "3628011", "revid": "92723", "url": "https://it.wikipedia.org/wiki?curid=3628011", "title": "Diocesi di Giunca di Bizacena", "text": "La diocesi di Giunca di Bizacena (in latino: \"Dioecesis Iuncensis in Byzacena\") \u00e8 una sede soppressa e sede titolare della Chiesa cattolica.\nStoria.\nGiunca di Bizacena, identificabile con \"Ounga\" nell'odierna Tunisia, \u00e8 un'antica sede episcopale della provincia romana di Bizacena.\nSono quattro i vescovi documentati di Giunca di Bizacena. Il donatista Valentiniano intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi cattolici. Tertullo prese parte al sinodo riunito a Cartagine dal re vandalo Unerico nel 484, in seguito al quale venne esiliato. Il vescovo Verecondo \u00e8 menzionato nella Cronaca di Vittore di Tunnuna per aver partecipato al concilio di Costantinopoli del 553 e per essere stato un acerrimo difensore dei Tre Capitoli; \u00e8 menzionato anche da Isidoro di Siviglia nel suo \"De viris illustribus\". Numidio infine intervenne al concilio antimonotelita del 641.\nA Giunca si tenne nel 524 un sinodo provinciale dei vescovi della Bizacena. La diocesi \u00e8 ancora menzionata fra le quattordici sedi vescovili della Bizacena nella \"Notitia Episcopatuum\" redatta dall'imperatore bizantino Leone VI (886-912).\nNel sito archeologico sono stati identificati diversi edifici cristiani, tra cui tre basiliche a tre e a cinque navate.\nDal 1933 Giunca di Bizacena \u00e8 annoverata tra le sedi vescovili titolari della Chiesa cattolica; dal 14 febbraio 2008 il vescovo titolare \u00e8 Juan Humberto Guti\u00e9rrez Valencia, gi\u00e0 vescovo ausiliare di Guadalajara."}
{"id": "3628012", "revid": "31886", "url": "https://it.wikipedia.org/wiki?curid=3628012", "title": "Me cago en el amor", "text": "Me cago en el amor \u00e8 un singolo del cantautore spagnolo Tonino Carotone, pubblicato nel 1999 .\nDescrizione.\n\"Me cago en el amor\" \u00e8 il primo brano con il quale Tonino Carotone si \u00e8 fatto conoscere e ha ottenuto successo in Italia."}
{"id": "3628013", "revid": "322321", "url": "https://it.wikipedia.org/wiki?curid=3628013", "title": "Diocesi di Graziana", "text": "La diocesi di Graziana (in latino: \"Dioecesis Gratianensis\") \u00e8 una sede soppressa e sede titolare della Chiesa cattolica.\nStoria.\nGraziana, nell'odierna Tunisia, \u00e8 un'antica sede episcopale della provincia romana di Bizacena.\nSono tre i vescovi documentati di Graziana. Il donatista Vittore intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi cattolici. Bonifacio prese parte al sinodo riunito a Cartagine dal re vandalo Unerico nel 484, in seguito al quale venne esiliato. Gennaro partecip\u00f2 al concilio antimonotelita di Cartagine del 641.\nDal 1933 Graziana \u00e8 annoverata tra le sedi vescovili titolari della Chiesa cattolica; dal 16 marzo 2016 l'arcivescovo, titolo personale, titolare \u00e8 Francisco Escalante Molina, nunzio apostolico ad Haiti."}
{"id": "3628014", "revid": "92723", "url": "https://it.wikipedia.org/wiki?curid=3628014", "title": "Diocesi di Gubaliana", "text": "La diocesi di Gubaliana (in latino: \"Dioecesis Gubalianensis\") \u00e8 una sede soppressa e sede titolare della Chiesa cattolica.\nStoria.\nGubaliana, identificabile con le rovine di \"Djebeliana\" o di \"Henchir-Goubeul\" nell'odierna Tunisia, \u00e8 un'antica sede episcopale della provincia romana di Bizacena.\nDal 1933 Gubaliana \u00e8 annoverata tra le sedi vescovili titolari della Chiesa cattolica; dal 27 gennaio 1995 il vescovo titolare \u00e8 Otto Georgens, vescovo ausiliare di Spira."}
{"id": "3628015", "revid": "110157", "url": "https://it.wikipedia.org/wiki?curid=3628015", "title": "Kru\u0161inec", "text": "Kru\u0161inec (in ungherese \"K\u00f6r\u00f6s\u00e9ny\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3628016", "revid": "287204", "url": "https://it.wikipedia.org/wiki?curid=3628016", "title": "Krusinec", "text": ""}
{"id": "3628017", "revid": "92723", "url": "https://it.wikipedia.org/wiki?curid=3628017", "title": "Diocesi di Gummi di Bizacena", "text": "La diocesi di Gummi di Bizacena (in latino: \"Dioecesis Gummitana in Byzacena\") \u00e8 una sede soppressa e sede titolare della Chiesa cattolica.\nStoria.\nGummi di Bizacena, identificabile con \"Henchir-Gelama\" o con \"Henchir-El-Senem\" nell'odierna Tunisia, \u00e8 un'antica sede episcopale della provincia romana di Bizacena.\nSono solo due i vescovi documentati di Giufi Salaria. Massimo prese parte al sinodo riunito a Cartagine dal re vandalo Unerico nel 484, in seguito al quale venne esiliato. Stefano partecip\u00f2 al concilio antimonotelita di Cartagine del 641.\nDal 1933 Gummi di Bizacena \u00e8 annoverata tra le sedi vescovili titolari della Chiesa cattolica; dal 25 marzo 2019 il vescovo titolare \u00e8 Alexandre Yikyi Bazi\u00e9, vescovo ausiliare di Koudougou."}
{"id": "3628019", "revid": "86343", "url": "https://it.wikipedia.org/wiki?curid=3628019", "title": "Lomne", "text": ""}
{"id": "3628020", "revid": "92723", "url": "https://it.wikipedia.org/wiki?curid=3628020", "title": "Diocesi di Gurza", "text": "La diocesi di Gurza (in latino: \"Dioecesis Gurzensis\") \u00e8 una sede soppressa e sede titolare della Chiesa cattolica.\nStoria.\nGurza, identificabile con \"Kalaat-Kebira\" nell'odierna Tunisia, \u00e8 un'antica sede episcopale della provincia romana di Bizacena.\nDal 1925 Gurza \u00e8 annoverata tra le sedi vescovili titolari della Chiesa cattolica; dal 25 gennaio 1995 il vescovo titolare \u00e8 Vito Schlickmann, gi\u00e0 vescovo ausiliare di Florian\u00f3polis."}
{"id": "3628022", "revid": "47767", "url": "https://it.wikipedia.org/wiki?curid=3628022", "title": "Henry Wadsworth", "text": ""}
{"id": "3628024", "revid": "1478232", "url": "https://it.wikipedia.org/wiki?curid=3628024", "title": "Enzo Beneo", "text": "Biografia.\nHa trascorso la prima infanzia a Parigi, poi ha studiato all'Universit\u00e0 di Pisa. Il suo percorso di studi si \u00e8 chiuso all'Universit\u00e0 di Roma, nel 1928, con la laurea in ingegneria mineraria. Rientrato nella zona d'origine, ha approfondito, assieme a Domenico Zaccagna, lo studio delle Alpi Apuane. Qui, nel 1945, ha rinvenuto un sito d'interesse paleontologico alla base del Monte Sagro (a Foce di Pianza), in cui sono presenti numerosi fossili gasteropodi in banchi marmorei.\nTra gli anni trenta e quaranta si \u00e8 dedicato in prevalenza allo studio dell'Appennino centrale (subappennino laziale e appennino abruzzese), con particolare riferimento alla struttura tettonica e alla formazione mesozoica del monte Soratte, dei monti Simbruini ed Ernici, dei rilievi della Valle di Roveto e della Valle del Sagittario. Ha rilevato, per la carta geologica d'Italia, i fogli relativi ad Alatri e a Sulmona (1943). Si \u00e8 anche interessato dei giacimenti minerari dell'isola d'Elba e della Sardegna, nonch\u00e9 di risorse petrolifere della Sicilia. Nel 1969 ha partecipato, con il Gruppo Lambertini, al concorso per il progetto del Ponte sullo Stretto di Messina.\nMembro dell'Accademia delle Scienze di Torino, Beneo \u00e8 stato direttore del Servizio geologico d'Italia dal 1950 al 1966 e presidente dalla Societ\u00e0 Geologica Italiana nel 1953."}
{"id": "3628025", "revid": "92723", "url": "https://it.wikipedia.org/wiki?curid=3628025", "title": "Diocesi di Irina", "text": "La diocesi di Irina (in latino: \"Dioecesis Hirinensis\") \u00e8 una sede soppressa e sede titolare della Chiesa cattolica.\nStoria.\nIrina, nell'odierna Tunisia, \u00e8 un'antica sede episcopale della provincia romana di Bizacena.\nSono tre i vescovi documentati di questa diocesi africana. Il cattolico Tertulliano intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi donatisti. Saturo prese parte al sinodo riunito a Cartagine dal re vandalo Unerico nel 484, in seguito al quale venne esiliato. Teodoro partecip\u00f2 al concilio antimonotelita del 641.\nDal XVIII secolo Irina \u00e8 annoverata tra le sedi vescovili titolari della Chiesa cattolica; la sede \u00e8 vacante dal 22 dicembre 2021."}
{"id": "3628029", "revid": "287204", "url": "https://it.wikipedia.org/wiki?curid=3628029", "title": "Lomn\u00e9 (Slovacchia)", "text": "Lomn\u00e9 (in ungherese \"Lomna\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3628030", "revid": "322321", "url": "https://it.wikipedia.org/wiki?curid=3628030", "title": "Diocesi di Leptimino", "text": "La diocesi di Leptimino (in latino: \"Dioecesis Leptiminensis\") \u00e8 una sede soppressa e sede titolare della Chiesa cattolica.\nStoria.\nLeptimino (chiamata anche \"Leptis Minor\"), corrispondente alla citt\u00e0 di \"Lamta\" nell'odierna Tunisia, \u00e8 un'antica sede episcopale della provincia romana di Bizacena.\nCinque sono i vescovi documentati di Leptimino. Demetrio prese parte al concilio indetto a Cartagine nel 256 da san Cipriano per discutere della questione relativa ai \"lapsi\". Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, presero parte il cattolico Romano e il donatista Vittorino. Fortunaziano intervenne al sinodo riunito a Cartagine dal re vandalo Unerico nel 484, in seguito al quale venne esiliato. Crescentino infine intervenne al concilio antimonotelita del 641.\nDal 1933 Leptimino \u00e8 annoverata tra le sedi vescovili titolari della Chiesa cattolica; la sede \u00e8 vacante dal 10 dicembre 2021."}
{"id": "3628032", "revid": "287204", "url": "https://it.wikipedia.org/wiki?curid=3628032", "title": "Makovce", "text": "Makovce (in ungherese \"M\u00e1kos\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3628033", "revid": "92723", "url": "https://it.wikipedia.org/wiki?curid=3628033", "title": "Diocesi di Limisa", "text": "La diocesi di Limisa (in latino: \"Dioecesis Limisensis\") \u00e8 una sede soppressa e sede titolare della Chiesa cattolica.\nStoria.\nLimisa, identificabile con \"Ksar Lemsa\" nei pressi di Oueslatia nel governatorato di Kairouan in Tunisia, \u00e8 un'antica sede episcopale della provincia romana di Bizacena.\nUnico vescovo noto di Limisa \u00e8 \"Donatus episcopus ecclesiae Limmicensis\", che assistette al concilio antimonotelita del 646.\nDal 1925 Limisa \u00e8 annoverata tra le sedi vescovili titolari della Chiesa cattolica; dal 3 gennaio 2006 il vescovo titolare \u00e8 John Bura, gi\u00e0 vescovo ausiliare di Filadelfia degli Ucraini."}
{"id": "3628034", "revid": "599013", "url": "https://it.wikipedia.org/wiki?curid=3628034", "title": "Argentina Menis", "text": ""}
{"id": "3628036", "revid": "767487", "url": "https://it.wikipedia.org/wiki?curid=3628036", "title": "Evangelo (nome)", "text": "Origine e diffusione.\nAnalogamente al nome Evangelista, si tratta di un nome devozionale tipicamente cristiano, riprende un termine arcaico indicante il Vangelo, \"Evangelo\"; \u00e8 composto dalle radici greche \u03b5\u1f50 (\"eu\", \"buono\") e \u1f04\u03b3\u03b3\u03b5\u03bb\u03bc\u03b1 (\"angelma\", \"novella\", \"messaggio\"), quindi \"buona novella\".\nIn Italia \u00e8 attestato un po' ovunque nelle sue varie forme, in particolare in Puglia per il femminile Evangelia.\nOnomastico.\nIl nome \u00e8 adespota, cio\u00e8 non \u00e8 portato da alcun santo, quindi l'onomastico ricorre il 1\u00ba novembre per Ognissanti. In Grecia un onomastico laico si festeggia il 25 marzo."}
{"id": "3628037", "revid": "287204", "url": "https://it.wikipedia.org/wiki?curid=3628037", "title": "Mal\u00e1 Po\u013eana", "text": "Mal\u00e1 Po\u013eana (in ungherese \"Kispol\u00e1ny\") \u00e8 un comune della Slovacchia facente parte del distretto di Stropkov, nella regione di Pre\u0161ov."}
{"id": "3628039", "revid": "287204", "url": "https://it.wikipedia.org/wiki?curid=3628039", "title": "Mala Polana", "text": ""}
{"id": "3628043", "revid": "1305772", "url": "https://it.wikipedia.org/wiki?curid=3628043", "title": "Almah", "text": ""}
{"id": "3628045", "revid": "1941276", "url": "https://it.wikipedia.org/wiki?curid=3628045", "title": "Wildflower (Lauren Alaina)", "text": "Wildflower \u00e8 l'album di debutto della cantante country statunitense Lauren Alaina, pubblicato l'11 ottobre 2011, in seguito alla sua partecipazione all'\"American Idol\", nel quale s'\u00e8 posizionata seconda. L'album \u00e8 stato prodotto da Byron Gallimore. \"Wildflower\" \u00e8 entrato alla quinta posizione della classifica statunitense con 69.000 copie vendute in sette giorni. L'album perde cinque posizioni nella seconda settimana nella classifica statunitense e cade alla decima, vendendo altre 26.000 copie (il 63% in meno rispetto alla settimana precedente.\nIl primo singolo estratto da \"Wildflower\" \u00e8 \"Like My Mother Does\", pubblicato il 25 maggio 2011, il giorno dopo la finale del programma. Il singolo, con 121.000 copie vendute in una settimana, \u00e8 entrato alla ventesima posizione della classifica statunitense; ha inoltre raggiunto la cinquantesima in Canada."}
{"id": "3628046", "revid": "729019", "url": "https://it.wikipedia.org/wiki?curid=3628046", "title": "Isola Salt", "text": "Salt (in aleutino \"Uladax\") \u00e8 un'isola disabitata delle isole Andreanof, nell'arcipelago delle Aleutine, e appartiene all'Alaska (USA). Si trova di fronte alla \"Banner Bay\" sul lato nord-ovest dell'isola Atka.\nRegistrata con questo nome (isola dal sale) dal capitano Litke nel 1836."}
{"id": "3628052", "revid": "287204", "url": "https://it.wikipedia.org/wiki?curid=3628052", "title": "Mikova", "text": ""}
{"id": "3628053", "revid": "74415", "url": "https://it.wikipedia.org/wiki?curid=3628053", "title": "Locomotiva Gruppo R.440", "text": ""}
{"id": "3628056", "revid": "1573940", "url": "https://it.wikipedia.org/wiki?curid=3628056", "title": "Ornithodoros coniceps", "text": "La zecca molle del pollame (Ornithodoros coniceps ) \u00e8 una zecca molle che parassita principalmente uccelli, ma raramente pu\u00f2 parassitare anche mammiferi.\n\u00c8 molto comune nelle zone rurali, ma pu\u00f2 essere trovata anche in citt\u00e0."}
{"id": "3628058", "revid": "287204", "url": "https://it.wikipedia.org/wiki?curid=3628058", "title": "Rosenborg Ballklub 2007", "text": "Questa voce raccoglie le informazioni riguardanti il Rosenborg Ballklub nelle competizioni ufficiali della stagione 2007."}
{"id": "3628063", "revid": "580197", "url": "https://it.wikipedia.org/wiki?curid=3628063", "title": "Nazionale Under-20 di calcio del Messico", "text": "La Nazionale di Calcio del Messico Under-20, controllata dalla FEMEXFUT, \u00e8 la maggiore rappresentativa del Messico nelle competizioni U-20."}
{"id": "3628064", "revid": "729019", "url": "https://it.wikipedia.org/wiki?curid=3628064", "title": "Isola Sea Parrot", "text": "Sea Parrot \u00e8 un'isola disabitata delle isole Andreanof, nell'arcipelago delle Aleutine, e appartiene all'Alaska (USA). Si trova nella \"Bay of Islands\", ad ovest dell'isola Dora, sulla costa occidentale di Adak.\nRegistrata con questo nome da una spedizione della U.S. Navy nel 1933. \"Sea parrot\" \u00e8 uno dei nomi per indicare la pulcinella di mare."}
{"id": "3628065", "revid": "1543377", "url": "https://it.wikipedia.org/wiki?curid=3628065", "title": "V\u00edctor C\u00e1mara", "text": "Ha lavorato al cinema e in televisione\nPrimi anni.\nProviene da una grande famiglia di artisti: \u00e8 figlio dell'attore Carlos C\u00e1mara, nonch\u00e9 fratello dell'attore Carlos C\u00e1mara Jr..\nLe sue trisnonne furono prime attrici di Triple in Spagna; il suo trisnonno materno fu direttore dell'Orchestra Sinfonica di Madrid per 33 anni consecutivi, mentre le sue nonne erano attrici in una compagnia teatrale, la Compa\u00f1\u00eda Guipuzcoana de Espa\u00f1a, la quale girava in tourn\u00e9e per 52 paesi facendo teatro, introducendo alla carriera di attrice la madre Elisa che inizi\u00f2 all'et\u00e0 di 5 anni.\nLa nonna paterna, attrice, musicista, concertista e pianista spagnola, giunge in Venezuela per lavorare nell'Orchestra sinfonica di questo paese, essendo fondatrice della Radio Novela, iniziando cos\u00ec la carriera di suo figlio Carlos in et\u00e0 molto precoce, dato lo sviluppo nella radio, nonch\u00e9 fondatore insieme a Elisa della Televisi\u00f2n Venezolana.\nElisa, madre di Victor, \u00e8 molto amata, conosciuta come \"Cachucha\" (spag. Cappuccio), un personaggio con il quale commenta in modo molto divertente gli eventi dell'attualit\u00e0 in Venezuela, nel programma Radio Rochela. Carlos C\u00e1mara, straordinario attore, padre di Victor, attualmente residente in Messico da quasi 40 anni, recit\u00f2 in famosissime telenovelas messicane, come \"Anche i ricchi piangono\" e \"La tana dei lupi\", mentre il fratello di Victor, Carlos C\u00e1mara Jr., entr\u00f2 nel cast della telenovela messicana \"Mujer de madera\".\nLa nonna paterna di Victor, Lolita L\u00e0zaro, fu una delle prime interpreti che si potevano ascoltare nelle \"Novelle radiofoniche\" dalle quali nacquero, in seguito, le telenovelas.\nVictor sostenne gli studi in ingegneria elettronica presso l'Universidad Central de Venezuela e, allo stesso tempo, studiava teatro e recitazione. Inizia la sua carriera nel teatro dei propri nonni, lavorando come bigliettaio, macchinista, tecnico del suono, assistente di produzione e aiuto regista, tutti i campi lavorativi del teatro. Da qui nasce il suo ruolo di attore degli anni settanta, arrivando a recitare, durante la sua carriera, in larga parte del continente americano, producendo, dirigendo e interpretando molteplici opere teatrali, fino ad arrivare, come ultima interpretazione, a \"L'arte di lamentarsi\", trasmessa dalla KVTCH di Miami.\nVita artistica.\nEntra nel mondo delle telenovelas nel 1978, alla Radio Caracas Televisi\u00f3n (RCTV), con programmi divertenti e programmi speciali; successivamente recit\u00f2 in telenovelas, giungendo alla realizzazione, in diverse emittenti televisive (pi\u00f9 di 32), interpretando 16 telenovelas.\nNel mondo cinematografico fa il suo debutto nel film \"Rosa de Francia\", dividendo il set con Ninibeth Leal, Miss Mondo 1995, ed attualmente in attesa del debutto del suo ultimo film, il 20 aprile, \"13 segundos\", un film molto controverso per la trattazione del tema dell'aborto.\nHa condotto numerosi programmi televisivi in Spagna durante gli anni novanta, incontrando cos\u00ec il suo pubblico nel mondo intero.\nIn definitiva, nella sua grande parabole di attore, ha partecipato in oltre sessanta produzioni mondiali, consacrandosi come \"Gal\u00e1n de Galanes\", ovvero \"Re dei Rubacuori\".\nAttualmente, Victor vive a Miami con sua moglie Ivette, con la quale \u00e8 felicemente sposato da 29 anni, e sua figlia Samantha che adora.\nInoltre lavora in campo immobiliare, essendo membro importante di una prestigiosa azienda immobiliare denominata \"Valencia Group\".\nNel 1987 fece parte del cast della telenovela \"Pobre se\u00f1orita Limantour\".\nNel 2008, interpret\u00f2 Orlando Ferrer nella produzione \"En nombre del amor\", di Carlos Moreno Laguillo, remake di \"Catene d'amore\".\nNel 2010 torna negli schermi di Telemundo nella telenovela \"Perro amor\", insieme all'attore Jorge Enrique Abello, girata a Miami (Florida). Victor C\u00e1mara firma un contratto di esclusiva con la catena statunitense Telemundo per realizzare delle telenovele a Miami.\nNel 2011 torna trionfalmente agli schermi venezuelani nel nuovo dramma, realizzato da Venevisi\u00f3n, \"Natalia del Mar\", interpretando Adolfo Uzcategui."}
{"id": "3628068", "revid": "661486", "url": "https://it.wikipedia.org/wiki?curid=3628068", "title": "Dinamica Browniana", "text": ""}
{"id": "3628070", "revid": "1305772", "url": "https://it.wikipedia.org/wiki?curid=3628070", "title": "Sparks Fly (Taylor Swift)", "text": "Sparks Fly \u00e8 una canzone della cantante statunitense country pop Taylor Swift, pubblicata il 10 agosto 2011 come quarto singolo dal suo terzo album \"Speak Now\". Il brano \u00e8 stato scritto dalla stessa Taylor Swift e prodotto da lei e Nathan Chapman. Prima di venire pubblicata come singolo ufficiale, \"Sparks Fly\" \u00e8 entrata nella classifica statunitense alla diciassettesima posizione e alla ventottesima in Canada grazie alle sole vendite digitali."}
{"id": "3628072", "revid": "729019", "url": "https://it.wikipedia.org/wiki?curid=3628072", "title": "Silak", "text": "Silak (in aleutino \"Silax\") \u00e8 una piccola isola disabitata delle isole Andreanof, nell'arcipelago delle Aleutine, e appartiene all'Alaska (USA). Si trova tra l'isola di Little Tanaga e Kagalaska.\n\u00c8 stata registrata dal capitano Teben'kov, della Marina imperiale russa nel 1852."}
{"id": "3628079", "revid": "1442080", "url": "https://it.wikipedia.org/wiki?curid=3628079", "title": "South Australian Open 1987 - Doppio", "text": "Il doppio del torneo di tennis South Australian Open 1987, facente parte della categoria Grand Prix, ha avuto come vincitori Ivan Lendl e Bill Scanlon che hanno battuto in finale Peter Doohan e Laurie Warder 6-7, 6-3, 6-4."}
{"id": "3628086", "revid": "1452073", "url": "https://it.wikipedia.org/wiki?curid=3628086", "title": "Batrachoididae", "text": "I Batrachoididae sono una famiglia di pesci ossei, l'unica appartenente all'ordine Batrachoidiformes.\nDistribuzione e habitat.\nQuesti pesci sono diffusi in tutti i mari e gli oceani tropicali e, pi\u00f9 discontinuamente, temperati. Sono particolarmente comuni nelle acque americane. Nel mar Mediterraneo \u00e8 presente ma rara la specie \"Halobatrachus didactylus\".\nSono pesci bentonici che popolano sia fondi duri che molli, sono presenti anche nelle barriere coralline. Diverse specie sono eurialine e penetrano negli estuari ed alcune vivono esclusivamente nelle acque dolci. Sono generalmente costieri ma alcuni vivono anche a profondit\u00e0 piuttosto alte.\nDescrizione.\nL'aspetto di questi pesci \u00e8 inconfondibile, con la testa schiacciata bordata di barbigli o di espansioni cutanee simili a quelle degli scorfani mediterranei, dotata di occhi posti in posizione dorsale e di una grande bocca irta di denti.\nIl corpo \u00e8 compresso lateralmente. Le scaglie sono spesso assenti, quando presenti sono piccolissime e coperte dal muco. Ci possono essere anche pi\u00f9 di una linea laterale, in alcune specie dotata di fotofori. Opercolo branchiale con spine. Le pinne dorsali sono due, la prima brevissima ma armata di raggi spinosi e duri, la seconda, simile alla pinna anale, invece \u00e8 composta di soli raggi molli ed \u00e8 lunga. Le pinne pettorali sono grandi, robuste e portate su peduncoli muscolosi. La pinna caudale \u00e8 rotonda.\nLa colorazione \u00e8 di solito mimetica con toni che vanno dal bruno al verdastro, la specie \"Sanopus splendidus\" per\u00f2 ha brillanti colori.\nSono pesci di taglia da piccola a media, con lunghezze massime intorno ai 60\u00a0cm.\nBiologia.\nQuesti pesci sono cacciatori all'agguato e passano molto del loro tempo in attesa, non sono dunque dei buoni nuotatori. Si cibano di pesci e crostacei.\nPesca.\nAlcune specie hanno un buon valore commerciale e gastronomico, soprattutto sui mercati sudamericani.\nPericoli per l'uomo.\nQuando vengono pescati mordono ferocemente ma non sono pericolosi. Alcune specie hanno, come le tracine, ghiandole velenifere collegate alle spine dell'opercolo e della prima pinna dorsale."}
{"id": "3628087", "revid": "599013", "url": "https://it.wikipedia.org/wiki?curid=3628087", "title": "Ra\u00fal Ernesto Cardozo", "text": "Carriera.\nMilita nel Velez Sarsfield fra il 1989 e il 1999 vincendo tutto a livello nazionale e internazionale intorno alla met\u00e0 degli anni novanta. Le sue prestazioni gli valgono anche la partecipazione con la Nazionale argentina alla Copa Am\u00e9rica 1997.\nNel 1999 passa per un anno al Newell's Old Boys e poi per un'altra stagione al Chacarita Juniors.\nNel 2001 viene ceduto agli uruguaiani del Nacional Montevideo dove vince il campionato al primo tentativo.\nL'anno seguente si trasferisce al Club Olimpia, dove non scende mai in campo, e poi al Villa Dalmine dove nel 2002 vince la Primera C Metropolitana."}
{"id": "3628088", "revid": "729019", "url": "https://it.wikipedia.org/wiki?curid=3628088", "title": "Isola South", "text": "South (isola del sud) \u00e8 una piccola isola disabitata delle isole Andreanof, nell'arcipelago delle Aleutine, e appartiene all'Alaska (USA). Si trova nella \"Bay of Islands\", sulla costa occidentale di Adak.\n\u00c8 stata cos\u00ec chiamata da una spedizione della US Navy nel 1934."}
{"id": "3628089", "revid": "110836300", "url": "https://it.wikipedia.org/wiki?curid=3628089", "title": "Norme tecniche per le costruzioni", "text": "Le Norme Tecniche per le Costruzioni (NTC) per la legislazione italiana sono attualmente definite nel decreto ministeriale 17 gennaio 2018 che dal 22 marzo 2018 sostituisce il D.M. 14 gennaio 2008 che costituiva la precedente edizione delle NTC. Questa versione delle Norme Tecniche si differenziano rispetto alla precedente versione del 2008, soprattutto per la grande attenzione dedicata al tema del miglioramento sismico.\nDescrizione.\nIl decreto \u00e8 stato emanato dal Ministero delle Infrastrutture e dei Trasporti di concerto con il Ministero dell'Interno e il capo del Dipartimento della Protezione Civile ed \u00e8 stato pubblicato sul Supplemento Ordinario n. 8 alla Gazzetta Ufficiale n. 42 del 20 febbraio 2018, entrando quindi in vigore il 22 marzo 2018. \nLe norme tecniche per le costruzioni mantengono l'impostazione delle precedenti, raccogliendo in un unico testo le norme prima distribuite in diversi decreti ministeriali e \u00abdefiniscono i principi per il progetto, l'esecuzione e il collaudo delle costruzioni, nei riguardi delle prestazioni loro richieste in termini di requisiti essenziali di resistenza meccanica e stabilit\u00e0, anche in caso di incendio, e di durabilit\u00e0. Esse forniscono quindi i criteri generali di sicurezza, precisano le azioni che devono essere utilizzate nel progetto, definiscono le caratteristiche dei materiali e dei prodotti e, pi\u00f9 in generale, trattano gli aspetti attinenti alla sicurezza strutturale delle opere\u00bb.\nA supporto di una corretta applicazione delle Norme Tecniche \u00e8 stato pubblicato il DM 17 gennaio 2019 relativo alla Circolare Esplicativa, il cui testo era stato approvato il 27 luglio 2018 dall'Assemblea del Consiglio Superiore dei LL.PP. uscito in GU il 12 febbraio 2018\nIndice delle norme tecniche.\nIndice delle norme tecniche secondo il Decreto ministeriale 17 gennaio 2018:\nPremessa\nAllegato A: Pericolosit\u00e0 sismica\nAllegato B: Tabella dei parametri che definiscono l'azione sismica\nCommento alle norme.\nLe NTC del 2008 riprendono il concetto di \"testo unitario\" introdotto per la prima volta dalle Norme Tecniche per le Costruzioni del 2005 (D.M. 14 settembre 2005) e raggruppano i criteri di verifica della sicurezza per tutte le tecnologie costruttive (stabilit\u00e0 dei terreni, muratura, cemento armato, legno, acciaio) unificando criteri di valutazione, livelli di sicurezza, modalit\u00e0 di progettazione, certificazione dei materiali, collaudo, norme per gli edifici esistenti. \nLe principali novit\u00e0 rispetto alle norme precedenti riguardano l'obbligatoriet\u00e0 delle verifiche sismiche per tutto il territorio nazionale e l'obbligo delle verifiche strutturali con il metodo semiprobabilistico agli Stati Limite (SL), basato sul sistema gi\u00e0 in essere per gli Eurocodici, limitando a pochi casi, e solo nelle zone a bassa sismicit\u00e0, la possibilit\u00e0 di utilizzo del sistema di verifica alle Tensioni Ammissibili (TA). Si noti che il Metodo agli Stati Limite viene introdotto come alternativo al precedente metodo alle Tensioni Ammissibili dal punto 2.7 del Decreto Ministeriale 30 maggio 1974, anche se una apertura prodromica \u00e8 inserita gi\u00e0 nello stesso punto 2.7 del precedente D.M. 30 maggio 1972, primo decreto pubblicato in forza della Legge 1086/1971, con cui vengono aggiornate, dopo trentadue anni, le norme di progettazione contenute nel celeberrimo R.D. 2229/1939.\nSecondo la nuova \"filosofia\" di approccio introdotta dalle NTC 2008, inoltre, lo studio delle strutture di un edificio va effettuato obbligatoriamente nel suo complesso, e non pi\u00f9 \"per parti\", rendendo di fatto indispensabile l'utilizzo di programmi automatici di calcolo. \nL'applicazione delle NTC ai beni monumentali, per ci\u00f2 che riguarda la riduzione del rischio sismico, deve seguire le \"Linee Guida per la valutazione e riduzione del rischio sismico del patrimonio culturale \u2013 allineamento alle nuove Norme tecniche per le costruzioni\", definite dal Consiglio superiore dei lavori pubblici nell'Assemblea Generale del 23 luglio 2010, prot. n. 92, contenente l'allineamento della precedente \"Direttiva del Presidente del Consiglio dei Ministri per la valutazione e riduzione de rischio sismico del patrimonio cultuale\" del 12 ottobre 2007 alle nuove Norme tecniche per le costruzioni 2008."}
{"id": "3628093", "revid": "125935508", "url": "https://it.wikipedia.org/wiki?curid=3628093", "title": "Sacrifice (film 2011)", "text": "Sacrifice \u00e8 un film del 2011 diretto da Damian Lee.\nTrama.\nIl poliziotto John Hebron, che ha da poco perso la moglie e la figlia, ammazzate come vendetta da un cartello della droga contro cui lui era stato informatore per la polizia, viene involontariamente coinvolto nel traffico di una partita di eroina conservata sotto forma di statue di gesso. Una di queste statue, rappresentante la Madonna, viene rubata dal giovane Mike, rampollo della banda di trafficanti che ha commissionato le statue, capeggiata dal boss Arment, ex agente della DEA divenuto poi trafficante, dal figlio Tiaz e da Jade.\nMike cerca di uscire dal giro della droga e fuggire via insieme alla piccola Angel, la sorella, ricattando l'organizzazione ed esigendo una somma di danaro per la restituzione della statua che ha intanto nascosto in una chiesa all'insaputa del parroco, padre Porter.\nDopo la morte di Mike, ucciso da Tiaz e da Jade, la piccola viene prima affidata a John e poi rapita dall'organizzazione che cerca di reperire informazioni riguardanti il luogo dove \u00e8 stata nascosta la statua. John riesce a liberare la bambina e ad organizzare un incontro con Arment all'interno della chiesa per la restituzione del manufatto. Con l'aiuto del prete, padre Porter, dopo una sparatoria all'interno della chiesa, nel corso della quale Porter resta anche ferito, riesce ad uccidere Arment e i suoi accoliti.\nDistribuzione.\nDate di uscita.\nLe date di uscita internazionali nel corso del 2011 sono state:\nProduzione.\nIl film \u00e8 stato girato da aprile 2010 ad Ottawa e a Toronto, in Ontario, Canada e a Los Angeles, California, Stati Uniti d'America. con un budget stimato in 6.800.000 dollari."}
{"id": "3628096", "revid": "6923", "url": "https://it.wikipedia.org/wiki?curid=3628096", "title": "Guerra del Pacifico (1941-1945)", "text": "La , conosciuta in Giappone come , \u00e8 parte integrante della seconda guerra mondiale ed \u00e8 stata combattuta tra l'Impero giapponese (una delle potenze dell'Asse) e gli Alleati, principalmente gli Stati Uniti d'America e l'Impero britannico.\nNegli anni venti e trenta il Giappone visse una progressiva militarizzazione e svilupp\u00f2 un'ideologia imperialista panasiatica, sfociate nella creazione del Manciuku\u00f2 (1931) e nel brutale assalto alla Cina (1937): queste azioni provocarono forti tensioni con le potenze europee che detenevano possedimenti in Asia e anche con gli Stati Uniti, preoccupati per l'integrit\u00e0 della Cina. La crisi diplomatica tra occidentali e Giappone si acu\u00ec a seguito dei successi politico-militari della Germania nazista tra 1939 e 1940, che convinsero Tokyo a stringere con i tedeschi e l'Italia un patto tripartito e ad assorbire lentamente l'Indocina francese. Colpito da un severo embargo petrolifero nell'estate 1941, l'Impero giapponese perfezion\u00f2 i piani di conquista integrale dell'Asia orientale per avere accesso alle risorse utili alla propria macchina militare e all'obiettivo ultimo di vincere la guerra in Cina. L'attacco di Pearl Harbor del 7 dicembre 1941 segn\u00f2 l'inizio della fulminea espansione nipponica nel Pacifico e nelle isole del Sud-est asiatico, con l'appoggio della Thailandia e di vari movimenti indigeni nazionalisti, culminata nella nascita di una \"Sfera di co-prosperit\u00e0 della Grande Asia orientale\". Il Giappone sub\u00ec ciononostante importanti sconfitte nel Mar dei Coralli (maggio 1942), a Midway (giugno) e, soprattutto, nella sfibrante campagna di Guadalcanal (agosto 1942-febbraio 1943). Con l'evacuazione di Guadalcanal l'iniziativa pass\u00f2 saldamente in mano agli Stati Uniti e agli Alleati, che avviarono una serie di grandiose campagne aeronavali per liberare o neutralizzare la Nuova Guinea, le Filippine e le migliaia di isole della Micronesia. Incapaci di far fronte alla massiccia produzione industriale avversaria e di capitalizzare l'entusiasmo dei movimenti indipendentisti-nazionalisti delle colonie occupate, i giapponesi opposero una resistenza ostinata e fanatica ben esemplificata dai kamikaze, ma in ultimo inutile. Particolarmente letali si rivelarono i bombardamenti strategici sulle isole metropolitane che, assieme alla guerra sottomarina indiscriminata, ebbero un peso decisivo nella disfatta dell'Impero nipponico, suggellata dagli attacchi atomici su Hiroshima e Nagasaki (agosto 1945) e dalla travolgente offensiva sovietica sul continente. Dinanzi a questi avvenimenti l'imperatore Hirohito e la dirigenza politico-militare optarono infine per la resa. Fu ufficializzata il 2 settembre nel corso di una cerimonia a bordo della nave da battaglia e segn\u00f2 la fine della seconda guerra mondiale.\nIl Giappone fu riportato ai confini del 1894, rinunci\u00f2 a tutte le colonie e fu trasformato in una monarchia costituzionale; tuttavia, al processo di Tokyo non comparvero tra gli imputati n\u00e9 Hirohito n\u00e9 la famiglia imperiale. La guerra catalizz\u00f2 il processo di decolonizzazione, pur spesso a prezzo di altre sofferenze, e gener\u00f2 situazioni particolarmente delicate in Vietnam e nella penisola di Corea, ciascuno diviso in due met\u00e0 seguendo le zone d'occupazione raggiunte dai belligeranti.\nAntefatti.\nAlla fine del XIX secolo l'Asia era quasi completamente caduta sotto l'influenza dell'Occidente e solo il Giappone, grazie alla nuova politica intrapresa dall'Imperatore Mutsuhito, era riuscito in meno di trent'anni a divenire una superpotenza nazionale sul modello dei paesi europei. Il processo di modernizzazione fu appoggiato dal clan militarista Satsuma, i cui membri intuivano gli enormi vantaggi bellici che sarebbero derivati dalla industrializzazione del paese: infatti riuscirono a ottenere che il Giappone impegnasse gran parte dei nuovi capitali per armare un forte e numeroso esercito oltre a una moderna flotta.\nA causa di dispute territoriali in Corea, il Giappone attacc\u00f2 nel 1894 la Cina, decidendo in poche battaglie la sconfitta di quest'ultima. Con il trattato di Shimonoseki annesse l'isola di Formosa ed espanse la sua influenza economica e politica in Corea, divenuta indipendente. Nel 1900 il Giappone intervenne con le potenze europee contro la ribellione dei Boxer, acquisendo ulteriore importanza internazionale: nel 1902 fu firmato un trattato con la Gran Bretagna e la successiva vittoria nella guerra contro la Russia zarista consent\u00ec di occupare integralmente la Corea, poi annessa nel 1910, la met\u00e0 dell'isola di Sachalin e di porre le basi per una successiva penetrazione economico-militare in Cina. L'espansione del potere nipponico venne aiutata dal fatto che la Cina aveva subito una profonda trasformazione politico-istituzionale, divenendo nel 1912 una repubblica con presidente Sun Yat-sen (fondatore del Kuomintang), ma la debolezza del cui governo provoc\u00f2 in capo a pochi anni la frammentazione del potere, assunto da vari governatori militari chiamati \"signori della guerra\".\nDurante la prima guerra mondiale il Giappone si schier\u00f2 con la Triplice intesa e conquist\u00f2 rapidamente le concessioni territoriali tedesche in Cina e l'impero coloniale della Germania nel Pacifico (isole Caroline, isole Marianne, isole Marshall); sempre nel corso del conflitto il Giappone impose alla Cina sconquassata dalle lotte politiche le \"ventun richieste\". In questo periodo conobbe una grande crescita economica e produttiva espandendo i suoi mercati in Estremo Oriente e sostenendo lo sforzo bellico dell'Intesa.\n1919 - 1936.\nNel 1919 il Giappone si vide riconoscere le conquiste effettuate sotto forma di mandato: il paese godeva di importanza internazionale, tanto che occupava un posto fisso nell'assemblea della Societ\u00e0 delle Nazioni, mentre la potenza della sua flotta lo posizionava terzo dopo Stati Uniti e Regno Unito. Tra il 1920 e il 1921, per\u00f2, la crisi industriale postbellica guast\u00f2 la floridezza economica giapponese: le esportazioni caddero di colpo mentre le importazioni di alimenti, acciaio e petrolio provocarono un grave deficit statale. Si ebbe allora una frattura nella dirigenza del paese: da una parte le personalit\u00e0 della finanza e della politica intendevano superare la crisi con un'onesta concorrenza commerciale. Dall'altra i capi militari, ispirandosi all'antico culto dello spirito egemonico \"Yamato\", propugnavano guerre d'aggressione di stampo imperialista per assicurarsi materie prime e mercati dove smerciare le eccedenze di produzione; inoltre a sostegno di questa tesi affiancavano il tema di una \"missione civilizzatrice\" del popolo nipponico verso gli altri paesi asiatici, per affrancarli dalla dominazione occidentale e guidarli sulla via dello sviluppo. L'intransigente linea dei militari anche se riscosse successo venne rifiutata e tranne per la creazione nel 1926 dello Stato indipendente del Manciuria (strappata alla Cina e posta sotto la guida del signore della guerra Zhang Zuolin), il Giappone si attenne a una espansione commerciale pacifica. Il nuovo indirizzo fu seguito anche perch\u00e9 coincideva con le opinioni personali dell'Imperatore Hirohito, divenuto sovrano il 25 dicembre 1926 con il nome \"Sh\u014dwa\".\nLa Grande depressione del 1929 determin\u00f2 per\u00f2 un brusco cambio di vedute: il crollo dei mercati, l'inflazione, la disoccupazione, le gravi condizioni dei ceti contadini dettero ancor pi\u00f9 credito alle proposte dei militari, che forti di un grande ascendente sulla popolazione iniziarono ad assumere cariche nel governo civile; il potere che riunirono tra il 1929 e il 1932 permise loro di agire indipendentemente dallo Stato, e qualche sporadica protesta da parte di esponenti moderati o velate critiche dell'imperatore non fermarono i progetti d'espansione dell'esercito e della marina. Nei primi anni trenta si scatenarono dunque feroci lotte politiche e una serie di omicidi e attentati a esponenti dei movimenti moderati che avrebbero dovuto sfociare in colpi di stato, spesso compiuti da societ\u00e0 segrete tradizionaliste e affiliate ai militari.\nAltri radicali cambiamenti si verificarono nello stesso periodo in Cina, dove era divenuto capo dei nazionalisti Chiang Kai-shek dopo la morte di Sun Yat-sen. Fiancheggiato dal partito comunista di Mao Zedong e forte dell'appoggio sia dell'esercito sia dei pochi grandi capitalisti, tra il 1926 e il 1928 invi\u00f2 l'Esercito Rivoluzionario Nazionale a sottomettere i signori della guerra nel settentrione per riunificare il paese. Chiang Kai-shek, eletto presidente nel 1928, preferiva assicurarsi l'alleanza nominale dei signori della guerra della Cina settentrionale invece di abbatterli come sostenevano i comunisti: la diatriba provoc\u00f2 la guerra tra Chiang e Mao. In questo convulso contesto, i militari nipponici temettero che la Manciuria stesse per dichiarare la sua alleanza con i nazionalisti: l'esercito fu mobilitato e a seguito dell'incidente di Mukden, appositamente organizzato, la regione venne invasa nel settembre 1931. Al suo posto fu fondato l'Impero del Manciuku\u00f2, uno Stato fantoccio al cui vertice fu posto un membro della decaduta monarchia cinese, Pu Yi, che prest\u00f2 un giuramento di fedelt\u00e0 a Hirohito. Il governo civile giapponese, impotente, accett\u00f2 il fatto compiuto mentre le industrie nipponiche videro nelle ricche risorse naturali della Manciuria grandi possibilit\u00e0 di crescita. Kai-Shek non reag\u00ec per\u00f2 all'invasione straniera, n\u00e9 invi\u00f2 truppe quando il Giappone occup\u00f2 il Jehol, subito a sud della Manciuria: riteneva pi\u00f9 urgente soffocare il movimento comunista di Mao che opporsi alla penetrazione economico-militare nipponica.\nLa violenza dell'azione militare giapponese in Manciuria, in flagrante contrasto con la nozione di autodeterminazione dei popoli e l'impegno a rispettare l'integrit\u00e0 della Cina condussero ad aspre critiche da parte della Societ\u00e0 delle Nazioni: per tutta risposta il Giappone lasci\u00f2 l'organizzazione il 27 marzo 1933. Da parte del neoeletto presidente degli Stati Uniti, Franklin Delano Roosevelt, si ebbe la richiesta di non riconoscere le conquiste effettuate dai nipponici e adottare provvedimenti anche pi\u00f9 severi, ma non seguirono azioni concrete a causa dell'ascesa del nazionalsocialismo in Europa, che interessava direttamente le potenze occidentali. La condanna scosse il prestigio dei militari, che videro diminuire la loro influenza nella prima met\u00e0 del 1933. Ma l'improvvisa espansione territoriale del Giappone e la sua politica economica competitiva, basata sulla svalutazione dello yen, su un vasto programma di riarmo e di opere pubbliche per combattere la disoccupazione, guastarono i rapporti con le altre nazioni che si affrettarono a bloccare l'emigrazione e a adottare il protezionismo sulle merci nipponiche. Nel 1934 i vertici dell'industria e della finanza (\"zaibatsu\") si avvicinarono definitivamente ai militari organizzando un'economia bellica. Gli esponenti dell'esercito approfittarono della difficile situazione interna per esasperare il nazionalismo nipponico, propagandare l'importanza delle forze armate, diffondere l'idea che il Giappone era destinato a un compito di storica portata, una dominazione mondiale da effettuare per l'imperatore elevato a rango di semi-dio. Si assistette anche a un incremento di sentimenti antieuropei e ostili all'occidente in generale, mentre si rafforzarono gli atteggiamenti di superiorit\u00e0 nei confronti dei popoli asiatici vicini in virt\u00f9 del rapido progresso tecnologico vissuto dal Giappone.\nAll'inizio del 1936 ci fu un tentativo di colpo di Stato guidato da ufficiali ultranazionalisti, stroncato dal diretto intervento dell'imperatore che per la prima volta si impose ai militari grazie alla sua presunta natura divina.\nIl 25 novembre 1936, a Berlino, il Giappone firm\u00f2 il patto anticomintern con la Germania nazista, iniziando ad avvicinarsi alle dittature europee come era stato spesso consigliato dal Ministro degli Esteri Y\u014dsuke Matsuoka.\n1937 - 1939.\nNel 1937 Chiang venne rapito dal figlio di Zuolin, generale Zhang Xueliang, che gli strapp\u00f2 la garanzia di combattere i giapponesi a fianco di Mao in cambio della libert\u00e0. In risposta all'accaduto ufficiali dell'Armata del Kwantung, all'insaputa degli alti comandi a Tokyo e del governo civile, il 7 luglio 1937 inscenarono l'Incidente del ponte di Marco Polo che provoc\u00f2 lo scoppio della seconda guerra sino-giapponese: entro la fine del 1938, grazie alla superiorit\u00e0 tecnologica e tattica, l'esercito imperiale aveva occupato buona parte delle ricche regioni orientali e costiere della Repubblica cinese; la capitale nazionalista Nanchino, parimenti conquistata, fu teatro di ogni sorta di nefandezze commesse dai soldati giapponesi prima che vi fosse instaurato, nel marzo del 1940, un governo fantoccio capeggiato da Wang Jingwei. Chiang Kai-shek non cedette per\u00f2 alle proposte di pace nipponiche e, forte dei primi rifornimenti inviatigli dalla Gran Bretagna, trasfer\u00ec la capitale a Chongqing da dove diresse le operazioni contro l'invasore. La guerra aveva s\u00ec portato il Giappone a una formidabile espansione territoriale, ma si era rivelata molto pi\u00f9 ostica e impegnativa del previsto: fu perci\u00f2 bloccata ogni iniziativa di vasta portata per riorganizzare le truppe.\nDalla fine del 1938 in Cina inizi\u00f2 dunque una guerra di logorio, preferendo i giapponesi consolidare le loro conquiste per sfruttarne le risorse. Le operazioni ripresero nel gennaio del 1939 con l'occupazione dell'isola di Hainan e delle isole Penghu; altri sbarchi sulla costa completarono il blocco marittimo della Cina per il 15 novembre. In contemporanea a questi avvenimenti, nell'estate del 1938 si era riaccesa un'altra guerra ai confini mancesi tra l'Impero nipponico e l'Unione Sovietica: se la prima fase fu sostanzialmente favorevole al Giappone, soprattutto nei cieli, la seconda parte del conflitto segn\u00f2 la ripresa delle forze sovietiche che tra agosto e settembre 1939 batterono duramente le truppe giapponesi. La sconfitta fece grande impressione nei comandi dell'armata del Kwantung, che da allora in avanti considerarono la Russia bolscevica il peggior nemico del Giappone.\nDurante gli anni trenta il Giappone riusc\u00ec a inimicarsi l'opinione pubblica occidentale, particolarmente quella statunitense, in principio moderatamente pro-giapponese: i resoconti della brutalit\u00e0 nipponica descritti da missionari protestanti, dalla scrittrice Pearl S. Buck o dai giornalisti di testate occidentali come la rivista Time determinarono lo sdegno dell'opinione pubblica americana, gi\u00e0 convinta della violenza giapponese da azioni deplorevoli quali l'incidente della Panay.\n1939 - 1940.\nLa firma del patto Molotov-Ribbentrop e la denuncia americana nel luglio 1939 dei trattati economici firmati con l'Impero giapponese nel 1911 bloccarono momentaneamente l'espansionismo nipponico. La catastrofe alleata in Francia, per\u00f2, priv\u00f2 le loro colonie di reali difese e il Giappone riprese la sua prepotente politica estera: richiese al governo di Vichy da poco formatosi delle basi in Indocina, occupando al contempo alcune zone del paese. Il 5 luglio 1940 il Congresso statunitense reag\u00ec votando l'Export Control Act, che bloccava l'invio di prodotti chimici, parti d'aereo e minerali verso l'Impero nipponico senza speciale permesso; il 19 il presidente Roosevelt approv\u00f2 il Two-Ocean Navy Expansion Act, con il quale la US Navy veniva divisa in Flotta dell'Atlantico e Flotta del Pacifico con un sensibile potenziamento nel numero di unit\u00e0; il 26 luglio l'embargo si estese a carburante avio, rottami e oli lubrificanti. Ciononostante il Giappone prosegu\u00ec il cammino intrapreso: il 16 luglio il Regno Unito sospese d'accordo con i nipponici il proprio sostegno ai nazionalisti per tre mesi, mentre il 27 settembre 1940 fu sottoscritto il patto tripartito con la Germania nazista e l'Italia fascista, accordandosi per la creazione di \"nuovi ordini\" in Europa e Asia.\nL'adesione all'alleanza militare con i due totalitarismi europei distese in parte i rapporti con l'Unione Sovietica, cosa che agevol\u00f2 l'Impero del Sol Levante a stipulare un patto quinquennale di non aggressione con l'URSS, firmato il 13 aprile 1941 a Mosca tra Matsuoka e Molotov. Con la Russia lo stato di pace fu comunque inquieto e il Giappone continu\u00f2 a vederla come un potenziale avversario sempre in procinto d'intervenire.\nLa guerra nel Pacifico.\nDurante il 1941 la guerra in Cina registr\u00f2 una stasi: dallo Shanxi, dove si erano stabiliti, i comunisti di Mao si erano notevolmente diffusi e rafforzati; nelle zone occidentali e meridionali si trovava il governo di Chiang Kai-Shek; sulla costa e nel nordest dominavano i giapponesi, che per\u00f2 non detenevano un assoluto controllo sulle campagne, luoghi di imboscate, episodi di guerriglia e sabotaggi: le offensive lanciate per sconfiggere definitivamente i due ostici avversari furono ostacolate dall'ampiezza del teatro bellico (3.000 chilometri di fronte) e dall'ostinata difesa. I governi fantoccio nipponici, inoltre, non avevano ascendente sulla popolazione e la brutale occupazione contribu\u00ec a questo distacco, favorendo gli avversari. I giapponesi si rivolsero allora a violente azioni in risposta a questo groviglio politico-militare, quali massacri, fucilazioni di massa, sperimentazione di armi chimiche e biologiche ai danni della popolazione rurale, l'uso di civili per fini pseudomedici, nella speranza che il puro terrore potesse spezzare la volont\u00e0 di resistenza cinese.\nTali depravazioni peggiorarono la posizione internazionale dell'Impero del Sol Levante, ma la situazione precipit\u00f2 il 24 luglio 1941, quando l'Indocina fu occupata da 125.000 soldati con il consenso forzato di Vichy: gli Stati Uniti reagirono il 26 luglio congelando immediatamente i crediti nipponici e attuando un severo embargo sulle esportazioni di materiali strategici (petrolio e rottami metallici), subito imitati dai Paesi Bassi e dall'Inghilterra: il Giappone fu privato di pi\u00f9 del 90% delle importazioni di carburante, lasciandolo con scorte sufficienti per tre anni e un'autonomia dimezzata in caso di guerra, circostanza che l'obbligava a cercare altrove dei giacimenti per continuare a soddisfare l'ingente fabbisogno interno. Dopo il congelamento dei crediti americani da parte nipponica, il Primo Ministro principe Fumimaro Konoe di tendenze moderate cerc\u00f2 di trovare un compromesso con gli Stati Uniti: l'ambasciatore Kichisabur\u014d Nomura propose a Roosevelt l'8 agosto una conferenza con Konoe, ma il progetto venne respinto; ad aggravare la tensione tra i due paesi contribu\u00ec sia il traffico di navi mercantili statunitensi che portavano alimenti e altri aiuti all'Unione Sovietica, impegnata a resistere alla Germania di Hitler (una formale protesta inoltrata il 27 agosto non ebbe seguito), sia l'annuncio che Roosevelt fece il 12 agosto, dichiarando che ulteriori interventi nipponici nel Pacifico sudoccidentale avrebbero provocato un'immediata risposta statunitense, anche se ci\u00f2 avesse causato un conflitto. L'inconcludenza del governo e la situazione tesa attirarono le aspre critiche dei militari e Konoe, incapace di gestire le sue responsabilit\u00e0, si dimise: il 18 ottobre 1941 gli succedette l'aggressivo generale Hideki T\u014dj\u014d, gi\u00e0 Ministro della Guerra. Costui, mantenendo aperti i canali diplomatici con gli Stati Uniti, affrett\u00f2 la stesura dei piani di conquista del Pacifico, abbozzati nel 1938 e gi\u00e0 messi allo studio da settembre per regalare al Giappone il controllo di una vasta area detta \"Sfera di co-prosperit\u00e0 della Grande Asia orientale\". Per garantire al Giappone un certo margine di superiorit\u00e0 nei mari ed evitare il confronto diretto con la flotta statunitense, l'ammiraglio Isoroku Yamamoto ide\u00f2 l'attacco a sorpresa alle navi a Pearl Harbor: fin dal 24 settembre il console nipponico a Pearl Harbor, Nagai Kita, divise in cinque settori la base e ogni giorno cont\u00f2 quante navi occupavano una data zona.\nNel frattempo i negoziati stavano languendo: il 21 novembre Nomura e l'inviato straordinario Sabur\u014d Kurusu consegnarono una nota al governo statunitense, nella quale dichiaravano che il Giappone avrebbe lasciato l'Indocina se gli Stati Uniti avessero annullato l'embargo e sospeso ogni aiuto a Chiang Kai-shek. Il 26 novembre il Segretario di Stato Cordell Hull consegnava una controproposta che concedeva molti privilegi economici all'Impero giapponese ma solo se rinunciava all'Indocina, a ulteriori conquiste sul continente e all'alleanza con l'Asse. Il generale T\u014dj\u014d respinse la nota e dette ordine che la flotta preparata per l'attacco a Pearl Harbor partisse: riunita il 22 novembre nelle isole Curili, essa era al comando del viceammiraglio Ch\u016bichi Nagumo e faceva affidamento sull'effetto sorpresa per massimizzare i risultati dell'attacco. La squadra giapponese salp\u00f2 il 26 novembre alle 06:00 di mattina e il 2 dicembre Nagumo ricevette un messaggio gi\u00e0 concordato con Tokyo: \"Scalate il Monte Niitaka\" (\"Niitakayama Nobore\"). Significava che le trattative erano fallite e che l'attacco doveva svolgersi come previsto.\nIl 7 dicembre, alle ore 07:55 di mattina, 353 aerei giapponesi condussero un massiccio attacco contro la flotta statunitense ormeggiata a Pearl Harbor, comunicando il successo della sorpresa con il celebre messaggio \"Tora, tora, tora!\". Dopo i primi giorni di smarrimento, si pot\u00e9 conoscere il numero delle perdite: 2.403 morti o dispersi, 1.778 feriti, 3 corazzate (, e , riclassificata con pennant number AG-16 quale nave da addestramento cannonieri) e il posamine \"Oglala\" affondati, 178 aerei distrutti, 159 danneggiati e gravi danni su numerose navi che ancora galleggiavano; danni di varia entit\u00e0 si registrarono alle piste aeree, agli hangar e ai ricoveri.\nLe portaerei per\u00f2 non furono mai avvistate perch\u00e9 in riparazione o in missione, inoltre n\u00e9 l'arsenale n\u00e9 i depositi carburante furono bombardati: il mancato conseguimento di questi obiettivi di fondamentale importanza strategica avr\u00e0 un peso decisivo nella successiva sconfitta dell'Impero nipponico.\n\u00c8 interessante rilevare che il 27 agosto 1941 il governo giapponese aveva ricevuto un rapporto stilato da esperti di economia e da statisti con l'appoggio di personalit\u00e0 della marina imperiale, tra le quali lo stesso Ministro ammiraglio Shigetar\u014d Shimada; vi era scritto che l'industria non avrebbe potuto sostenere la campagna militare in Cina per altri 5 o 10 anni, andando incontro a una grave crisi; veniva inoltre dichiarato che in caso di guerra con gli Stati Uniti il Giappone non avrebbe avuto speranze alcune di vittoria. Il Gran Quartier Generale e il Supremo Consiglio di Guerra non tennero in debito conto tale documento: le imprese fino ad allora tentate si erano svolte con relativa facilit\u00e0; la Marina disponeva della miglior componente aeronavale dell'epoca e vantava equipaggi bene addestrati dotati di mezzi eccellenti, quali il caccia Mitsubishi A6M \"Zero\"; il servizio di spionaggio era assai esteso e forniva informazioni di ogni genere sull'apparato militare statunitense. Queste ragioni unite a un forte orgoglio nazionale contribuirono alla pianificazione di una guerra di conquista che si preannunciava poco costosa, dai risultati certi e grandiosi, abbandonando ogni prudenza. Infine gli alti comandi nipponici erano dell'opinione che una massiccia e improvvisa sconfitta, unita alla rapida istituzione di un dominio forte e ben protetto nell'Oceano Pacifico, avrebbero indotto gli Stati Uniti a negoziare un accordo che permettesse all'Impero del Sol Levante di avere libert\u00e0 di manovra in Cina: la velocit\u00e0 e la rapidit\u00e0 furono perci\u00f2 alla base delle operazioni militari giapponesi.\nL'8 dicembre il presidente Roosevelt tenne un breve discorso affermando che il 7 dicembre sarebbe stato ricordato come il \"Giorno dell'infamia\" e dichiarando guerra all'Impero giapponese. Pur senza essere obbligate da alcuna clausola segreta del patto tripartito, la Germania e l'Italia fecero altrettanto nei confronti degli Stati Uniti l'11 dicembre, obbligandoli a uno scontro su due fronti. L'opposizione interna all'entrata in guerra degli Stati Uniti, fino al giorno prima molto radicata, svan\u00ec a seguito del violento attacco, sebbene si fornissero dal giugno 1940 aiuti militari al Regno Unito e dall'estate 1941 all'Unione Sovietica mediante il programma Affitti e prestiti.\nL'espansione giapponese.\nIl Giappone allineava un robusto schieramento di forze per le simultanee offensive nel Pacifico e in Asia. Al contrario, le forze alleate (anglo-australiani, statunitensi, olandesi) disponevano di truppe eterogenee con armi e mezzi spesso obsoleti, non ritenendo possibile che in Asia vi fossero minacce concrete al loro predominio.\nIl sud-est asiatico.\nHong Kong.\nLa citt\u00e0 di Hong Kong era praticamente l'unico centro sulla costa cinese non conquistato dai giapponesi; essa era per\u00f2 vicina a Formosa e rappresentava un pericolo per le flotte aeree l\u00e0 dislocate, pronte all'attacco delle Filippine. Per cui, in contemporanea all'attacco di Pearl Harbor, anche se tecnicamente l'8 dicembre 1941 a causa di differenze di fuso orario, le forze giapponesi attaccarono la colonia britannica: gi\u00e0 il 13 dicembre le truppe britanniche avevano dovuto ripiegare sulle isole della concessione, dove dal 18 furono prese sotto il tiro dell'artiglieria pesante nipponica. I giapponesi sbarcarono facilmente e spezzarono in due la difesa. Il pomeriggio del 25 dicembre il governatore e il generale di Hong Kong si arresero.\nLa Malesia e Singapore.\nIl 2 dicembre 1941 le due navi da battaglia e erano giunte a Singapore a causa degli ultimi inquietanti eventi prima dello scoppio del conflitto; salpate la notte dell'8 dicembre per sventare gli sbarchi che si diceva i giapponesi stessero effettuando in Malaysia nel golfo di Kuantan, furono intercettate il 10 da un centinaio di apparecchi giapponesi che le affondarono, infliggendo un gravissimo colpo all'impero britannico.\nIl convoglio d'invasione era in effetti partito gi\u00e0 prima dell'attacco a Pearl Harbor e trasportava la 25\u00aa armata del generale Tomoyuki Yamashita. Il mattino dell'8 dicembre Singapore fu bombardata dai giapponesi mentre delle truppe sbarcavano a Singora dando il via all'invasione giapponese della Thailandia, il cui governo si sottomise. Il 9 altri reparti mettevano piede nella Malesia settentrionale e avanzarono celermente, perch\u00e9 i britannici avevano fortificato Singapore pi\u00f9 per respingere uno sbarco che non per fermare una discesa attraverso la Malesia. Sebbene a met\u00e0 gennaio un convoglio statunitense avesse portato rinforzi, la situazione era drammatica, perch\u00e9 il 23 gennaio 1942 le forze alleate avevano ripiegato sull'isola di Singapore. Dopo giorni di incursioni aeree, l'8 febbraio le truppe nipponiche sbarcarono: la battaglia dur\u00f2 fino al 15 febbraio, quando il generale Arthur Percival si arrese a Yamashita: i giapponesi fecero circa 103.000 prigionieri tra soldati indiani, australiani e britannici. La citt\u00e0 venne poi annessa all'Impero con il nuovo nome di \"Sh\u014dnan-t\u014d\".\nLa Birmania, l'Oceano Indiano e Ceylon.\nFallito un inizio di penetrazione il 15 dicembre 1941, i giapponesi attaccarono in forze la Birmania il 20 gennaio 1942, appoggiati dalla Thailandia. Sebbene riuscissero a fermare per circa un mese la spinta giapponese, i britannici cedettero infine alle truppe nipponiche che si irradiarono in tutto il paese: Rangoon cadde il 18 marzo, Mandalay il 1\u00ba maggio e Myitkyina l'8. Inoltre, con la conquista di Lashio avvenuta il 29 aprile, fu raggiunto uno dei principali obiettivi della campagna con l'interruzione della strada della Birmania, togliendo cos\u00ec ai cinesi il supporto logistico degli Alleati. Al 15 maggio 1942 l'esercito imperiale si era attestato sulla riva sinistra del fiume Chindwin minacciando l'India; solo nell'estremo nord della Birmania resistevano truppe cinesi rifornite da un ponte aereo.\nAll'avanzata sulla terraferma i giapponesi affiancarono azioni aeronavali nell'Oceano Indiano per proteggere i convogli navali di truppe e bombardare l'isola di Ceylon, base della flotta e dell'aviazione britanniche in Estremo Oriente. La flotta di Nobutake Kond\u014d attacc\u00f2 ai primi di aprile con aerei imbarcati Colombo e Trincomalee, ma le navi inglesi erano gi\u00e0 al largo e solo alcune furono affondate: infatti l'ammiraglio James Somerville, comandante navale del settore, aveva disperso le sue unit\u00e0. La puntata giapponese provoc\u00f2 comunque timori tra i capi britannici e fece pesare minacce sulle rotte britanniche in quest'area di grande importanza strategica.\nIl Pacifico centrale.\nGuam e Wake.\nLe basi statunitensi su Guam, nelle Isole Marianne, e Wake non avevano quasi ricevuto nessun tipo di rinforzo durante i mesi carichi di tensione precedenti la guerra. Guam fu bombardata il 7 dicembre e conquistata dai giapponesi senza difficolt\u00e0 il 10 dicembre. Wake, attaccata anch'essa il 7, dette invece luogo a una resistenza pi\u00f9 coordinata che svent\u00f2 il primo tentativo nipponico dell'11 dicembre. Gli statunitensi subirono allora numerosi bombardamenti aerei e navali, e il 22 dicembre i giapponesi toccarono terra; dopo alcuni scontri il 23 dicembre Wake si arrese.\nIl Pacifico sud-occidentale.\nLe Filippine.\nLe Filippine erano in stato di preallarme dalla fine di novembre, ma il generale Douglas MacArthur a capo della guarnigione, quando seppe di Pearl Harbor, non prese nessuna iniziativa perch\u00e9 il Dipartimento della Guerra gli aveva imposto di subire la prima azione offensiva giapponese. La mattina dell'8 dicembre 1941 aerei nipponici bombardarono gli aeroporti Clark e Iba, provocando gravissimi danni. Mentre altre incursioni provavano i filippino-statunitensi, i giapponesi sbarcarono il 10 dicembre nel nord di Luzon, e tra il 20 e il 21 misero piede a terra nel settore occidentale. Le truppe nipponiche avanzarono rapidamente sfondando le improvvisate linee di difesa, tanto che la capitale Manila cadde il 2 gennaio 1942. Il generale MacArthur ripieg\u00f2 nella penisola di Bataan, ove continuarono i combattimenti fino all'inizio di aprile: il 9 i giapponesi occuparono la penisola e circa 76.000 prigionieri furono condannati a una tremenda marcia verso i campi di prigionia. Il generale MacArthur, che si era asserragliato nell'isola di Corregidor, dovette lasciare le Filippine il 10 marzo su ordine del presidente Roosevelt; appena arrivato in Australia, su una pista a sud di Darwin, afferm\u00f2 davanti a un gruppo di giornalisti: \"Ce l'ho fatta, e torner\u00f2\". Quasi due mesi dopo, l'8 maggio 1942, anche Corregidor depose le armi e i giapponesi ottennero il controllo delle Filippine.\nLe Indie orientali olandesi.\nLe Indie orientali olandesi erano il vero obiettivo della campagna nipponica nel Pacifico a causa dei loro ricchi giacimenti di petrolio. Le operazioni ebbero inizio il 17 dicembre, dopo bombardamenti aerei preliminari: il Borneo britannico sub\u00ec quattro successivi sbarchi e l'11 gennaio 1942 era conquistato. Il giorno dopo truppe giapponesi occuparono con un attacco anfibio Tarakan, nel Borneo olandese, e sebbene ostacolate da una rapida azione statunitense sbarcarono anche a Balikpapan; entro la met\u00e0 di febbraio tutte le coste dell'isola erano in mani nipponiche. Frattanto gli Alleati si erano organizzati unificando i loro comandi nell'American-British-Dutch-Australian Command per suddividersi l'onere della difesa.\nConquistate le Molucche e Celebes, i giapponesi iniziavano i bombardamenti aerei su Giava e fermavano una puntata navale alleata; il 15 febbraio sbarcavano poi a Sumatra, che nel giro di una settimana cadeva. Pochi giorni Bali era invasa e conquistata, seguita il 20 febbraio da Timor. Il 14 febbraio gli Alleati subirono un grave colpo: i componenti statunitensi e britannici dell'ABDA erano stati richiamati dai rispettivi governi, che ritenevano perdute le Indie olandesi. Mentre gli sbarchi giapponesi si susseguivano rapidamente nelle isole vicine a Giava, l'eterogenea flotta alleata veniva parzialmente distrutta il 27 febbraio. Gli ammiragli olandesi e statunitensi sull'isola decisero dunque di mandare le superstiti navi in Australia, ma quasi nessuna vi riusc\u00ec: esse furono affondate tra il 28 febbraio e il 1\u00ba marzo o nello Stretto della Sonda o al largo di Giava mentre tentavano di fuggire.\nContemporaneamente i comandanti olandesi a terra stavano combattendo contro le truppe giapponesi sbarcate sull'isola. Gli scontri durarono fino al 9 marzo, quando il generale Hein ter Poorten si arrese. Con la sua capitolazione l'Impero nipponico si assicurava un ricco e vasto dominio e gli essenziali rifornimenti di carburante.\nLe Bismarck, le Salomone e la Nuova Guinea.\nI piani giapponesi prevedevano la conquista dell'arcipelago di Bismarck per creare uno scudo orientale a difesa dell'Indonesia e appropriarsi di basi da dove iniziare l'espansione nelle Salomone, quindi nella Nuova Guinea e infine attaccare l'Australia, agognato obiettivo che affascinava molti degli ufficiali nipponici. La flotta dell'ammiraglio Nagumo fiacc\u00f2 le simboliche difese australiane con alcuni bombardamenti, seguiti il 23 gennaio dallo sbarco in forze delle truppe, che occuparono facilmente la base australiana di Rabaul; nei giorni seguenti Kavieng, sulla punta nordoccidentale della Nuova Irlanda, veniva conquistata. I due centri furono presto trasformati in importanti piazzeforti.\nIn contemporanea, il 22 gennaio 1942 le unit\u00e0 della marina imperiale sbarcarono a Bougainville, e dopo brevi scaramucce contro i rari distaccamenti anglo-australiani venne messa in sicurezza. A met\u00e0 febbraio la squadra di Nagumo bombard\u00f2 le posizioni australiane sulla costa settentrionale della Nuova Guinea, dove l'8 marzo sbarcavano incontrastati reparti dell'esercito e della marina presso Lae e Salamaua, dilagando ovunque: Port Moresby, sul litorale sud, fu l'unica base che rimase in mani alleate. Il mese di aprile fu impiegato dai giapponesi per rafforzare le posizioni raggiunte, poi a maggio occuparono Tulagi e il 3 luglio mettevano piede a Guadalcanal, strategicamente importante in quanto all'imbocco del Mar dei Coralli: cominciarono subito la costruzione di una pista aerea nel nord dell'isola.\nAttacchi all'Australia.\nDurante la campagna nelle Indie Olandesi gli Alleati usufruivano dell'appoggio logistico fornito da Darwin, nel nord-ovest dell'Australia, che fungeva anche da base di ripiego per le navi danneggiate e dispensatrice di soccorsi per i combattimenti in corso: i comandanti giapponesi decisero perci\u00f2 di attaccarla. La flotta di portaerei di Nagumo fu dirottata nel settore e colp\u00ec duramente il 19 febbraio 1942, devastando sia gli edifici che le navi ancorate nel porto e provocando la fuga della popolazione. Il 3 marzo un secondo analogo attacco portato ai danni della citt\u00e0 di Broome uccise 70 persone e distrusse quasi tutti i Dornier Do-24 e Consolidated PBY Catalina che erano giunti nei giorni precedenti dalle Indie olandesi. Una terza incursione fu effettuata nel porto di Sydney da sommergibili tascabili il 31 maggio, ma fall\u00ec completamente: nessuna grande unit\u00e0 fu affondata e i battelli andarono perduti.\nIncursioni statunitensi.\nMentre il Giappone iniziava la sua espansione, gli Stati Uniti si impegnarono per ricostruire Pearl Harbor: la carica di comandante in capo della United States Pacific Fleet (CINCPAC) and\u00f2 il 31 dicembre 1941 all'ammiraglio Chester Nimitz, che il giorno precedente aveva ricevuto dall'ammiraglio Ernest King, Comandante in capo della Marina (COMINCH), l'ordine di proteggere a qualunque costo le Hawaii e le comunicazioni tra Stati Uniti e Australia; Nimitz, presente a Oahu gi\u00e0 dal 15 dicembre, si dedic\u00f2 quanto prima alla rivitalizzazione della base. La marina fu divisa in due sottoteatri d'operazione: quello settentrionale, al comando di Frank Fletcher, e quello meridionale, al comando di Robert Ghormley, sostituito il 18 ottobre 1942 da William Halsey. Alcuni mesi dopo, svanita ogni speranza di difendere con successo le Filippine, MacArthur era stato costretto a lasciare l'arcipelago per rifugiarsi in Australia, ove ricevette la nomina a Comandante Alleato Supremo per il Pacifico sud-occidentale, ponendo il suo quartier generale a Brisbane. La sua nuova carica lo port\u00f2 a lavorare in stretto contatto con Ghormley e Halsey.\nNonostante il grave stato della Flotta del Pacifico, i comandi statunitensi decisero di condurre alcune rapide incursioni aeronavali: fu adottato il \"Piano di guerra numero 46\", elaborato diversi anni prima per effettuare un attacco aereo sulle Isole Marshall. Il 31 gennaio 1942 una flotta composta attorno le portaerei ed al comando di Halsey port\u00f2 a termine la missione con il bombardamento di diversi atolli. Fu tentata un'azione simile contro Rabaul che dovette per\u00f2 essere annullata a causa della troppo vigile ricognizione aerea nipponica; invece una squadra formata dalla \"Enterprise\" e altre 9 navi attacc\u00f2 il 23 e il 24 febbraio Wake con successo, e anche un'incursione aerea condotta dalla stessa flotta contro isola di Marcus ebbe esito positivo. Infine la formazione che avrebbe dovuto attaccare Rabaul fu rivolta contro la Nuova Guinea, dove il 10 marzo affond\u00f2 alcune unit\u00e0 nipponiche all'ancora. La riuscita di queste prime offensive serv\u00ec ad allenare ed addestrare gli equipaggi, ridette fiducia alla popolazione e alle forze armate e costrinse la marina imperiale a distaccare numerose unit\u00e0 nel Pacifico centrale e meridionale per evitare il ripetersi di analoghe incursioni.\nIl punto di svolta.\nAll'inizio del 1942 i governi delle potenze minori iniziarono a far pressioni per stabilire un concilio di guerra intergovernativo Asia-Pacifico, basato a Washington. Un concilio di guerra venne stabilito a Londra, con un corpo sussidiario a Washington, ma poich\u00e9 le sollecitazioni persistevano l'11 aprile 1942, a Washington, fu istituito il Pacific War Council (\"Consiglio di guerra del Pacifico\"): ne facevano parte il presidente Roosevelt, il consigliere Harry Hopkins, i rappresentanti dei belligeranti contro il Giappone e, in seguito, anche quelli delle Indie britanniche e delle Filippine. Il concilio non ebbe mai un controllo operativo diretto e tutte le sue decisioni vennero rimesse al Combined Chiefs of Staff anglo-statunitense, anch'esso con sede a Washington.\nPi\u00f9 o meno nello stesso periodo, durante il mese di marzo, sorse una disputa tra la marina e l'esercito imperiali: la prima, appoggiata dalle personalit\u00e0 politiche, sosteneva che bisognava concentrarsi sullo sfruttamento della neocostituita \"Sfera di Prosperit\u00e0 Comune\", usando la flotta aeronavale per parare ogni offensiva alleata; il secondo invece invocava il proseguimento dell'espansione che aveva regalato al Giappone il controllo di un'area tanto vasta (circa un ottavo del pianeta). Dopo giorni di riunioni e sentito il parere di Yamamoto, che consigli\u00f2 di procedere nelle conquiste, il Gran Quartier Generale imperiale decise di proseguire l'espansione: l'obiettivo designato era l'Australia per il ruolo che avrebbe rivestito nella controffensiva alleata. Condizione necessaria era per\u00f2 l'eliminazione di Port Moresby, che trasformata da MacArthur nella principale piazzaforte alleata a difesa del continente, continuava ad arginare i giapponesi nella Nuova Guinea settentrionale. Venne dunque attivato un piano studiato nel 1938 (operazione Mo), il cui spiegamento di forze preannunciava una campagna relativamente facile per il Giappone, che puntava a occupare per intero la Nuova Guinea e da l\u00ec invadere le province settentrionali dell'Australia, scongiurando ogni azione offensiva alleata a sud della \"Sfera di prosperit\u00e0 comune\".\nL'incursione su Tokyo.\nMentre i giapponesi mettevano a punto i piani per una nuova espansione, gli Stati Uniti stavano organizzandosi per compiere un attacco clamoroso contro Tokyo: l'idea era gi\u00e0 stata proposta nel gennaio 1942, ma la perdita di tutte le basi vicine all'arcipelago nipponico e l'inesistenza di aerei dotati di tanta autonomia resero impossibile il progetto. Le rapide azioni aeronavali avvenute subito dopo, per\u00f2, suggerirono al colonnello Jimmy Doolittle un metodo innovativo per bombardare Tokyo: egli propose di imbarcare sulla portaerei \"Hornet\" bombardieri North American B-25 Mitchell dell'esercito che portati in prossimit\u00e0 del Giappone, avrebbero attaccato per poi puntare verso ovest e atterrare in territorio cinese amico. Solo grazie a un alto ufficiale, suo amico, Doolittle ebbe il permesso di dedicarsi alla parte tecnica della missione, che ebbe inizio il 14 aprile.\nNonostante la fitta vigilanza delle unit\u00e0 navali nipponiche, il 18 aprile la flotta statunitense riusc\u00ec a lanciare i sedici B-25 che con Doolittle in testa portarono a termine il bombardamento. L'incursione, simbolica e operativamente insignificante, provoc\u00f2 grande costernazione nel Gran Quartier Generale e contribu\u00ec ad affrettare i preparativi dell'Operazione Mo. Inoltre, l'impensabile attacco dette grande credito alle insistenze di Yamamoto, che dall'inizio della guerra intendeva inviare l'intera marina imperiale contro gli Stati Uniti al fine di provocare una decisiva battaglia navale e annientarne cos\u00ec la pericolosa flotta di portaerei.\nIl Mar dei Coralli.\nSecondo le direttive dell'operazione Mo, le forze nipponiche incaricate di sbarcare a Port Moresby si suddivisero in quattro squadre distinte al comando del viceammiraglio Shigeyoshi Inoue e partirono dalle basi nelle Salomone. In campo alleato si sospettava che il Giappone avrebbe tentato, dopo la prima grande espansione, una nuova offensiva: dopo giorni di elucubrazioni l'ammiraglio Nimitz concluse che il solo obiettivo plausibile era Port Moresby; furono dunque inviate nel teatro del Pacifico sudoccidentale due Task force al comando dell'ammiraglio Fletcher. La battaglia, combattuta tra il 4 e l'8 maggio 1942, fu la prima senza contatto balistico, poich\u00e9 venne condotta esclusivamente con l'impiego degli aerei: alla fine dello scontro le perdite subite dai due schieramenti erano in leggero favore del Giappone, ma gli Stati Uniti colsero una vittoria strategica impedendo l'operazione anfibia avversaria.\nLa battaglia risolutiva a Midway.\nL'insolente attacco aereo su Tokyo e il fallimento delle operazioni nel Pacifico meridionale sottolinearono la giustezza delle previsioni dell'ammiraglio Yamamoto, per il quale le successive conquiste non potevano realizzarsi fintanto che la marina statunitense avesse mantenuto una certa efficienza bellica. Perci\u00f2 le alte sfere rividero la loro posizione e dettero l'assenso per la costituzione di una grande flotta da lanciare contro le Hawaii.\nFu allineata la quasi totalit\u00e0 della marina imperiale mentre gli Stati Uniti poterono schierare solo 26 navi: l'esito sembrava scontato, ma i servizi segreti statunitensi contribuirono non poco ad avvantaggiare Nimitz nel disporre con sagacia le sue forze, mentre alcuni imprevisti e indecisioni inficiarono la fattibilit\u00e0 del piano nipponico. L'incertezza giapponese, la scoperta tardiva delle forze navali avversarie e le affrettate decisioni dell'ammiraglio Nagumo provocarono una vera disfatta: il 4 giugno quattro moderne portaerei furono affondate dagli statunitensi, che vinsero inaspettatamente la battaglia con perdite minori. Lo scontro rivest\u00ec un'importanza capitale: la flotta combinata nipponica, la pi\u00f9 esperta al mondo, era andata perduta privando il Giappone di un grande strumento di guerra che mai pi\u00f9 fu ricostituito. L'Impero nipponico perse l'iniziativa bellica e sub\u00ec un grave contraccolpo psicologico per la sconfitta patita, tanto che molti ufficiali arrivarono a criticare le decisioni di Yamamoto. Furono imposte draconiane misure di sicurezza perch\u00e9 la vastit\u00e0 del disastro non trapelasse e soprattutto perch\u00e9 la popolazione civile non ne venisse a conoscenza.\nL'unico successo i giapponesi lo ottennero a nord, quando il gruppo navale dell'ammiraglio Boshir\u014d Hosogaya inizi\u00f2 le operazioni diversive nelle isole Aleutine: dal 3 al 5 giugno furono bombardate le installazioni statunitensi e il 7 giugno reparti dell'esercito imperiale sbarcavano sull'isola di Kiska, seguita l'8 da quella di Attu: le due isole, conquistate entrambe il 10 giugno, furono gli unici territori degli Stati Uniti a essere invasi e occupati dalle truppe giapponesi.\nL'iniziativa passa agli Alleati.\nControffensive in Birmania.\nNel sud-est asiatico i giapponesi erano arrivati ai confini dell'India, ma non riuscirono a penetrare nella colonia britannica; la parte settentrionale della Birmania era invece in mano a truppe cinesi male armate ma numerose, rifornite precariamente da un ponte aereo basato nell'Assam. Volendo completare la gigantesca manovra a tenaglia per isolare la Cina, i giapponesi iniziarono la costruzione di ponti sul fiume Salween per poi dilagare nella Cina meridionale, ma i loro piani fallirono in quanto le Tigri Volanti vanificarono ogni loro sforzo, tanto che i nipponici nel mese di agosto rinunciarono, permettendo cos\u00ec ai cinesi di presidiare saldamente il fiume.\nRiorganizzatisi dalla disastrosa ritirata compiuta a maggio, gli anglo-indiani lanciarono un'offensiva nella zona dell'Arakan, nella parte sud-occidentale della Birmania, ma le operazioni che si protrassero tra dicembre 1942 e i primi di febbraio del 1943 ottennero risultati limitati a fronte di feroci combattimenti e perdite abbastanza pesanti: le truppe giapponesi godevano di un miglior addestramento in ambiente tropicale, fattore che unitamente a malaria e difficolt\u00e0 logistiche complic\u00f2 fin dall'inizio l'offensiva.\nLe Salomone meridionali: Guadalcanal.\nLa catastrofe giapponese a Midway fece passare l'iniziativa in mano agli Alleati, ai quali si offrivano molteplici direttrici d'attacco e obiettivi: si scelse di sbarcare sull'isola di Guadalcanal, in quanto vicina all'Australia, con una guarnigione relativamente esigua rispetto alle sue dimensioni e soprattutto perch\u00e9 era stato scoperto, il 4 luglio, un aeroporto giapponese in costruzione nella parte settentrionale, che poteva minacciare le comunicazioni tra America e Australia. Anticipati i preparativi per l'operazione \"Watchtower\" (nome in codice dell'attacco), forze dei marine statunitensi sbarcarono quasi incontrastate il 7 agosto sull'isola di Guadalcanal.\nEntrambi gli schieramenti riversarono gran parte delle proprie risorse nei combattimenti per Guadalcanal, che si protrassero per i sei mesi seguenti in una crescente battaglia di attrito, vinta infine dagli Stati Uniti: dopo reiterati tentativi, i giapponesi infatti compresero che l'isola non era pi\u00f9 difendibile ed evacuarono le loro forze, ponendo cos\u00ec termine a uno dei pi\u00f9 lunghi confronti bellici nel Pacifico.\nNuova Guinea sudorientale.\nIl Giappone non aveva ancora rinunciato alla distruzione di Port Moresby, per cui decise di effettuare un attacco terrestre attraverso i Monti Owen Stanley coadiuvato da uno sbarco sulla punta orientale della Nuova Guinea. Iniziata a met\u00e0 agosto, l'offensiva nipponica and\u00f2 incontro a ogni genere di difficolt\u00e0 in questo selvaggio territorio mentre lo sbarco fu sventato. Vicino alla base alleata la colonna giapponese fu respinta dagli australiano-statunitensi di MacArthur, il quale fece cos\u00ec fallire la Campagna della pista di Kokoda nipponica e nella successiva battaglia di Buna-Gona riconquist\u00f2 entro la fine di dicembre Buna e Gona; per il mese di gennaio 1943 l'intera Nuova Guinea sudorientale era in mano agli Alleati. Il generale MacArthur si dedic\u00f2 allora a pianificare una nuova offensiva.\n1943.\nNel febbraio 1943 il Giappone, sebbene avesse subito perdite pi\u00f9 o meno pesanti nei ranghi dell'aviazione navale e della marina, si fosse dovuto ritirare dalle Salomone meridionali e avesse dovuto rinunciare all'invasione dell'Australia, manteneva comunque un dominio vasto, ricco e fortificato, che gli Alleati si prepararono ad attaccare da tutti i lati: si decise di iniziare con la neutralizzazione della base di Rabaul mediante una duplice offensiva, i cui aeroporti rendevano pericoloso il movimento di navi e davano appoggio tattico alle truppe giapponesi in Nuova Guinea.\nLa Birmania.\nIn Birmania l'offensiva giapponese, che era riuscita a cacciare l'esercito indo-britannico anche dal nord ovest del paese, perse slancio a met\u00e0 del maggio 1942, in quanto le linee di comunicazione e d'approvvigionamento si erano incredibilmente allungate e gli effettivi erano insufficienti per controllare un cos\u00ec vasto territorio. Mentre i giapponesi si riorganizzavano attestandosi a pochi chilometri dall'India, il generale britannico Orde Charles Wingate riusc\u00ec a costituire nonostante l'opposizione di alcuni alti ufficiali un reparto speciale per effettuare azioni da guerriglia nelle retrovie nipponiche in Birmania, rendere possibile una controffensiva alleata e scuotere la sicurezza giapponese. Partiti il 10 febbraio 1943 da Imphal, i Chindit (nome assunto dagli uomini del generale) si divisero in colonne penetrando in Birmania e giunsero all'inizio di marzo alla linea ferroviaria Rangoon-Myitkyina-Mandalay, che interruppero in 25 punti per centinaia di metri; Wingate intendeva proseguire oltre il fiume Irrawaddy, ma l'imminenza dei monsoni e la stanchezza degli uomini fecero s\u00ec che Wavell gli ordinasse, il 26 marzo, di ritornare. La ritirata dur\u00f2 mesi, ma a giugno i due terzi dei Chindit erano in salvo, in Cina o in India, e la ferrovia birmana era stata gravemente danneggiata, rendendo assai difficile ai giapponesi le comunicazioni e i rifornimenti.\nIl Mar di Bismarck e gli scontri in Nuova Guinea.\nL'isola della Nuova Guinea rivestiva ancora grande importanza strategica per i giapponesi: fungeva da scudo occidentale per Rabaul e controllava numerosi stretti e passaggi tra l'Oceano Pacifico centrale e quello meridionale; inoltre l'aviazione l\u00ec dislocata poteva ancora contrastare le operazioni alleate che avevano come centro logistico l'oramai munita base di Port Moresby. Fu deciso che gli aeroporti di Lae e Salamaua dovevano essere massicciamente riforniti mediante un grande convoglio, in quanto si sapeva di una prossima offensiva alleata, ma l'intervento dei gruppi aerei australiani e statunitensi provoc\u00f2 gravi perdite in navi e uomini. Il disastro impression\u00f2 i comandi giapponesi e lo stesso ammiraglio Yamamoto riconobbe che la situazione nel Pacifico meridionale si era fatta difficile, tanto pi\u00f9 che le ricognizioni aeree suggerivano una nuova avanzata avversaria: recatosi a Rabaul, ide\u00f2 l'\"Operazione A\" (\"I-Go Sakusen\"), ovvero una grande offensiva aerea da scatenarsi nelle Salomone per infliggere gravi danni agli statunitensi.\nIl 7 aprile iniziarono gli attacchi a Guadalcanal, e l'11 alle baie della Nuova Guinea, affollate di navi, ma i risultati di tali azioni aeree furono grami. Yamamoto, male informato da rapporti erronei, pianific\u00f2 operazioni dello stesso genere, prepar\u00f2 le difese nelle Salomone centrali e, volendo supervisionarle, decise di passare in rassegna le posizioni pi\u00f9 importanti, anche per alzare il morale delle truppe. Le trasmissioni radio nipponiche furono per\u00f2 intercettate il 17 aprile, e gli Stati Uniti vennero a sapere dei progetti dell'ammiraglio. Il segretario di Stato William Franklin Knox propose di organizzare un attacco (operazione \"Peacock\") durante gli spostamenti aerei che Yamamoto avrebbe fatto: subito diciotto Lockheed P-38 Lightning furono riuniti per condurre l'imboscata, che avvenne il 18 aprile nei cieli delle Salomone mentre l'ammiraglio stava dirigendosi a Balalle; il bombardiere Mitsubishi G4M che trasportava Yamamoto fu abbattuto ed egli rimase ucciso. Il colpo al morale nipponico fu gravissimo, in quanto Yamamoto aveva sempre rappresentato la potenza delle forze armate e della marina soprattutto: i funerali in suo onore furono solenni e vi partecip\u00f2 un milione di giapponesi costernati. La carica di comandante in capo della flotta fu assegnata all'ammiraglio Mineichi K\u014dga, che ricevette la nomina ufficiale il 21 aprile.\nI timori del Gran Quartier Generale riguardo ad una prossima offensiva in Nuova Guinea erano fondati: il 30 giugno, in contemporanea alle operazioni di Halsey nelle Salomone, MacArthur dette avvio a un massiccio bombardamento aereo sulle basi giapponesi in Nuova Guinea, subito seguiti da una serie di sbarchi: dopo feroci combattimenti durati fino all'inizio di ottobre l'esercito imperiale era stato ricacciato a nord, e solo alcune posizioni resistevano sulle alture vicino a Finschhafen: MacArthur era cos\u00ec riuscito a porsi in una eccellente posizione strategica per andare all'attacco della Nuova Britannia, dove si trovava l'importante base di Rabaul.\nIsole Aleutine.\nRelegate in questa remota parte del globo dal giugno 1942, le guarnigioni giapponesi di Attu e Kiska subirono dall'inizio del 1943 bombardamenti aeronavali e una carenza di rifornimenti dovuta al blocco statunitense sempre pi\u00f9 efficace. Il viceammiraglio Moshiro Hosogaya, preoccupato della situazione, invi\u00f2 un convoglio che arriv\u00f2 indenne a destinazione; quando ripet\u00e9 l'operazione il 26 marzo le sue navi s'imbatterono nella squadra del contrammiraglio Charles McMorris distaccata dalla Task force 16 che, in inferiorit\u00e0 numerica, le respinse ottenendo un'importante vittoria strategica. Gli Stati Uniti completarono l'isolamento delle due posizioni riducendole alla fame, per poi sbarcare l'11 maggio ad Attu (operazione \"Landgrab\"), fanaticamente difesa da 2.380 soldati nipponici che si fecero quasi tutti uccidere sul posto o si suicidarono piuttosto che arrendersi. Conquistata l'isola il 30 maggio, la campagna prosegu\u00ec con gli incruenti sbarchi del 15 agosto a Kiska perch\u00e9 i giapponesi, sfruttando le frequenti nebbie della zona, l'avevano sgomberata con successo alla fine di luglio.\nLe operazioni nelle Salomone e in Nuova Britannia.\nLa sconfitta sofferta a Guadalcanal aveva spostato il perimetro difensivo nipponico nelle Salomone centrali, facendo sfumare ogni progetto offensivo verso l'Australia, ormai irrealistico nonostante la foga con cui era difeso dai capi dell'esercito imperiale. Il Giappone era intenzionato a fermare qui l'avanzata degli Alleati, ma le cose andarono diversamente: l'ammiraglio Halsey, in contemporanea al generale MacArthur, inizi\u00f2 il 30 giugno 1943 una massiccia offensiva con obiettivo finale Rabaul: le operazioni, che videro l'applicazione della nuova strategia del \"salto della rana\" (teso a conquistare solo posizioni effettivamente preziose tralasciando le altre), durarono fino al termine dell'anno quando la base giapponese fu resa inoffensiva.\nPer sostenere efficacemente le azioni di Halsey, il generale MacArthur pianific\u00f2 uno sbarco da effettuarsi a dicembre nella parte occidentale della Nuova Britannia, da dove i giapponesi potevano ancora rifornire le loro forze in Nuova Guinea; inoltre si sarebbe potuto interrompere ogni aiuto alla base di Rabaul, obiettivo finale dell'offensiva. Gli statunitensi sbarcarono a Capo Gloucester e dopo tre mesi di feroci battaglie contro la guarnigione nipponica MacArthur era ormai in possesso di punti chiave che resero indifendibile Rabaul, martoriata dalle incursioni delle portaerei di Halsey. Per il mese di febbraio 1944 l'arcipelago delle Bismarck era passato sotto il controllo statunitense, e le guarnigioni saltate rimasero inoffensive per il resto della guerra.\nLe isole Gilbert.\nLa preponderanza numerica e qualitativa di cui ormai godevano le forze armate statunitensi fece prendere in esame all'ammiraglio Nimitz la possibilit\u00e0 di attaccare anche da est l'Impero giapponese. La nuova offensiva (operazione \"Galvanic\") fu fissata per il 20 novembre e fu rivolta contro le Isole Gilbert, l'arcipelago pi\u00f9 a oriente rimasto in mano ai giapponesi: la campagna apr\u00ec la lunga serie di imponenti ma sanguinose operazioni anfibie nel Pacifico con la violenta battaglia di Tarawa, combattuta sull'isola di Betio dell'omonimo atollo. Anche qui venne applicato il \"salto della rana\" e si procedette a conquistare solo gli atolli di Tarawa, Makin e Abemama.\nAvvenimenti politici.\nL'evolversi della situazione militare durante il 1943 spinse Inghilterra e Stati Uniti a incontrarsi in una conferenza per discutere dei problemi strategici riguardo al teatro europeo e a quello del Pacifico: il luogo scelto fu il Qu\u00e9bec. Churchill e Roosevelt, affiancati dal Primo Ministro canadese William Lyon Mackenzie King, decisero di ristabilire i contatti terrestri con la Cina di Chiang Kai-Shek mediante una forte offensiva in Birmania e l'intervento della flotta britannica nella lotta contro il Giappone: la riunione dur\u00f2 dal 17 al 24 agosto. Una seconda conferenza, tenutasi a Il Cairo dal 22 al 25 novembre tra Roosevelt, Churchill e Chiang Kai-Shek, consent\u00ec ai tre uomini di coordinarsi per le future azioni militari da intraprendere nel Pacifico, al fine di fiaccare la resistenza giapponese e per far capitolare l'Impero nipponico senza condizioni. Il pi\u00f9 importante incontro tra i vertici alleati si svolse a Teheran tra Churchill, Roosevelt e Stalin, che per la prima volta dalla presa del potere lasciava il suo paese: i \"Tre Grandi\", tra il 28 novembre e il 1\u00ba dicembre, si accordarono per la data dello sbarco in Francia e perch\u00e9 i sovietici intervenissero nella guerra contro il Giappone il prima possibile.\nIl 1943 aveva dunque segnato il progressivo sgretolamento della parte sud-orientale del dominio giapponese: la strategica base di Rabaul era in pratica sotto assedio e le zone pi\u00f9 periferiche erano state occupate oppure divenivano sempre meno difendibili. La circostanza pi\u00f9 grave era per\u00f2 la guerra sottomarina scatenata dalla flotta di sommergibili statunitensi, la cui micidialit\u00e0 aveva provocato una crisi sia nel rifornimento di carburanti, sia nell'approvvigionamento della popolazione civile. Ma T\u014dj\u014d e la dirigenza militare credevano ancora che fosse possibile ristabilire la supremazia dell'Impero e battere gli Stati Uniti, e d'altronde non avevano affatto rinunciato ai piani relativi alla creazione della \"Sfera di Prosperit\u00e0 Comune\" intesa come insieme di nazioni liberate e guidate dal Giappone.\nIn questo contesto dev'essere inserito l'annuncio dell'indipendenza della Birmania il 1\u00ba agosto, la fondazione della Repubblica delle Filippine il 14 ottobre e la creazione del Governo Provvisorio dell'India libera guidato da Subhas Chandra Bose il 21 ottobre. Il 5 novembre 1943 i territori dipendenti dal Giappone e le nazioni da esso istituite si riunirono nella \"Conferenza della Grande Asia orientale\" a Tokyo. Durante la riunione, terminata l'8 dello stesso mese, venne decisa la reciproca collaborazione tra gli Stati costituenti la Grande Asia (governi delle Filippine, della Birmania, del Manciuku\u00f2, della Thailandia e di Nanchino), oltre all'intangibilit\u00e0 dei rispettivi confini e sovranit\u00e0, delle culture particolari di ogni nazione e soprattutto uno sforzo comune per sviluppare l'economia di ogni paese membro. Tutti questi progetti rimasero ad uno Stato embrionale e spesso furono disattesi dai giapponesi che si comportarono esattamente come le potenze coloniali che avevano scalzato, provocando risentimenti e disillusioni nei movimenti nazionalisti indigeni che li avevano visti come garanzia di autonomia e indipendenza: il risultato fu l'intensificazione delle guerriglie e la perdita di credibilit\u00e0 dei governi instaurati dal Giappone.\n1944.\nAll'inizio del 1944, mentre la guerra contro il traffico mercantile nipponico proseguiva con successo grazie al sempre maggior numero di battelli e alla deficienza avversaria in apposite unit\u00e0 antisommergibile, gli Stati Uniti optarono per condurre una doppia avanzata dalla Nuova Guinea e attraverso il Pacifico centrale per raggiungere il Giappone.\nLa campagna delle Marshall.\nUltime posizioni giapponesi avanzate, le Marshall subirono bombardamenti aeronavali di una tale intensit\u00e0 che le possibilit\u00e0 di reazione delle difese e delle guarnigioni nipponiche vennero gravemente compromesse. Applicando il \"salto della rana\", i Marines sbarcarono sull'atollo centrale di Kwajalein, conquistandone le isole pi\u00f9 importanti: Roi-Namur il 2 febbraio e Kwajalein il 4 febbraio, seguite da quelle occidentali di Eniwetok e Engebi il 19 e il 23 febbraio. Fu lanciata anche una violenta incursione aerea sulla base nipponica di Truk nelle Isole Caroline, che il 16 e il 17 febbraio fu devastata in larga misura privando il Giappone di un importante punto strategico.\nLa distruzione di Truk e la conquista delle Marshall da parte degli Stati Uniti fecero perdere appoggi e credibilit\u00e0 a T\u014dj\u014d, il cui governo fu attaccato dagli avversari, numerosi nella marina imperiale, i quali criticavano le scelte finora fatte nella condotta della guerra. T\u014dj\u014d e i suoi collaboratori non si fecero intimorire e allontanarono il viceammiraglio Takeo Takagi, latore di un rapporto giudicato pessimistico, il maresciallo Hajime Sugiyama, comandante in capo dell'esercito giapponese, e l'ammiraglio Osami Nagano, capo di stato maggiore della Marina: T\u014dj\u014d assunse la carica appartenuta a Sugiyama, mentre Nagano fu sostituito dall'ammiraglio Shigetar\u014d Shimada. Si decise inoltre di incrementare le costruzioni navali, irrigidire ancora di pi\u00f9 la resistenza alla spinta avversaria, rifornire mediante grandi sommergibili le guarnigioni rimaste isolate, e infine attaccare con un grande spiegamento di forze la Cina meridionale per conquistare le piste da dove sarebbero decollati i bombardieri Boeing B-29 Superfortress statunitensi ad ampio raggio.\nIl fronte birmano.\nA partire dall'inizio del 1943 il fronte birmano si era stabilizzato in una logorante guerra di posizione sia nella regione dell'Arakan (nord-ovest) sia al fronte con la Cina (nord-est). Lo stallo risult\u00f2 particolarmente grave per l'esercito nazionalista, i cui rifornimenti dovettero essere inviati con altri metodi: fu cos\u00ec istituito lo \"Hump\", un ponte aereo che partiva dall'Assam e sorvolando l'Himalaya arrivava a Chongqing. Il suo sempre migliore rendimento e il continuo afflusso di truppe e mezzi fece sperare agli Alleati di riprendere la Birmania ai giapponesi: con questo progetto l'ammiraglio Lord Louis Mountbatten fu promosso comandante supremo interalleato nel Sud-est asiatico, con il generale statunitense Joseph Stilwell come vice; inoltre 9.000 uomini vennero paracadutati dietro le linee nipponiche per acquisire informazioni ed effettuare sabotaggi. Tutti questi preparativi non erano per\u00f2 sfuggiti al maresciallo Hisaichi Terauchi, comandante delle truppe giapponesi in Birmania: il 4 febbraio inizi\u00f2 una grande offensiva preventiva che respinse e isol\u00f2 forti contingenti inglesi nell'Arakan; essi per\u00f2 non si arresero. Un secondo attacco concentrico si abbatt\u00e9 sulla citt\u00e0 di Imphal minacciando anche Kohima, ma l'esercito indo-britannico non cedette: tra aprile e giugno 1944 i giapponesi vennero sanguinosamente respinti mentre i Chindit ne danneggiavano le retrovie. A ottobre la 14\u00aa Armata britannica attacc\u00f2 a nord in concomitanza con reparti cinesi e il 19 novembre scatt\u00f2 la programmata controffensiva (operazione \"Extended Capital\") che port\u00f2 le truppe alleate a passare il fiume Chindwin, iniziando a penetrare in Birmania.\nUltima offensiva in Cina.\nAl fine di privare i bombardieri statunitensi delle basi aeree nella Cina meridionale, le armate giapponesi di stanza sul continente lanciarono un enorme attacco ad aprile che sbaragli\u00f2 le truppe nazionaliste: furono conquistati due aeroporti e si realizz\u00f2 un collegamento terrestre con i possedimenti nipponici in Indocina. La riuscita della vasta operazione, terminata a dicembre, evidenzi\u00f2 sia alla popolazione cinese, sia al presidente Roosevelt (che nutriva la speranza di poter includere la Cina nei \"Grandi\" del dopoguerra) la corruzione e l'incapacit\u00e0 del governo di Chiang Kai-Shek nonostante i massicci aiuti in denaro, armi e consiglieri degli Stati Uniti; parallelo prestigio ottenne invece Mao e il movimento comunista, le cui truppe avevano saputo resistere alla spinta giapponese.\nTermina la lotta in Nuova Guinea.\nIl 22 aprile 1944 il generale MacArthur lanci\u00f2 la terza e ultima offensiva in Nuova Guinea dopo aver ammassato un gran numero di uomini e mezzi: il movimento inizi\u00f2 con un duplice sbarco ad Aitape (operazione Persecution) e Hollandia (operazione Reckless) seguito da combattimenti duri e impegnativi. Nonostante la resistenza giapponese, le posizioni di rilevanza strategica vennero conquistate e per il mese di luglio le guarnigioni nipponiche erano state annientate o relegate nelle loro stesse piazzeforti, mettendo cos\u00ec fine alla campagna. Un'operazione accessoria fu l'occupazione dell'isola di Morotai il 15 settembre, per bloccare possibili interventi giapponesi dalle ex Indie Orientali Olandesi. La Nuova Guinea divenne una piattaforma da dove lanciare il grande attacco anfibio delle Filippine, obiettivo ultimo del comandante statunitense.\nLe Isole Marianne e le Palau.\nLe Isole Marianne rientravano nei piani statunitensi perch\u00e9 da quest'arcipelago potevano partire i superbombardieri B-29 per attaccare le citt\u00e0 giapponesi senza scali intermedi. Al fine di facilitare l'operazione furono lanciate incursioni aeronavali sulle Isole Caroline colpendo una seconda volta anche Truk, sulle Palau, sulle Filippine e sulle Bonin. Il Giappone sub\u00ec inoltre un ennesimo grave colpo: l'ammiraglio K\u014dga, fuggito dalle Palau, era precipitato il 31 marzo con il suo aereo vicino a Mindanao ed era morto nell'incidente: la marina giapponese perse cos\u00ec un altro competente capo. K\u014dga fu sostituito dall'ammiraglio Soemu Toyoda, che non aveva mai ricevuto incarichi sul campo. Egli ide\u00f2 il piano \"A-Go\" per la difesa delle Marianne, che prevedeva il massiccio concorso dell'aviazione terrestre a sostegno delle azioni della marina, riorganizzata in modo simile alle Task Force statunitensi. Gli Stati Uniti, riunito un ingente spiegamento di forze, dettero il via all'operazione \"Forager\" l'11 giugno 1944 con spaventosi bombardamenti preliminari; il giorno dopo l'Impero giapponese invi\u00f2 un'importante flotta di soccorso. Il 15 giugno iniziavano gli sbarchi a Saipan, ove i combattimenti si trascinarono ferocemente fino al 10 luglio; pochi giorni dopo, il 19 e 20 giugno, le marine contrapposte si affrontarono in una grande battaglia aeronavale che cost\u00f2 ai giapponesi circa 350 velivoli e tre portaerei: l'efficacia dei gruppi imbarcati fu ridotta a zero, segnando il tramonto nipponico in tale campo. Le ultime operazioni si svolsero su Guam, riconquistata il 10 agosto, e su Tinian che cadde poco dopo: si concludeva cos\u00ec la campagna delle Marianne, che vedeva una schiacciante vittoria statunitense sia tattica che strategica.\nLa pesante sconfitta provoc\u00f2 una grave crisi politica in Giappone: il 15 luglio l'ammiraglio Shimada si ritirava dalla carica di Ministro della marina e il 18 luglio il generale T\u014dj\u014d rassegnava le dimissioni da ogni suo ufficio, conscio della perdita di consenso e scosso dalla vastit\u00e0 del disastro. L'ammiraglio Mitsumasa Yonai sostitu\u00ec Shimada e Nagano fu reintegrato nelle sue funzioni; il generale Yoshijir\u014d Umezu fu promosso Capo di Stato maggiore dell'esercito, mentre il maresciallo Sugiyama Ministro della guerra; la carica di Primo ministro and\u00f2 al generale Kuniaki Koiso, al quale il Consiglio Supremo di Guerra ordin\u00f2 di studiare la situazione globale per riprendere in mano l'iniziativa: questa feroce volont\u00e0 di proseguire la lotta era dovuta alle gravi umiliazioni patite e anche dal primo vero bombardamento strategico effettuato dagli Stati Uniti sulle acciaierie di Yawata il 14 giugno con l'utilizzo di 68 B-29, decollati dagli aeroporti sud-occidentali in Cina.\nNell'attesa che le divisioni veterane delle Marianne si riprendessero dai combattimenti, e anche per pianificare l'attacco alle Filippine, al quale ci si era dovuti adeguare a causa dell'intransigenza di MacArthur e della sua promessa fatta due anni e mezzo prima (\u00abTorner\u00f2!\u00bb), Nimitz progett\u00f2 la conquista delle Isole Palau, a sud-ovest delle Marianne, e degli atolli di Yap e Ulithi, nelle Caroline: se le ultime due posizioni erano in pratica indifese, le Palau e in particolare l'isola di Peleliu erano ben protette, come si constat\u00f2 amaramente durante lo sbarco del 15 settembre e nella sanguinosa battaglia che segu\u00ec, terminata solo il 25 novembre. Nel frattempo il 23 settembre era stato conquistato l'atollo di Ulithi, seguito il 21 ottobre dall'isola di Angaur; entrambe le posizioni divennero grandi basi navali statunitensi, vicinissime alle Filippine.\nL'arcipelago filippino.\nLe Filippine rappresentavano per il Giappone la difesa principale della fondamentale rotta che dall'Indonesia distribuiva il tanto prezioso carburante in tutto l'Impero, gi\u00e0 compromessa dalla efficace attivit\u00e0 sottomarina statunitense: se cadevano, i rifornimenti via mare sarebbero cessati e la guerra sarebbe stata perduta. Fu fatto un enorme sforzo per radunare il maggior numero di navi da scagliare contro la flotta da sbarco avversaria, distruggerla e ribaltare le sorti del conflitto (\"Sh\u014d-G\u014d\", \"operazione della vittoria\").\nPer l'invasione delle Filippine (operazione \"Roi II\") gli Stati Uniti avevano riunito la pi\u00f9 grande \"armata\" che si fosse finora vista nel Pacifico, comprendente centinaia di navi di ogni tipo e un bene addestrato corpo di spedizione. Il grande attacco fu preceduto da devastanti bombardamenti navali ed aerei che interessarono tutto l'arcipelago: il 20 ottobre i soldati dell'esercito sbarcavano a Leyte, incontrando una resistenza che si sarebbe sanguinosamente prolungata fino al 31 dicembre.\nLa battaglia navale.\nFrattanto la flotta giapponese, divisa in quattro squadre, era partita e fu localizzata quando era gi\u00e0 penetrata tra le isole: la prima a essere individuata fu quella di Sh\u014dji Nishimura; fu poi scoperta quella di Takeo Kurita che attaccata il 23 e il 24 ottobre da sommergibili e aerei perse tre incrociatori pesanti e la grande corazzata ; infine fu avvistata la flotta di Kiyohide Shima. La formazione di Jisabur\u014d Ozawa fu individuata per ultima il pomeriggio del 24, ma la presenza di portaerei fece cadere gli statunitensi in trappola: Halsey si port\u00f2 a nord lasciando senza protezione i mezzi da sbarco e le portaerei di scorta dinanzi a Leyte, mentre lo Stretto di Surigao veniva potentemente sorvegliato.\nDurante la notte le flotte di Nishimura e Shima tentarono di forzare il passaggio, ma fallirono con pesanti perdite: la prima formazione fu quasi completamente distrutta. La mattina del 25 ottobre la squadra al comando di Kurita, che gli statunitensi ritenevano annientata dagli attacchi aerei, sbuc\u00f2 d'improvviso al largo di Samar, dove incrociavano le forze aeronavali leggere dell'ammiraglio Thomas Kinkaid. I giapponesi attaccarono battaglia ma ben presto lo scontro degener\u00f2 in una confusa mischia, dalla quale Kinkaid usc\u00ec con danni relativamente contenuti. Il bilancio fu per\u00f2 aggravato dai primi, sconvolgenti attacchi \"kamikaze\", estrema risorsa offensiva che doveva arrecare perdite decisive alle Task Force: alla loro prima azione ufficiale i \"kamikaze\" affondarono una portaerei di scorta danneggiando altre unit\u00e0. Pi\u00f9 o meno contemporaneamente Halsey aveva lanciato i gruppi aerei imbarcati all'attacco della flotta di Ozawa, che fu scompaginata e parzialmente affondata.\nLe forze navali statunitensi tentarono di distruggere le unit\u00e0 nipponiche superstiti, ma dopo qualche successo abbandonarono l'inseguimento la mattina del 26 ottobre. Quella che viene definita come la pi\u00f9 grande battaglia navale di tutti i tempi si concludeva con una schiacciante vittoria degli Stati Uniti, che affondarono 28 navi giapponesi per un totale di 318.667 tonnellate riportando per contro la perdita di sole 36.300 tonnellate. La battaglia del Golfo di Leyte ebbe tra le sue conseguenze la quasi totale distruzione della flotta giapponese e il grande sviluppo degli attacchi \"kamikaze\" che, generalizzati e organizzati dall'ammiraglio Takijir\u014d \u014cnishi e in seguito dall'ammiraglio Matome Ugaki, divennero tristemente famosi.\nLe campagne terrestri.\nLa battaglia per Leyte si concluse alla fine di dicembre, e il mese successivo ebbero inizio le operazioni a Luz\u00f3n, che portarono alla conquista di Manila a febbraio e alla progressiva liberazione della grande isola. Mediante trentotto sbarchi MacArthur comp\u00ec la metodica riconquista delle Filippine meridionali tra marzo e luglio 1945, schiantando le successive resistenze di circa 450.000 soldati giapponesi. A inizio luglio la riconquista delle Filippine si concluse ufficialmente.\nDopo intensi bombardamenti preliminari a maggio inizi\u00f2 la discussa campagna del Borneo che con una serie di operazioni anfibie da nord e di sanguinose battaglie nell'entroterra elimin\u00f2 la presenza giapponese dalla met\u00e0 settentrionale della grande isola e peggior\u00f2 l'isolamento delle superstiti guarnigioni nipponiche in Indonesia.\nI bombardamenti sul Giappone.\nDall'aprile 1944, sull'onda dei successi ottenuti con l'arma aerea in Europa, anche nel teatro del Pacifico fu applicata la pratica dei bombardamenti strategici per fiaccare la resistenza avversaria, bloccare la produzione industriale, atterrire la popolazione, inchiodare l'aviazione imperiale lontano dai teatri operativi. Le operazioni ebbero inizio a met\u00e0 giugno con obiettivi sull'isola di Ky\u016bsh\u016b, per poi estendersi alla Manciuria. Iniziati con grami risultati a causa dell'inesperienza nell'uso dei nuovi B-29, i bombardamenti rivestirono importanza relativa fino a ottobre: poco dopo fu istituito un organo direttivo per supervisionare tutte le sortite aeree, il 21\u00ba Comando bombardieri del generale Hansell. Furono elaborate nuove tattiche d'impiego, ma nonostante i miglioramenti non si vedevano ancora risultati definitivi.\n1945.\nL'anno si apriva per il Giappone con prospettive inquietanti, a causa delle disastrate condizioni economico-militari, ma si faceva grande affidamento sui \"kamikaze\" per annichilire l'US Navy e rinviare lo sbarco sul territorio nazionale, ritenuto imminente. Inoltre era gi\u00e0 stato deciso di fortificare, a sud del Giappone, Iwo Jima nelle isole Ogasawara e Okinawa nelle Ry\u016bky\u016b, per tentare di fermare l\u00ec l'inesorabile marcia avversaria. Gli Stati Uniti, consci della loro superiorit\u00e0 e dello stato di prostrazione nipponico, pianificarono la conquista delle due posizioni per poi procedere con l'invasione finale del Giappone.\nUltime operazioni in Birmania.\nDopo una pausa dovuta al prelievo di unit\u00e0 e mezzi destinati a fronti con pi\u00f9 alta priorit\u00e0, l'avanzata della 14\u00aa Armata riprese, sostenuta da un contingente di truppe cinesi provenienti dallo Yunnan che entro il 21 gennaio sbaragli\u00f2 i giapponesi collegandosi con le formazioni del generale Daniel Sultan, alla guida dell'armata sino-statunitense al posto di Stilwell: in questo modo la via terrestre per rifornire la Cina, che partiva da Ledo e attraversava il nord della Birmania, fu riattivata. La 15\u00aa Armata giapponese si ritir\u00f2 dietro il grande fiume Irrawaddy, ma una serie di finte e falsi sbarchi resero pi\u00f9 facile l'attraversamento delle truppe britanniche, che per la fine di marzo avevano conquistato Meiktila e Mandalay. Mentre le truppe imperiali a est venivano impegnate dai cinesi, Mountbatten pot\u00e9 procedere verso sud, forte di un predominio aereo assoluto. Al fine di affrettare il crollo dell'avversario fu imbastito per il 2 maggio un attacco anfibio (operazione \"Dracula\") all'estuario dell'Irrawaddy, subito a sud di Rangoon: l'azione incapp\u00f2 in un monsone ma anche nell'impensabile ripiegamento dell'armata giapponese, che aveva lasciato solo dei reparti in retroguardia per attestarsi in Thailandia e Malesia. Tutte le localit\u00e0 strategiche importanti del paese erano ormai sotto controllo alleato, ed entro l'estate la Birmania era stata praticamente liberata.\nContinuazione della campagna aerea.\nNello stesso periodo le isole metropolitane giapponesi subirono immani devastazioni a causa dei B-29, che decollando dagli aeroporti cinesi e in particolare da quelli nelle Marianne radevano al suolo le citt\u00e0 nipponiche con il lancio massiccio di ordigni incendiari introdotti dal gennaio 1945. La distruttivit\u00e0 degli attacchi era anche dovuta alla nuova tattica d'utilizzo dei bombardieri, messa a punto dal generale Curtis LeMay, da gennaio a capo del 21\u00ba Comando: il pi\u00f9 catastrofico fu quello del 9-10 marzo, condotto sulla stessa Tokyo, dove morirono circa 200.000 persone. Nei giorni seguenti furono semidistrutte Nagoya, Kobe, Osaka, Kure, Yokohama (oltre 250.000 morti totali), ed entro il 26 maggio la capitale era stata bruciata in gran parte; da giugno cominciarono i bombardamenti sulle citt\u00e0 di media grandezza, e luglio vide un vertiginoso incremento delle incursioni statunitensi, tra loro contemporanee, lanciate anche da portaerei e coadiuvate dal cannoneggiamento navale. La caccia e la contraerea nipponiche si dimostrarono incapaci di arginare l'enorme numero di velivoli statunitensi, che mandarono in crisi la gi\u00e0 affaticata produzione bellica.\nIwo Jima, Okinawa e gli eventi politici.\nLe posizioni giapponesi contavano guarnigioni numerose e bene armate, ma senza possibilit\u00e0 di essere rifornite una volta iniziato l'attacco, tanto le risorse della marina erano limitate; inoltre facevano parte del suolo nazionale nipponico: la lotta fu dunque di una violenza inaudita anche per tali motivi. I Marines sbarcarono a Iwo Jima il 19 febbraio 1945, e solo il 26 marzo ebbero ragione della caparbia resistenza giapponese. Su Okinawa, assaltata il 1\u00ba aprile, i combattimenti si trascinarono feroci fino al 19 giugno, quando la guarnigione nipponica di oltre 100.000 uomini fu quasi del tutto annientata dai militari statunitensi, che pagarono la vittoria con circa 50.000 tra morti e feriti. Quest'ultima battaglia fu segnata da una travolgente partecipazione dei \"kamikaze\" e dall'ultima apparizione della marina imperiale.\nNel frattempo si erano avuti cambiamenti nella dirigenza politica d'entrambi i belligeranti. Il pomeriggio del 12 aprile il presidente Roosevelt mor\u00ec di emorragia cerebrale e fu sostituito dal suo vice Harry Truman; egli venne subito posto al corrente che una nuova arma, fino ad allora sconosciuta e sviluppata in gran segreto, era ormai pronta per essere collaudata. Il test si svolse con successo il 16 luglio al poligono di Alamogordo, dove esplose la prima bomba atomica della storia sviluppando una potenza di 20.000 tonnellate di tritolo: Truman, che si trovava in Europa alla conferenza di Potsdam, fu subito informato del risultato positivo. Il 5 aprile l'Unione Sovietica denunci\u00f2 il trattato di non aggressione stipulato quasi quattro anni prima, annuncio che si ripercosse negativamente sul governo Koiso: il generale Korechika Anami, figura di spicco del militarismo nipponico, divenne Ministro della guerra, mentre la carica di Primo ministro and\u00f2 per volont\u00e0 dell'imperatore al pacifista Suzuki Kantar\u014d. I due uomini erano convinti dell'assoluta necessit\u00e0 di porre fine alla guerra, chiaramente perduta, e dalla caduta di T\u014dj\u014d si erano opposti ai bellicosi capi di Stato Maggiore e ai componenti militaristi del Supremo Consiglio di Guerra; costoro, risoluti a continuare il conflitto, non facevano mistero che al momento degli sbarchi statunitensi sul suolo patrio, che si sapeva essere vicini, le forze armate e il popolo giapponesi avrebbe combattuto fino all'ultimo uomo.\nVisto lo stato in cui versava l'impero, il 3 giugno Hirohito invi\u00f2 in segreto K\u014dki Hirota all'ambasciata sovietica informandola dell'intenzione nipponica di giungere a una pace, ma Stalin dette ordine di prendere tempo, non volendo lasciarsi sfuggire le opportunit\u00e0 di conquista in Estremo Oriente: alla conferenza di Jalta in Crimea del febbraio 1945 il dittatore aveva avuto due riunioni segrete con Roosevelt e garantito il suo intervento in Asia, prospettiva del secondo per impegnare il Giappone su tutti i fronti, ridurre la durata della guerra e le vittime statunitensi; nel 1945, per\u00f2, gli Stati Uniti erano padroni del campo di battaglia e i Capi di Stato maggiore sconsigliarono Roosevelt di richiedere un aiuto sovietico. Egli era partito per la Crimea senza venir informato dei recenti progressi e per incentivare la collaborazione russa concesse vantaggi economici e vari territori nell'area cinese, determinando una frattura con Chiang Kai-Shek. Perci\u00f2 le richieste giapponesi del 3 giugno ricevettero un'accoglienza molto fredda, mentre quelle del 10 e 22 luglio vennero ignorate. I sovietici, inoltre, non misero al corrente i loro alleati delle proposte imperiali; il presidente Truman e i comandi statunitensi ne vennero a conoscenza da \"Magic\" (la decrittazione dei messaggi cifrati giapponesi) ma non ne tennero conto.\nLe armi atomiche e l'intervento sovietico.\nTerminata la battaglia di Okinawa il fronte oceanico non vide pi\u00f9 combattimenti rilevanti, perch\u00e9 gli Stati Uniti temporeggiavano nel lanciare un'operazione anfibia in Giappone, temendone i costi. Tra il 17 luglio e il 2 agosto si svolse la conferenza di Potsdam cui parteciparono Truman, Churchill e Stalin che concordarono sulla resa incondizionata da imporre al Giappone, pena la sua totale distruzione. Il 26 luglio l'ultimatum di Potsdam fu pubblicato: alla seduta del 27 luglio del Consiglio Supremo l'imperatore e Suzuki cercarono di convincere i militaristi ad accettarlo, tenuto conto che il documento non parlava di destituire il sovrano come temuto. La discussione fu serrata ma alla fine fu raggiunta la maggioranza per accettare l'ultimatum; l'atteggiamento sempre pi\u00f9 ambiguo dei sovietici per\u00f2, che eludeva i tentativi di ricerca della pace, indusse il primo ministro Suzuki a comunicare alla stampa che per il momento avrebbe seguito il \"mokusatsu (\u9ed9\u6bba)\", un particolare contegno d'incerto significato, generalmente ricondotto a un silenzio temporeggiatore. Il vocabolo fu travisato da radio e giornali sia giapponesi sia occidentali, che comunicarono il rifiuto dell'ultimatum.\nIl presidente Truman soppes\u00f2 allora la decisione di concretizzare le minacce mediante la nuova arma. Il comitato scientifico che ne avevano supervisionato il progetto si espresse contro il suo utilizzo, giudicato immorale e inumano; gli Stati Maggiori riuniti invece lo sollecitarono, poich\u00e9 consentiva di salvare vite e infliggere un colpo micidiale al Giappone. In ultimo il presidente si pronunci\u00f2 a favore dell'impiego della bomba nucleare sia perch\u00e9 paventava i sacrifici derivanti da uno sbarco in Giappone (era rimasto attonito dinanzi alle perdite a Okinawa), sia per rafforzare la posizione internazionale degli Stati Uniti con tale azione bellica e inviare un severo monito all'Unione Sovietica. Il presidente autorizz\u00f2 dunque l'uso dell'arma (operazione \"Centerboard\"): il 6 agosto 1945 alle 08:15 la citt\u00e0 portuale di Hiroshima fu spazzata via dal primo ordigno atomico utilizzato in guerra. Una seconda bomba fu sganciata alle 11:02 del 9 agosto su Nagasaki. I morti totali assommarono a oltre 200.000, ma decine di migliaia di sopravvissuti perirono poco dopo o negli anni a venire a causa del fallout nucleare.\nSecondo gli accordi di Jalta e compreso che gli attacchi atomici avrebbero ben presto posto fine alla guerra, l'Unione Sovietica dichiar\u00f2 guerra l'8 agosto e il giorno successivo lanci\u00f2 un milione di soldati veterani del fronte dell'Europa orientale contro la Manciuria, dove erano di stanza circa 700.000 giapponesi. Entro una settimana la regione, la Corea settentrionale e Sachalin furono occupate; nelle Curili invece la resistenza nipponica fu pi\u00f9 aspra ma il 23 agosto furono parimenti conquistate.\nLa capitolazione.\nLa sera del 9 agosto il Consiglio Supremo, dopo incertezze dei pi\u00f9 accesi militaristi, accett\u00f2 all'unanimit\u00e0 l'ultimatum con quattro clausole: intoccabilit\u00e0 della famiglia imperiale, nessuna occupazione militare, smobilitazione affidata al governo giapponese, nessun processo per i criminali di guerra. Hirohito, intuendo che tali condizioni non erano pi\u00f9 negoziabili, quella notte convoc\u00f2 di nuovo il Consiglio e, nonostante i disperati appelli del ministro Anami, del generale Umezu e dell'ammiraglio Toyoda, richiese che tutti votassero per la resa: verso le 03:00 del 10 agosto la riunione ebbe termine e fu trasmesso attraverso la Svizzera un telegramma agli Alleati, che il 13 agosto risposero di voler trattare con un governo espresso dal popolo. I tre bellicosi capi persistettero nel voler continuare la guerra, la risposta non stabilendo il destino del casato: alla seduta del 14 agosto Hirohito impose infine la sua decisione di trasmettere via radio un rescritto registrato su disco per accettare la resa incondizionata. Alle 23:00 il disco era stato registrato e pronto alla consegna agli studi radiofonici, quando il palazzo imperiale fu invaso da oltre 1.000 soldati guidati da ufficiali militaristi che volevano rubare il disco e impedire cos\u00ec la resa. Dopo alcuni scontri con la guardia privata dell'imperatore, furono ricondotti alla ragione dal generale Shizuichi Tanaka; il ministro Anami, sconcertato dal gesto sacrilego, si suicid\u00f2 alle 04:00 del 15 agosto, seguito quattro ore pi\u00f9 tardi da Tanaka. Quella stessa mattina, alle 12:00, fu radiodiffuso il proclama che informava i giapponesi della capitolazione senza condizioni del loro paese.\nIl 17 il governo fu sciolto e divenne Primo Ministro il principe Naruhiko Higashikuni, che si impegn\u00f2 a soffocare le rivolte di quei reparti ancora intenzionati a combattere per permettere un'incruenta occupazione del territorio nazionale: l'obiettivo fu raggiunto il 28 agosto e dal giorno successivo i primi reparti della 11\u00aa divisione aviotrasportata atterrarono vicino a Tokyo. La mattina del 30 agosto si ebbero sbarchi nella baia di Tokyo e le truppe giapponesi furono disarmate senza incidenti; alle 14 giunse il generale MacArthur che, nominato Comandante Supremo delle Potenze Alleate (SCAP) il 14 agosto, era autorizzato a occupare il Giappone e a riceverne la resa. Nelle prime ore di domenica 2 settembre 1945 la corazzata \"Missouri\" si ancor\u00f2 nella baia di Tokyo e alle 8 sal\u00ec a bordo la delegazione nipponica, guidata dal Ministro degli Esteri Mamoru Shigemitsu e dal generale Umezu. Dopo un breve discorso di MacArthur, i plenipotenziari giapponesi firmarono l'atto di resa, seguiti dal generale e dai rappresentanti di tutte le nazioni alleate belligeranti. Il Trattato di San Francisco, documento ufficiale di pace, venne firmato l'8 settembre 1951 tra il Giappone e gran parte delle nazioni che l'avevano combattuto, esclusa l'Unione Sovietica.\nLa resa provoc\u00f2 un grande shock psicologico nelle forze armate, che furono attraversate da un'ondata di suicidi soprattutto tra gli ufficiali, e nelle citt\u00e0 nipponiche si assistette a silenziosi suicidi di massa nei luoghi pubblici. A causa dello sfacelo della nazione, l'ordine di cessare le ostilit\u00e0 impieg\u00f2 giorni per raggiungere tutte le truppe: il 31 agosto si arrese l'isola Marcus, seguita il 2 settembre dalla base navale di Truk, dalle Isole Palau e da Rota nelle Marianne; il 4 settembre depose le armi Wake; il 9 settembre si arresero a Nanchino le armate di stanza in Cina e il 12 quelle nel Sud-est asiatico. Le ultime forze giapponesi consegnarono le armi tra febbraio e marzo 1946. Un caso particolare fu rappresentato dalle numerose guarnigioni rimaste completamente isolate, ignare quindi del reale stato in cui versava il Giappone, che giudicarono la notizia un inganno insidioso oppure non ne vennero a conoscenza perch\u00e9 prive di radio: centinaia di migliaia di militari continuarono a ritenersi in guerra; solo nel 1951 il loro rimpatrio, operazione lunga e delicata, venne considerato ufficialmente concluso. Vi furono tuttavia molti soldati giapponesi che, per mancanza di notizie o per determinazione fanatica, adottando tattiche di guerriglia e vivendo appartati furono ritrovati solo negli anni settanta.\nL'occupazione e il dopoguerra.\nPoich\u00e9 avevano sostenuto quasi da soli la guerra contro il Giappone, gli Stati Uniti ebbero un'influenza preponderante nella ricostruzione del paese, che non fu diviso come accadde alla Germania. Il processo fu affidato a MacArthur, che dotato di ampi poteri fece redigere una nuova costituzione (approvata il 3 maggio 1947 da Hirohito), proclamare riforme agricole, istituire i sindacati, riconoscere il ruolo della donna nella societ\u00e0; l'imperatore rimase sul trono per garantire la stabilit\u00e0 politico-sociale, ma dovette rinunciare pubblicamente alla sua natura divina. Nell'ottica di riavvicinare il Giappone agli Stati Uniti, il generale evit\u00f2 un'occupazione brutale e per impedire una rinascita del patriottismo militarista decise, di concerto con Truman e i suoi consiglieri, di condurre un processo ai criminali di guerra nipponici senza coinvolgere il sovrano. Il 19 gennaio 1946 fu attivato il Tribunale militare internazionale per l'Estremo Oriente, un organo che giudic\u00f2 28 imputati giapponesi: il processo di Tokyo dur\u00f2 fino al 12 novembre 1948 ed eman\u00f2 sette condanne a morte (compresa quella di Hideki T\u014dj\u014d) e sedici ergastoli. Le sentenze furono applicate il 23 novembre.\nLe prime gravi fratture con l'Unione Sovietica furono infine la causa prima della rinascita economica nipponica, caldeggiata dagli Stati Uniti per disporre di un saldo alleato in Asia: sebbene gravemente menomato dai bombardamenti, il Giappone possedeva ancora strutture basilari (come il settore tessile) e un apparato organizzativo-burocratico efficiente e uso a ricevere ordini, cosa che facilit\u00f2 il lavoro di esperti e pianificatori statunitensi. Lo sviluppo postbellico fu inoltre accelerato sia dal ritorno dei soldati, sia dalle necessit\u00e0 dello schieramento ONU durante la guerra di Corea, conflitto che provoc\u00f2 il richiamo di MacArthur in America e quindi la ripresa della sovranit\u00e0 totale del Giappone.\nIl Pacifico e l'Asia dopo il conflitto.\nLa sconfitta del Giappone lasci\u00f2 un grande vuoto politico e militare che i vincitori, stremati, non seppero riempire. I movimenti di resistenza sviluppatisi per contrastare l'invasore nipponico reclamavano l'indipendenza delle rispettive nazioni in nome di quei principi per i quali era stata combattuta la guerra: impadronitisi di armi e mezzi lasciati dai giapponesi, diverse colonie del Pacifico e del Sud-est asiatico lottarono contro i vecchi dominatori europei: in Indonesia Sukarno si oppose vittoriosamente agli olandesi e nel 1949 il paese divenne indipendente. La Francia non volle rinunciare all'Indocina che il 2 settembre Ho Chi Minh aveva dichiarato indipendente come repubblica, e fin dall'8 settembre condusse con l'appoggio di soldati britannici, indiani e giapponesi rilasciati l'operazione \"Masterdom\" per ristabilire il governo coloniale sul paese e rintuzzare il locale movimento comunista; la guerra contro i Viet Minh si trascin\u00f2 fino alla Battaglia di Dien Bien Phu nel 1954, grave sconfitta francese. L'Inghilterra, che dal luglio 1945 era guidata dal premier laburista Clement Attlee, concesse l'indipendenza all'India (15 agosto 1947) e alla Birmania (8 gennaio 1948) ma mantenne la sua presenza in Malesia fino al 31 maggio 1957, a Hong Kong e Singapore. Le Filippine divennero autonome nel 1946. Caso a parte rappresent\u00f2 la Cina, dove riprese con violenza la guerra tra Mao e Kai-Shek sospesa dai tempi dell'invasione giapponese: il conflitto fratricida fin\u00ec con la sconfitta dei nazionalisti, rifugiatisi a Formosa, e la proclamazione della Repubblica popolare cinese."}
{"id": "3628100", "revid": "47767", "url": "https://it.wikipedia.org/wiki?curid=3628100", "title": "Evangela", "text": ""}
{"id": "3628101", "revid": "281901", "url": "https://it.wikipedia.org/wiki?curid=3628101", "title": "Batrachoidiformes", "text": ""}
{"id": "3628103", "revid": "47767", "url": "https://it.wikipedia.org/wiki?curid=3628103", "title": "Evangelino", "text": ""}
{"id": "3628105", "revid": "47767", "url": "https://it.wikipedia.org/wiki?curid=3628105", "title": "Evangelos", "text": ""}
{"id": "3628106", "revid": "47767", "url": "https://it.wikipedia.org/wiki?curid=3628106", "title": "Evangeliya", "text": ""}
{"id": "3628107", "revid": "47767", "url": "https://it.wikipedia.org/wiki?curid=3628107", "title": "Evangelis", "text": ""}
{"id": "3628108", "revid": "47767", "url": "https://it.wikipedia.org/wiki?curid=3628108", "title": "Evangelija", "text": ""}
{"id": "3628109", "revid": "47767", "url": "https://it.wikipedia.org/wiki?curid=3628109", "title": "Vangelija", "text": ""}
{"id": "3628113", "revid": "729019", "url": "https://it.wikipedia.org/wiki?curid=3628113", "title": "Isola Staten (Isole Andreanof)", "text": "Staten (in aleutino \"Iluugix Tanax\") \u00e8 una piccola isola disabitata delle isole Andreanof, nell'arcipelago delle Aleutine, e appartiene all'Alaska (USA). Si trova nella \"Bay of Islands\", sulla costa occidentale di Adak; ha 1,5\u00a0km di lunghezza e un'altitudine massima di 60\u00a0m.\n\u00c8 stata cos\u00ec chiamata nel 1934 dai membri della spedizione \"Aleutian Island Survey\" della US Navy, per una vaga somiglianza con Staten Island (New York)."}
{"id": "3628118", "revid": "42911825", "url": "https://it.wikipedia.org/wiki?curid=3628118", "title": "Concours international d'ex\u00e9cution musicale de Gen\u00e8ve", "text": ""}
{"id": "3628121", "revid": "34392", "url": "https://it.wikipedia.org/wiki?curid=3628121", "title": "Re d'Italia (fregata corazzata)", "text": ""}
{"id": "3628122", "revid": "2091899", "url": "https://it.wikipedia.org/wiki?curid=3628122", "title": "Classe A-150", "text": "Il progetto A-150, noto anche come classe Super Yamato, era uno studio per una nuova classe di corazzate della Marina imperiale giapponese che avrebbe dovuto succedere alla classe Yamato.\nIniziato nel 1938-39, il progetto era quasi completo nel 1941, quando si cap\u00ec che la realizzazione avrebbe richiesto un elevato numero di risorse, impedendo cos\u00ec di soddisfare le richieste per altri tipi di navi. Alla fine il progetto fu cancellato, senza che nessuno dei due esemplari previsti fosse impostato.\nGli autori William H. Garzke e Robert O. Dulin sostennero che, se si fosse completato almeno un esemplare, esso sarebbe stato la \"pi\u00f9 potente nave da battaglia della storia\". \nQuesta asserzione era giustificata dall'armamento previsto, che comprendeva una batteria principale composta da 6 cannoni da 510 mm (20.1\") e da un numero elevato di pezzi di calibro inferiore.\nProgetto.\nInizialmente era previsti 8 o 9 cannoni da 510\u00a0mm (20.1\"), divisi in torrette quadruple o triple.\nNel 1920-21 era stata portata compimento con successo la costruzione di un cannone da 480\u00a0mm (18,9\"), e questo rendeva gli ingegneri giapponesi fiduciosi sulla possibilit\u00e0 di costruire cannoni da 510\u00a0mm.\nInoltre la nave avrebbe dovuto raggiungere una velocit\u00e0 di almeno 30 nodi (56 km/h) per competere con le corazzate veloci statunitensi Classe North Carolina, capaci di una velocit\u00e0 di 27 nodi (50\u00a0km/h). Tali specifiche furono per\u00f2 ridotte quando fu chiaro che una nave con tali caratteristiche avrebbe avuto un dislocamento di circa 90.000 t e sarebbe quindi risultata \"troppo grande e troppo costosa\".\nSpecifiche.\nI primi studi iniziarono nel 1938-39, dopo il completamento dei piani della classe Yamato. Una volta chiaro che le specifiche iniziali erano eccessive, i progettisti si orientarono su una nave con dislocamento pi\u00f9 vicino a quello della classe Yamato. L'adozione di cannoni da 510\u00a0mm rimase per\u00f2 un requisito vitale per il mantenimento della politica giapponese che voleva la superiorit\u00e0 delle singole navi sulle controparti statunitensi. L'A-150 nacque per contrastare un'eventuale risposta statunitense alla classe Yamato.\nLa fase progettuale era quasi giunta al termine nel 1941, ma come per i documenti relativi alla classe Yamato, la maggior parte dei piani e dei disegni relativi alla classe A-150 furono distrutti alla fine della seconda guerra mondiale, e questo rese impossibile conoscere le specifiche complete della nave.\nLa cosa certa era che le nuove navi avrebbero avuto una potenza di fuoco decisamente maggiore della classe Yamato, con una batteria principale di 9 cannoni da 510\u00a0mm (20,1\") divisi in tre torrette ed un armamento secondario di numerosi cannoni da 100 mm (3,9\").\nIl dislocamento, come previsto, sarebbe stato molto simile a quello della classe Yamato, con circa 60.000-70.000 t. \nLa corazzatura sulla scafo avrebbe dovuto avere uno spessore di circa 460\u00a0mm (18\").\nUno spessore del genere era per\u00f2 oltre le capacit\u00e0 produttive delle acciaierie giapponesi, sarebbe stata quindi necessaria l'adozione di una corazzatura a doppio strato, molto meno efficiente di una a singolo strato.\nArmamento.\nAnche se nelle fonti note mancano i dettagli sull'armamento secondario, era sicura l'adozione di una batteria principale da 6 cannoni da 510\u00a0mm (20,1\")/45 in 3 torrette doppie. Tali cannoni sarebbero stati i pi\u00f9 grandi mai montati su una nave da battaglia, e decisamente pi\u00f9 potenti anche di quelli da 460\u00a0mm (18,1\") montati sulla classe Yamato.\nNel 1941 gi\u00e0 uno o forse due di questi cannoni erano in costruzione presso il Kure Naval Arsenal, mentre erano stati completati i disegni delle torrette su cui avrebbero dovuto essere montati. Tali torrette, pesanti ognuna 2.780 t, sarebbero state capaci di ruotare a circa 2\u00b0 al secondo, con un campo visivo per il tiro di 120\u00b0 da dritta a babordo.\nTali cannoni sarebbero stati capaci di un rateo di fuoco massimo di 1/1,5 colpi al minuto, e con un'elevazione prevista da -5\u00b0 a +45\u00b0 alla velocit\u00e0 di 10\u00b0 al secondo. Ogni cannone, dotato di una canna di 23,56 m e pesante 227 t, sarebbe stato in grado di sparare proiettili perforanti da 1.900-2.000 kg o esplosivo da 1.858\u00a0kg.\nPer la batteria secondaria, su cui non si raggiunse una scelta definitiva, fu considerata l'adozione di cannoni da 100\u00a0mm (3,9\") in gran numero. Tali cannoni sono considerati le migliori armi contraeree prodotte dal Giappone durante la seconda guerra mondiale&lt;ref name = \"10cm/65\"&gt;&lt;/ref&gt;, complessivamente in grado di reggere bene il confronto con altre armi dello stesso periodo. \nI pregi principali di questi cannoni, che ne decretarono il successo, erano la rapidit\u00e0 di elevazione e l'elevato rateo di fuoco, circa 15-20 colpi al minuto, caratteristiche che per\u00f2 ne limitavano fortemente la vita operativa, stimata in 350-400 colpi.\nCon l'alzo massimo a 90\u00b0 i loro colpi potevano raggiungere i 13.000 metri di quota, anche se la gittata reale era di circa 11.000 metri.\nCostruzione.\nNei primi mesi del 1941, con la guerra ormai all'orizzonte, tutto il lavoro di progettazione fu deviato verso altre navi da guerra, nonostante il progetto dell'A-150 fosse oramai completo, in modo da coprire la sempre pi\u00f9 forte richiesta di portaerei, incrociatori ed altre navi di dimensioni minori. Nonostante il fermo imposto alla progettazione, le due navi classe A-150 previste furono provvisoriamente designate coi numeri 798 e 799 ed inserite in un programma di costruzione previsto per il 1942.\nLa 798 avrebbe dovuto essere costruita nello stesso cantiere della Shinano, mentre la 799 nei cantieri di Kure una volta terminata la quarta unit\u00e0 della classe Yamato, la cui costruzione non fu mai portata a termine.\nEntrambe le navi dovevano essere impostate tra la fine del 1941 e l'inizio del 1942, varate nel 1944-45 ed completate per il 1946-47. Tuttavia la costruzione non inizi\u00f2 mai, in quanto avrebbe richiesto l'impiego di troppe risorse, e la successiva battaglia delle Midway evidenzi\u00f2 la sempre maggiore importanza delle portaerei, placando di fatto il bisogno di nuove corazzate."}
{"id": "3628125", "revid": "599013", "url": "https://it.wikipedia.org/wiki?curid=3628125", "title": "Benson &amp; Hedges Centennial Open 1987 - Doppio", "text": "Il doppio del torneo di tennis Heineken Open 1987, facente parte della categoria Grand Prix, ha avuto come vincitori Kelly Jones e Brad Pearce che hanno battuto in finale Carl Limberger e Mark Woodforde 7-6, 7-6."}
{"id": "3628127", "revid": "287204", "url": "https://it.wikipedia.org/wiki?curid=3628127", "title": "Cartesianesimo", "text": "Il cartesianesimo \u00e8 un movimento filosofico-intellettuale che ha avuto origine dal pensiero del filosofo Cartesio (1596-1650). Il cartesianesimo ha raggiunto il suo apice tra il XVII e il XVIII secolo, anche se non mancano varianti anche nei secoli successivi.\nI seguaci di questo movimento vengono chiamati \"cartesiani\".\nCaratteri generali.\nIl cartesianesimo, da un punto di vista metafisico ed epistemologico, \u00e8 considerato una sorta di razionalismo dato che i cartesiani ritengono che una conoscenza certa derivi dalla ragione attraverso le idee innate. Questo si oppone all'empirismo tradizionale, che ebbe origine con Aristotele, secondo il quale la conoscenza umana deriva dall'esperienza sensibile. Secondo Cartesio, invece, l'esperienza poteva fallire, riducendo la conoscenza ricavata in questo modo a una probabilit\u00e0 e non a una certezza.\nCiononostante i cartesiani svilupparono teorie scientifiche probabilistiche conseguite a una osservazione e a una sperimentazione, come facevano gli empiristi. \nEssi furono costretti ad accettare una conoscenza incerta, poich\u00e9 credevano nell'onnipotenza di Dio e nella libert\u00e0 della sua volont\u00e0; Dio, quindi, potrebbe, se lo desiderasse, trasformare una verit\u00e0 apparente in una falsit\u00e0 e una falsit\u00e0 apparente in una verit\u00e0.\nGli esseri umani, dotati di un intelletto umano finito, sono certi solo di ci\u00f2 che Dio rivela e del fatto che essi e Dio esistano.\nI cartesiani adottarono una sorta di dualismo composto da due sostanze finite: mente e materia. L'essenza della mente \u00e8 il pensiero autocosciente; l'essenza della materia \u00e8 l'estensione in tre dimensioni. Dio \u00e8 una terza sostanza, dotata di esistenza come essenza. Egli crea gli esseri umani unendo mente e corpo.\nPer i cartesiani la conoscenza del mondo \u00e8 indiretta. Essa dipende da alcuni movimenti del corpo che vengono comunicati dagli organi sensoriali al cervello (tramite i nervi), per produrre quindi idee sensibili, nonch\u00e9 sensazioni, nella mente.\nDiffusione geografica.\nOlanda.\nLa filosofia di Cartesio si diffuse dapprima in Olanda, dove Cartesio aveva abitato per gran parte della sua vita. Tra i primi a insegnare filosofia cartesiana in Olanda furono Henricus Reneri e Henricus Regius, entrambi insegnanti, il primo di filosofia e il secondo di medicina presso l'universit\u00e0 di Utrecht. Regius probabilmente doveva la sua nomina di professore di medicina teorica in quell'universit\u00e0 proprio grazie al suo essere un cartesiano. Negli anni a seguire si afferm\u00f2 come il principale sostenitore del cartesianesimo a Utrecht e fu protagonista dei primi contrasti che la filosofia cartesiana dovette affrontare dopo essere stata incolpata di ateismo da Gisberto Voezio.\nCon la divulgazione del cartesianesimo in Olanda nacque una controversia molto famosa per quanto riguarda l'interpretazione delle Sacre Scritture. Nella sua opera \"Philosophia S. Scripturae interpres\", pubblicata nel 1666, il cartesiano Lodewijk Meyer (amico stretto del filosofo Spinoza) sostenne che, nonostante la Sacra Scrittura fosse l'unico deposito in cui risiedevano le verit\u00e0 di Dio, era compito della ragione darne la giusta interpretazione, mettendo quindi in discussione tutto ci\u00f2 che non poteva concordare con essa. In teologia questa manifestazione di estremo razionalismo diede vita ad aspre reazioni.\nFrancia.\nIl cartesianesimo in Francia prese fin dall'inizio caratteri molto diversi dal cartesianesimo olandese, poich\u00e9 si svilupp\u00f2 al di fuori delle scuole e in netta contrapposizione rispetto a esse. Infatti esso si diffuse nei salotti, nei circoli scientifici e in ambienti religiosi non dominanti, ma di alto spessore, come gli oratoriani e i giansenisti. Quindi, mentre i docenti cartesiani olandesi producevano opere di commento e manuali in lingua latina, i cartesiani francesi si occupavano della stesura di saggi e trattati, principalmente in francese, rivolti a un pubblico che non era quello scolastico. \nSolamente negli anni successivi la filosofia cartesiana riusc\u00ec a imporsi nelle scuole e nelle universit\u00e0.\nIn Francia le questioni pi\u00f9 importanti intorno alle quali si svolsero le battaglie decisive in favore o contro il cartesianesimo furono tre:\nIl problema dell'eucarestia.\nIl filosofo Antoine Arnauld aveva mosso nelle sue \"Obiezioni alle quarte Meditazioni\" una critica a Cartesio basata sull'idea che la dottrina cartesiana dell'estensione dei corpi appariva inconciliabile con il principio cattolico della transustanziazione. Da qui nacque la controversia sull'eucarestia. \nAlla critica di Arnauld, Cartesio forn\u00ec una replica ampia, ma oscura e non convincente. I tentativi di altri cartesiani non furono pi\u00f9 fortunati. In conclusione, il problema, invece di essere risolto, fu dissolto portando a una netta distinzione fra ci\u00f2 che \u00e8 di competenza della fede e ci\u00f2 che \u00e8 di competenza della filosofia.\nIl problema dell'anima delle bestie.\nLa tesi degli animali-macchina era retta da Cartesio in base alla contrapposizione da lui eseguita fra res cogitans e res extensa, eliminando qualsiasi possibilit\u00e0 di termine medio fra spirito e corpo. Di conseguenza, o si assegnava agli animali un'entit\u00e0 spirituale del tutto paragonabile a quella dell'uomo o la si negava completamente.\nAssegnare un'anima alle bestie era del tutto inaccettabile per un cristiano perch\u00e9 in tal modo si identificavano gli animali con gli uomini, facendo partecipi gli uni allo stesso destino sovrannaturale degli altri, oppure riducendo gli uomini alla natura puramente materiale delle bestie.\nI padri oratoriani Nicolas-Joseph Poisson (1637-1710) e Malebranche credevano che se la tesi animale-macchina non fosse stata accettata, la stessa idea di un Dio buono e giusto sarebbe venuta meno. L'uomo, che si \u00e8 raffigurato come il solo colpevole del peccato originale, \u00e8 l'unico che merita di patire il dolore, nonch\u00e9 giusta punizione per la sua colpa.\nIl problema dei rapporti intercorrenti fra sostanza pensante (anima) ed estesa (corpo).\nSecondo le regole della fisica cartesiana, ogni modifica del mondo dei corpi richiedeva una causa per contatto, omogenea con l'effetto. Eliminando quindi ogni rapporto fra anima e corpo, si eliminava anche una loro qualsiasi diretta influenza. \nLa soluzione che una gran parte dei cartesiani dette al problema fu l'occasionalismo: \u00e8 Dio che da una parte, in occasione di alcuni movimenti e cambiamenti presenti nei corpi umani, genera certe sensazioni e sentimenti nell'anima, e dall'altra, in occasione delle volizioni, fa coincidere esse con movimenti presenti nelle componenti dei corpi. Quindi Dio \u00e8 la sola causa che genera tutti i cambiamenti presenti nell'universo. \nQuesta concezione trov\u00f2 la sua pi\u00f9 coerente applicazione nella filosofia di Nicolas Malebranche.\nCartesianesimo e scienza.\nIn aggiunta agli sviluppi metafisici e filosofici, furono importanti anche gli sviluppi scientifici del pensiero di Cartesio.\nIn questa prospettiva si riconobbero opere come \"Trait\u00e9 de physique\" (1671) di Rohault (cartesiano francese) e le \"Conversazioni sulla pluralit\u00e0 dei mondi\" (1686) di Fontanelle. A queste si aggiunge anche la Logica di Port-Royal (1662) di Arnauld e Pierre Nicole, testo esemplare che si impose come manuale di logica nelle scuole di met\u00e0 Europa per pi\u00f9 di un secolo.\nDi questi cartesiani nessuno ebbe interesse per le esperienze, con l'eccezione di Rohault, la cui interpretazione dei fenomeni nei cosiddetti \u00abvasi capillari\u00bb occup\u00f2 un posto importante nello sviluppo della fisica sperimentale del XVII secolo. \nUna prova che in quel periodo l'Europa ebbe un'epoca cartesiana, in particolare per la fisica, si ha nel fatto che Newton per attestare definitivamente le proprie tesi sul sistema del mondo e imporre quella che sar\u00e0 la scienza moderna della natura, fu costretto a fare i conti con la fisica cartesiana.\nI cartesiani riaffermarono con costanza che una spiegazione valida dei fenomeni naturali poteva essere solo meccanica, andando contro al newtonianesimo che diffondeva nel sistema del mondo una nozione di forza, quella di attrazione.\nAnche quando, dopo la met\u00e0 del Settecento, d'Alembert, Lalande e Laplace fecero valere incontrastato il metodo scientifico di Newton, dando cos\u00ec il colpo di grazia agli ultimi cartesiani, questo risultato non fu raggiunto senza aver prima perfezionato e corretto tale metodo alla luce di quella che era l'esigenza fondamentale del cartesianesimo: l'esigenza di una spiegazione del tutto meccanica dei fenomeni della fisica.\nCartesio e la filosofia moderna.\nXVIII secolo.\nNel XVIII secolo la filosofia cartesiana manifest\u00f2 di nuovo la sua vitalit\u00e0, sia nel dibattito scientifico, sia attraverso un personaggio originale come La Mettrie, il quale svilupp\u00f2 trattati di carattere principalmente materialistico. L'uomo \u00e8 una macchina e l'anima \u00e8 definita come un \"principio di movimento\". A differenza del meccanicismo cartesiano, per La Mettrie ogni parte del corpo ha la capacit\u00e0 di sentire, idea che rivaluta anche gli istinti. La Mettrie si differenzia da Cartesio anche perch\u00e9, eliminata la res cogitans, egli pone animali e uomini sullo stesso piano, considerandoli diversi solo per quanto riguarda la complessit\u00e0 all'interno della scatola cranica.\nXIX secolo.\nNel XIX secolo la filosofia di Cartesio smise di essere una scuola filosofica, per diventare un patrimonio di idee a cui ispirarsi o collegarsi per dare una consistenza teorica a nuove concezioni dell'uomo, del mondo e dell'assoluto. \nL'idealismo tedesco vide nel pensiero di Cartesio e nella sua nozione di soggetto pensante l'origine stessa della filosofia moderna, che si sarebbe idealizzata nell'idealismo assoluto. Anche in Francia Victor Cousin fece della filosofia di Cartesio un'insegna per combattere il sensismo e per riconfermare quella che secondo lui era la tradizione spiritualistica della vera filosofia francese. Perfino il positivismo scopr\u00ec e valorizz\u00f2 il Cartesio fisico e matematico, le cui opinioni meccanicistiche parevano trovare una conferma nella teoria di Fresnel sulla natura ondulatoria della luce.\nXIX e XX secolo.\nNegli ultimi decenni del XIX e i primi del XX secolo le interpretazioni della filosofia cartesiana si possono dividere in tre indirizzi principali:\nSu queste tre linee di valutazione si sono in seguito comparate, scontrate e a volte anche confuse molte delle interpretazioni di Cartesio."}
{"id": "3628128", "revid": "767487", "url": "https://it.wikipedia.org/wiki?curid=3628128", "title": "DyNAbyte", "text": "I DyNAbyte sono un gruppo di industrial metal nato nel 1998.\nBiografia.\nI tre membri fondatori del gruppo sono Giallo (voce), LJ Dusk (chitarra) e John (basso). Nel 1999 pubblicano il primo demo che propone dei brani caratterizzati da basi di batteria e tastiere elettroniche, chitarra e basso elettrici in stile metal e voce melodica.\nNel 2000 realizzano un altro demo e nel 2001 Cadaveria subentra a Giallo alla voce, rendendo il sound del gruppo pi\u00f9 aggressivo, grazie alla sua tecnica di canto gutturale (growl).\nSubito registrano un ulteriore demo grazie al quale ottengono un contratto discografico con l'etichetta russa CD-Maximum, con la quale nel 2004 pubblicano l'album d'esordio Extreme mental piercing, a cui segue la pubblicazione del video clip promozionale \"I'm my eNemy\".\nIl secondo album dei DyNAbyte 2KX viene registrato e mixato tra il 2009 ed il 2010, e viene pubblicato in data 10 ottobre 2010 (10/10/10) su chiavetta USB, completamente autoprodotto dal gruppo stesso. Le buone recensioni che ne seguono gli valgono un contratto con l'etichetta italiana Wormholedeath/Dreamcell11 che il 25 febbraio 2011 pubblica l'album 2KX su CD. Il 30 luglio 2011 viene pubblicato il video clip promozionale della canzone \"Wave\", tratta dal secondo disco dei DyNAbyte.\nNome.\nCome riportato nella biografia ufficiale, il nome DyNAbyte deriverebbe dalla fusione delle parole inglesi dynamite (dinamite) e byte (unit\u00e0 di misura delle capacit\u00e0 di memoria dei computer). La scrittura con le lettere D N A maiuscole vorrebbe mettere in evidenza la presenza della sigla DNA (acido desossiribonucleico)."}
{"id": "3628129", "revid": "1543377", "url": "https://it.wikipedia.org/wiki?curid=3628129", "title": "Madonna col Bambino in gloria con le sante Caterina, Lucia, Cecilia, Barbara e Agnese", "text": "La Madonna col Bambino in gloria con le sante Caterina, Lucia, Cecilia, Barbara e Agnese \u00e8 un dipinto a olio su tela (288\u00d7193 cm) del Moretto, datato 1540 e conservato nella chiesa di San Giorgio in Braida a Verona, nell'altare sotto l'organo.\nL'opera testimonia le tipologie e le modalit\u00e0 di trattazione del Moretto del personaggio femminile, incentrato su forme delicate e morbide in contrasto con la donna netta e slanciata proposta dal manierismo incalzante. A ci\u00f2 si accompagna la ripresa di valori tardo gotici, mediati soprattutto dall'aggiornamento dello schema della tavola centrale del \"polittico di sant'Orsola\", opera quattrocentesca di Antonio Vivarini.\nStoria.\nLa pala viene dipinta su commissione dei Canonici del monastero di San Giorgio Maggiore nel 1540 e si trova ancora nel luogo dell'originaria collocazione. Il dipinto \u00e8 poi ricordato per la prima volta da Carlo Ridolfi nel 1648 e concordemente dalla letteratura artistica locale successiva, sebbene talvolta con imprecise notizie di collocazione.\nDescrizione.\nLa figurazione \u00e8 divisa in due met\u00e0: nella zona superiore \u00e8 presente, assisa sulle nubi, la Madonna con in grembo il Bambino Ges\u00f9, con un largo manto aperto ai lati e sorretto da angioletti. Nella met\u00e0 inferiore, invece, sono disposte, da sinistra a destra, santa Caterina d'Alessandria, santa Lucia, santa Cecilia, santa Barbara e sant'Agnese, ognuna caratterizzata dagli attributi iconografici tradizionali, in conversazione tra loro o in contemplazione della Madonna.\nSullo sfondo si vede un cielo rigato da nubi, mentre brani di architetture in rovina si scorgono a fianco del gruppo di sante, ai margini della tela. Sulla ruota dentata di santa Caterina, nell'angolo in basso a sinistra, \u00e8 dipinto un cartello con la data e la firma dell'autore: \"\u00abALEXANDER MORETTVS / BRIX:F. / M.D.XL.\u00bb\".\nStile.\nJoseph Archer Crowe e Giovanni Battista Cavalcaselle, nel 1871, suppongono una discrepanza tra la data e lo stile generale dell'opera, che secondo i critici, sarebbe caratteristico della produzione precedente. Stefano Fenaroli, nel 1875, si sofferma piuttosto sulla \u00abmirabile fluidit\u00e0 di contorni ed eleganza di forme\u00bb, mentre Gustavo Frizzoni, nel medesimo anno, vi trova \u00abfigure di espressione calma e devota e nello stesso tempo umanamente belle e graziose, quanto mai si pu\u00f2 dire, mentre l'opera intera mostra un magistero di tinte delicate e finemente armonizzate quale si riscontra nelle opere pi\u00f9 felici del Bonvicino\u00bb. La critica successiva si limita invece a brevi cenni, compreso Pietro Da Ponte che, nel 1898, non va oltre il giudizio di \u00abdipinto bellissimo\u00bb.\nAdolfo Venturi, nel 1929, si dissocia dalle lodi dei commentatori precedenti e nota nel dipinto difficolt\u00e0 e disarticolazione: \u00abil Moretto trova difficolt\u00e0 a disporre le sante; e ricorre a far poggiare un piede di santa Cecilia pi\u00f9 su dell'altro, secondo una positura a lui consueta e a volgere due figure di martiri una quasi di fronte, una quasi da tergo; altre due seggono a destra e a sinistra nel davanti, senza che risulti dalle vaghe donzelle una corona, e lo spazio sia composto, intrecciato, unito. In alto poi, il Moretto, sciorinando drappi e il manto della Vergine, cerca di riempire i vuoti, non di trovare un partito decorativo non di ripiego\u00bb. Il Venturi giudica invece ottimamente le delicate cromie, ricche di alternanza tra sfumature dorate e argentine con prevalenza di queste ultime, lodando poi \u00abl'anima mite di Agnese che carezza l'agnellino\u00bb. Conclude poi analizzando le analogie con Raffaello, trovandoli ad esempio tra santa Cecilia e l'omonimo soggetto raffaellesco dell\"Estasi di santa Cecilia\", dove per\u00f2 il Moretto \u00abnon ha rinunciato a darle quella tenerezza, quella dolcezza cerchiata di malinconia del tipo femminile lombardo, che l'Urbinate, fattosi romano e scultorio, faceva tacere acuendo la divina ispirazione della Santa. Moretto ha voluto comporre le sue regine di bont\u00e0 e d'amore con i fiori della bellezza lombarda\u00bb. Rathe, nel 1941, segnala alla critica una stampa di Marcantonio Raimondi raffigurante l\"Estasi di Santa Cecilia\" che, probabilmente, serv\u00ec da base al Moretto per eseguire la sua figura nella pala di Verona, facendo comunque notare la differenza di espressione tra le due figure e concordando quindi con il precedente parere del Venturi.\nNell'analisi di Gy\u00f6rgy Gombosi del 1943, il dipinto viene collocato al centro dell'interesse del Moretto per l'immagine femminile, con tutti i relativi fenomeni formali ed emozionali. \u00abCinque corpi di donna\u00bb, scrive il Gombosi, \u00absono qui riuniti in una composizione, in un fluttuante e circolante ritmo di morbidi contrapposti. I rotondi \"scaricamenti\" dei fianchi, delle membra, la posizione rilassata del corpo, il concludersi dei movimenti in una rassicurante ed armonica espressione di \"occhio in occhio\", sono gli stessi elementi che si trovavano nella \"pala di Sant'Eufemia\" dodici o quindici anni prima. Soltanto la pienezza dei corpi \u00e8 ora anche pi\u00f9 grande, la carica sensuale ancora pi\u00f9 matura e pi\u00f9 calda\u00bb. Il critico cita poi, come ulteriore tappa di questo percorso, le \"Sante Lucia, Cecilia, Barbara, Agata e Agnese\", pala eseguita negli anni successivi per la chiesa di San Clemente a Brescia. Il discorso del Gombosi, comunque, mira a dimostrare come l'accentuazione della forma femminile di rotondit\u00e0 e morbidezza, propria dell'arte veneziana, riveli il rifiuto del Moretto di accettare la forma femminile manierista, eccessivamente slanciata e irreale nelle proporzioni.\nI valori formali sono studiati con attenzione nello studio di Avena del 1947, che osserva come la tela \u00abfu indubbiamente una nota nuova nel colorismo veronese\u00bb e ne valuta l'importanza che ebbe nell'evoluzione dell'arte di Paolo Veronese, in quanto, \u00abanche se non poteva valere a suscitare per s\u00e9 stesso il genio di Paolo, come alcuni vorrebbero, certamente dovette compiacerlo\u00bb.\nAnche secondo Valerio Guazzoni, nel 1981, l'opera fa corpo con altri dipinti, in particolare quelli realizzati per la gi\u00e0 citata chiesa di San Clemente, fondati su una spiritualit\u00e0 \u00abun po' fragile, devotamente circonfusa dal pittore di morbide eleganze e languori crepuscolari\u00bb. Il Guazzoni colloca inoltre il dipinto nella ripresa, da parte del Moretto, dei valori tardo gotici mediati soprattutto dall'aggiornamento dello schema della tavola centrale del \"polittico di sant'Orsola\", opera quattrocentesca di Antonio Vivarini, alla base di altre produzioni del Moretto tra le quali, prime fra tutte, la \"Sant'Orsola e le vergini compagne\" sempre a San Clemente e l'analogo dipinto oggi alla Pinacoteca del Castello Sforzesco di Milano."}
{"id": "3628130", "revid": "767487", "url": "https://it.wikipedia.org/wiki?curid=3628130", "title": "Bad Karma", "text": "Bad Karma \u00e8 un film thriller del 2002, diretto da John Hough ed interpretato da Patsy Kensit e Patrick Muldoon.\nTrama.\nUna paziente psichiatrica si ritiene la reincarnazione di una donna amata da Jack lo squartatore, e finisce per inquietare il suo medico, convinta che ospiti l'anima del serial killer. Cos\u00ec usa la sua sensualit\u00e0 per corromperlo, fugge dall'ospedale e si sbarazza della famiglia dello psichiatra, per renderlo suo amante e complice.\nProduzione.\nIl film, noto anche come \"Hell's Gate\", \u00e8 stato girato tra gli Stati Uniti e l'Irlanda.\nDVD.\nLa versione DVD \u00e8 stata pubblicata il 23 luglio 2002."}
{"id": "3628131", "revid": "26244", "url": "https://it.wikipedia.org/wiki?curid=3628131", "title": "World Youth Day", "text": ""}
{"id": "3628133", "revid": "26244", "url": "https://it.wikipedia.org/wiki?curid=3628133", "title": "WYD", "text": ""}
{"id": "3628136", "revid": "1305772", "url": "https://it.wikipedia.org/wiki?curid=3628136", "title": "Stoned", "text": ""}
{"id": "3628138", "revid": "287204", "url": "https://it.wikipedia.org/wiki?curid=3628138", "title": "Teatro Colon", "text": ""}
{"id": "3628141", "revid": "599013", "url": "https://it.wikipedia.org/wiki?curid=3628141", "title": "Gabriele Hinzmann", "text": ""}
{"id": "3628143", "revid": "42912098", "url": "https://it.wikipedia.org/wiki?curid=3628143", "title": "Billy Bathgate", "text": ""}
{"id": "3628145", "revid": "767487", "url": "https://it.wikipedia.org/wiki?curid=3628145", "title": "Locomotiva FS 136", "text": "Le locomotive gruppo 136 FS erano locomotive a vapore con tender, a vapore saturo e a semplice espansione, a 2 cilindri esterni che le Ferrovie dello Stato incorporarono successivamente al rilevamento del parco macchine della ex Rete Mediterranea e Rete Adriatica. Fino al 1907 avevano costituito il gruppo FS 131\nStoria.\nLe locomotive vennero commissionate dalla Societ\u00e0 italiana per le strade ferrate meridionali a varie fabbriche tra cui la Cail di Parigi e le Officine Grafenstaden e consegnate all'esercizio a partire dagli anni sessanta del XIX secolo. Nel 1885 vennero divise, assieme alle linee, tra Rete Adriatica (gruppo RA 40) e Rete Mediterranea (gruppo RM 2028-2052). \nBuona parte delle suddette locomotive venne incorporata nel parco macchine FS in seguito al riscatto delle reti nel 1905 e immatricolata nel nuovo \"gruppo 131 FS\" ma nel 1907, in seguito al riordino generale seguito all'immissione degli altri rotabili gruppo ex SFM riscattati dopo il 1906, vennero immesse nel \"gruppo 136\". Le locomotive erano gi\u00e0 di tipo obsoleto e venne radiate pochi anni dopo; 2 unit\u00e0, la ex RM 2029 e la ex RM 2039 erano ancora presenti e in esercizio nel 1915.\nCaratteristiche.\nLe locomotive avevano la configurazione \"classica\" delle macchine per viaggiatori dell'epoca in cui vennero costruite e rappresentavano un tipo di realizzazione piuttosto comune: il rodiggio era costituito da 2 assi accoppiati mediante biella e da un asse portante anteriore di diametro minore. Il diametro degli assi motori era di 1670\u00a0mm, il diametro delle ruote anteriori era di 1170\u00a0mm con un bordino uguale per tutte di 65\u00a0mm.\nLa trasmissione del moto dal motore a 2 cilindri esterni avveniva mediante biella motrice esterna. La distribuzione del vapore avveniva per mezzo di cassetti piani con sistema di azionamento Stephenson. Il posto di guida era, secondo i canoni dell'epoca, costituito da uno spazio estremo in piattaforma coperto da una semplice tettoia in corrispondenza.\nLe locomotive provenienti dalla ex RM avevano una caldaia lunga 6.740\u00a0mm, che poteva contenere un volume medio di 3,75\u00a0m\u00b3 d'acqua (considerati a 10\u00a0cm sul cielo del forno), a 177 tubi bollitori del diametro di 50/45\u00a0mm che fornivano una superficie globale di riscaldamento, assieme al cielo del forno, di 113,6\u00a0m\u00b2. La caldaia a regime era tarata a 9 bar ed era in grado di fornire un volume di vapore di 1,6\u00a0m\u00b3. Il forno, delle dimensioni di 1310 x 1050\u00a0mm, aveva una graticola della superficie utile di 1,34\u00a0m\u00b2; la produzione normale di vapore asciutto orario era di 4.560\u00a0kg.\nIl meccanismo motore delle macchine era a due cilindri esterni, con distribuzione del vapore a cassetto piano secondo il sistema Stephenson. La trasmissione del moto era a biella motrice esterna con azionamento sul primo asse motore della locomotiva e trasmissione con biella di accoppiamento sul secondo asse. Il diametro mediamente elevato degli assi motori, pari a 1.670\u00a0mm a ruote nuove, ne faceva una macchina atta a servizi viaggiatori di medio livello con punte massime di 65\u00a0km/h.\nLo sforzo di trazione massimo alla periferia delle ruote motrici, alla massima pressione di lavoro, era di 4640\u00a0kg, mentre quello massimo applicabile all'avviamento in corrispondenza di un coefficiente di aderenza 1:7 era di 3070\u00a0kg. La potenza normale sviluppata a 45\u00a0km/h era 298\u00a0kW.\nLa locomotiva era priva di freni automatici ad aria o a vuoto e si affidava a quelli a mano del tender della massa totale in assetto di servizio di 21,5\u00a0t. Ogni locomotiva trainava un tender a 2 assi in grado di trasportare 3 tonnellate di carbone e 6800 litri di acqua. La lunghezza totale (tender compreso) era di 14.302\u00a0mm. L'altezza era di 4.180\u00a0mm per le ex RM."}
{"id": "3628146", "revid": "767487", "url": "https://it.wikipedia.org/wiki?curid=3628146", "title": "Emmanuel Frimpong", "text": "Carriera.\nClub.\nDopo aver svolto la trafila delle giovanili nell'Arsenal, nel 2010 viene aggregato alla rosa della prima squadra del club londinese con cui partecipa al precampionato svolto in Austria. Il 19 agosto 2010 durante un allenamento si infortuna al legamento crociato anteriore ed \u00e8 costretto a uno stop di nove mesi. Circa un anno pi\u00f9 tardi il giocatore debutta in campionato nella prima giornata contro il Newcastle, sostituendo Tom\u00e1\u0161 Rosick\u00fd nella sfida del 13 agosto 2011 contro il Newcastle. Tre giorni dopo esordisce nelle coppe europee giocando l'andata dei play-off della Champions League contro l'Udinese, sostituendo Rosick\u00fd anche in questo caso. Il 20 agosto 2011 parte titolare per la prima volta contro il Liverpool, salvo essere espulso al 69' minuto per doppia ammonizione.\nNel gennaio 2012 viene girato in prestito al Wolverhampton fino al termine del campionato. Con i \"Wolves\" pu\u00f2 collezionare solo 5 presenze, a causa della rottura di un legamento del ginocchio destro durante la vittoriosa partita contro il Queens Park Rangers.\nFrimpong comincia la stagione 2012-2013 all'Arsenal giocando in Coppa di Lega, per poi passare in prestito al Charlton per 6 settimane fino al 1\u00ba gennaio 2013, quindi il 25 gennaio 2013 va sempre in prestito ma al Fulham fino a fine stagione.\nIl 31 gennaio 2014 viene acquistato a titolo definitivo dal Barnsley, formazione all'epoca militante in seconda serie. Esordisce con la nuova maglia in occasione del match contro lo Sheffield Wednesday, ma gi\u00e0 al 30' minuto riceve un cartellino rosso per doppia ammonizione. La squadra biancorossa termina la stagione con una retrocessione in Football League One, cos\u00ec Frimpong viene svincolato.\nIl 1\u00ba settembre 2014 firma un contratto triennale con l'Ufa, club militante nella Prem'er-Liga. Nella partita di esordio nel campionato russo, viene espulso al 31' minuto per aver rivolto un gestaccio ai tifosi dello Spartak Mosca in risposta a cori razzisti. Il 4 aprile 2016 rescinde consensualmente il contratto che lo legava all'Ufa.\nFrimpong continua a giocare in Russia firmando con l'Arsenal Tula, ma vi resta solo per met\u00e0 stagione, giocando poco (in campionato solo 95 minuti diluiti in tre presenze) e infine decidendo di rescindere. Nello stesso periodo (febbraio 2017) viene annunciato come rinforzo per il centrocampo dell'AFC Eskilstuna, societ\u00e0 svedese che si apprestava a disputare il primo campionato in Allsvenskan nel corso della sua giovane storia. Gi\u00e0 nel mese di agosto, con la squadra che nel frattempo occupava l'ultimo posto in classifica, rescinde il contratto per approdare a Cipro all'Ermis Aradippou.\nIl 7 marzo 2019 con un post su \"Twitter\" ha annunciato il suo ritiro dal calcio giocato all'et\u00e0 di 27 anni, motivando la scelta con le conseguenze di un infortunio ai legamenti del ginocchio occorsogli nel novembre 2017.\nChiude la carriera con 82 partite di campionato ufficialmente disputate.\nStatistiche.\nPresenze e reti nei club.\n\"Statistiche aggiornate al 4 aprile 2016.\""}
{"id": "3628147", "revid": "71433", "url": "https://it.wikipedia.org/wiki?curid=3628147", "title": "The Siege", "text": ""}
{"id": "3628148", "revid": "439868", "url": "https://it.wikipedia.org/wiki?curid=3628148", "title": "Gulf Breeze", "text": "Gulf Breeze \u00e8 una citt\u00e0 della Contea di Santa Rosa a sud di Pensacola, in Florida, Stati Uniti d'America.\nGeografia fisica.\nSecondo L'United States Census Bureau, Gulf Breeze occupa una superficie di 61,02\u00a0km\u00b2, di cui 12,12\u00a0km\u00b2 di terraferma e 49,9\u00a0km\u00b2 (l'80,13%) di acqua.\nSociet\u00e0.\nEvoluzione demografica.\nSecondo il censimento degli USA del 2010, Gulf Breeze ha una popolazione di 5.763 abitanti, con una densit\u00e0 di popolazione di 94,44 abitanti per\u00a0km\u00b2. La popolazione \u00e8 composta per il 95,75% da bianchi americani, per lo 0,35% da afroamericani, per l'1,42% da asioamericani, per lo 0,59% da nativi americani, per lo 0,02% da isolani dell'Oceano Pacifico, per lo 0,18% da altre razze e per l'1,06% da individui appartenenti a due o pi\u00f9 razze. Gl'ispano-americani rappresentano l'1,36% della popolazione."}
{"id": "3628150", "revid": "174925", "url": "https://it.wikipedia.org/wiki?curid=3628150", "title": "Disturbo del sonno", "text": ""}
{"id": "3628151", "revid": "116503540", "url": "https://it.wikipedia.org/wiki?curid=3628151", "title": "Spinoza (blog)", "text": "Spinoza \u00e8 un blog satirico collettivo. Il nome e il logo derivano dal filosofo olandese Baruch Spinoza.\nLa piattaforma si basa su WordPress e l'hosting viene effettuato da Altervista. Limitatamente al web, il contenuto del sito viene distribuito sotto una licenza Creative Commons.\nI contenuti vengono creati da una comunit\u00e0 che produce battute e testi satirici sul forum seguendo notizie di attualit\u00e0. Successivamente, uno staff di volontari seleziona il materiale che viene poi pubblicato sul sito.\nAlcune loro battute sono utilizzate in vari siti internet tra cui quello de \"Il Fatto Quotidiano\", nella sezione \"Cattiverie\" e nel programma di Rai 3 \"Robinson\".\nStoria.\nIl blog \u00e8 stato creato da Stefano Andreoli e Alessandro Bonino nel 2006. Nella primavera del 2008, in concomitanza con le elezioni del 2008 il blog ha avuto un boom di visitatori.\nNel marzo 2009 \u00e8 nato il forum, dove \u00e8 possibile contribuire alla creazione di battute su notizie di attualit\u00e0.\nNel 2009 e nel 2010 Spinoza \u00e8 stato nominato come miglior blog italiano. Nel 2010 il blog ha ricevuto inoltre il Premio Internazionale di Satira Forte dei Marmi. Nello stesso anno, il 27 maggio, \u00e8 uscito nelle librerie il primo libro curato da Stefano Andreoli e Alessandro Bonino, \"Spinoza, un libro serissimo\". L'8 novembre 2010, il blog \u00e8 inoltre omaggiato in diretta televisiva da Roberto Benigni nel corso della prima puntata del programma \"Vieni via con me\".\nDal 21 luglio 2010 il blog \u00e8 ospitato da Altervista, che ha risolto i frequenti down del sito dovuti ai picchi di visitatori.\nIl 26 maggio 2011 \u00e8 stato pubblicato il secondo libro, \"Spinoza. Una risata vi disseppellir\u00e0\". Il 7 ottobre 2011 esce il primo numero della rivista \"Il Male\" di Vauro e Vincino, nella quale Spinoza ha una sua rubrica di satira. Due mesi dopo, il 7 dicembre 2011 \u00e8 uscito il libro \"Vade retro! Manuale di autodifesa dalle religioni (quasi tutte)\" scritto in collaborazione con il vignettista Vauro Senesi.\nIl 24 maggio 2012 \u00e8 uscito il terzo libro, \"Spinoza. Qualcosa di completamente diverso\".\nIl 7 maggio 2014 \u00e8 uscito il quarto libro, \"Spinoza. La crisi \u00e8 finita e altri racconti fantastici\", edito da Rizzoli."}
{"id": "3628153", "revid": "42912273", "url": "https://it.wikipedia.org/wiki?curid=3628153", "title": "Radio della Suisse Romande", "text": ""}
{"id": "3628159", "revid": "287204", "url": "https://it.wikipedia.org/wiki?curid=3628159", "title": "Texas Tennis Open 2011", "text": "Il Texas Tennis Open 2011 \u00e8 stato un torneo di tennis giocato all'aperto su cemento. \u00c8 stata la prima edizione di questo evento che \u00e8 stato inserito nella categoria International nell'ambito del WTA Tour 2011. Si \u00e8 giocato a Dallas in Texas negli Stati Uniti dal 21 al 27 agosto 2011.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Sabine Lisicki ha sconfitto in finale Aravane Reza\u00ef per 6-2, 6-1.\nDoppio.\n Sorana C\u00eerstea / Alberta Brianti hanno sconfitto in finale Aliz\u00e9 Cornet / Pauline Parmentier, 7-5, 6-3."}
{"id": "3628163", "revid": "37401", "url": "https://it.wikipedia.org/wiki?curid=3628163", "title": "Locomotiva FS 131", "text": ""}
{"id": "3628167", "revid": "1442080", "url": "https://it.wikipedia.org/wiki?curid=3628167", "title": "Texas Tennis Open 2011 - Qualificazioni singolare", "text": "Le qualificazioni del singolare del Texas Tennis Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3628172", "revid": "125928519", "url": "https://it.wikipedia.org/wiki?curid=3628172", "title": "Finder Series", "text": " \u00e8 un manga \"yaoi\" scritto da Ayano Yamane originariamente serializzato sulla rivista \"Be x Boy GOLD\" e \"B-Boy Zips\". Dal 2001 al 2005, i capitoli sono stati raccolti in tre \"tank\u014dbon\" dalla casa editrice Biblos, quando la compagnia \u00e8 fallita. La serie \u00e8 stata poi acquistata dalla casa editrice Libre, che ha ristampato i primi tre volumi prima di continuare con il quarto. Attualmente sono stati pubblicati undici volumi (il dodicesimo \u00e8 in corso), diversi drama-CD e un \"artbook\".\nTrama.\nIl ventitreenne Takaba Akihito \u00e8 un giovane fotografo freelance che \u00e8 orgoglioso del suo lavoro e cerca uno \"scoop\" sensazionale. Dopo aver fotografato i loschi affari di Asami Ryuichi, quest'ultimo lo rapisce e stupra, dando inizio ad una relazione sadomasochista tra di loro, poich\u00e9 si trovano continuamente attratti l'uno dall'altro. Fei Long, un boss Cinese che incolpa Asami della morte del padre, si interessa a Takaba, cercando un modo per vendicarsi.\nDrama CD.\nUn drama CD a due dischi del primo volume della serie, contenente 10 tracce, \u00e8 stato pubblicato dalla Geneon Entertainment sotto l'etichetta Cue Egg il 25 maggio 2007. Le voci sono di Akira Sasanuma (Takaba Akihito), Takehito Koyasu (Asami Ryuichi) e Hideo Ishikawa (Fei Long Ron)."}
{"id": "3628179", "revid": "26630", "url": "https://it.wikipedia.org/wiki?curid=3628179", "title": "Vesna Vulovi\u0107", "text": "Biografia.\nHostess di volo, il 26 gennaio 1972 fu coinvolta nell'incidente aereo del volo di linea JAT 367, sul quale lavorava. L'aereo esplose a 10.160 metri di quota a causa di una bomba, spezzandosi in tre parti: Vulovi\u0107 sopravvisse dapprima all'esplosione e, poi, a un volo di 10.160 metri senza paracadute, rimanendo incastrata nella parte posteriore dell'aereo dal carrettino di metallo per il cibo. Venne ritrovata per caso da Bruno Honke, ex medico dell'esercito, tra alcuni pezzi dell'aereo. Riport\u00f2 diverse fratture: al cranio, alle vertebre e alle gambe, rimanendo in coma per 27 giorni.\nSi riprese dopo molti mesi di riabilitazione, senza per\u00f2 mai recuperare perfettamente l'uso delle gambe. Vesna chiese pi\u00f9 volte di tornare al suo lavoro di hostess di volo, ma la compagnia JAT prefer\u00ec assegnarle un impiego in un ufficio a terra. Fu licenziata dalla JAT nel 1990 per avere criticato il governo di Slobodan Milo\u0161evi\u0107, ma riusc\u00ec a evitare l'arresto poich\u00e9 il governo era preoccupato per la pubblicit\u00e0 negativa che la sua prigionia avrebbe portato. Considerata un'eroina nazionale nella ex Jugoslavia, Vesna Vulovi\u0107 detiene il Guinness dei primati, consegnatole nel 1985 da Paul McCartney, per la caduta pi\u00f9 alta senza paracadute, 10.160 metri. Un simile evento si era verificato l'anno precedente, in Amazzonia, durante l'incidente del volo LANSA 508, nel quale Juliane Koepcke era sopravvissuta precipitando per pi\u00f9 di tremila metri.\nHa continuato il suo lavoro come attivista pro-democrazia, fino a quando il Partito socialista di Serbia \u00e8 stato estromesso dal potere durante la rivoluzione dei bulldozer dell'ottobre 2000. Vulovi\u0107 ha successivamente condotto una campagna a nome del Partito Democratico, sostenendo l'ingresso della Serbia nell'Unione Europea. I suoi ultimi anni li ha trascorsi in isolamento, cercando di lottare con il grave senso di frustrazione e colpa per essere sopravvissuta. Dopo aver divorziato, ha vissuto da sola nel suo appartamento di Belgrado, fino alla sua morte, nel 2016.\nVulovi\u0107 ha riferito ai giornalisti che quello nei confronti dell'incidente non era un pensiero costante, ma ha ammesso di aver lottato con la \"sindrome del sopravvissuto\". Ha infatti affermato che \"ogni volta che penso all'incidente, provo un profondo senso di colpa per essere sopravvissuta, perci\u00f2 piango [...] Allora penso che forse non sarei dovuta sopravvivere affatto.\" Vulovi\u0107 rifiut\u00f2 un'eventuale terapia psicologica per far fronte alla sua condizione; si rivolse invece alla religione, diventando una devota cristiana ortodossa. Ha affermato che il suo calvario l'aveva trasformata in un'ottimista. \"Se riesci a sopravvivere a quello a cui sono sopravvissuta io\", ha detto, \"puoi sopravvivere a qualsiasi cosa\".\nGli ultimi anni di vita e la morte.\nNegli ultimi anni della sua vita, Vulovi\u0107 ha vissuto con una pensione di 300 euro al mese, in un fatiscente appartamento di Belgrado. \"Non so cosa rispondere quando la gente dice che sono stata fortunata\", ha affermato. \"La vita \u00e8 cos\u00ec dura oggi.\" Vesna si lamentava del fatto che sua madre e suo padre non sarebbero morti prematuramente, se non fosse stata a bordo del Volo 367, affermando che l'incidente non solo ha rovinato la sua vita, ma anche quella dei suoi genitori. Solo occasionalmente ha concesso interviste, rifiutando di seguito numerose richieste, in particolare da Oprah Winfrey e dalla BBC, dicendo che era \"stanca\" di discutere del tragico episodio. Quando raggiunse i sessant'anni, il peggioramento della sua salute le imped\u00ec di prendere parte alle commemorazioni annuali a Srbsk\u00e1 Kamenice, a cui aveva gi\u00e0 partecipato per molti anni. Nel dicembre 2016, dato che aveva smesso di rispondere al telefono da giorni, gli amici di Vesna, preoccupati del suo stato di salute, decisero di chiedere soccorso. Il 23 dicembre, venne scoperto il corpo di Vesna nel suo appartamento. Gli amici dichiararono che da tempo era affetta da disturbi cardiaci. Fu sepolta nel Nuovo Cimitero di Belgrado il 27 dicembre."}
{"id": "3628181", "revid": "1543377", "url": "https://it.wikipedia.org/wiki?curid=3628181", "title": "Ottar di H\u00e5logaland", "text": "Descrizione del mito.\nNelle \"Historiae\" di Paolo Orosio, scritto nel IX secolo per conto di Alfredo il Grande, Ottar disse di aver vissuto \"pi\u00f9 a nord di qualsiasi altro uomo del nord\", e che \"nessuno [visse] pi\u00f9 a nord di lui\". Parl\u00f2 dei suoi viaggi a nord nel Mar Bianco, ed a sud in Danimarca ed Inghilterra, descrivendo le rotte percorse. Parl\u00f2 anche dei \"Sueoni\", dei Sami (\"Finnas\"), e di due popoli chiamati \"Cwena\" che abitavano a \"Kvenland\" e \"Beorma\". Ottar disse che i Beorma parlavano una lingua simile ai Sami, e che vivevano in un'area della regione del Mar Bianco. Questo popolo \u00e8 segnato sulla mappa come \"Bjarmland\".\nLa storia di Ottar \u00e8 la pi\u00f9 antica fonte scritta dei termini \"Norvegia\" (\"Nor\u00f0weg\") e \"Danimarca\" (\"Denamearc\"). Secondo l'opinione comune, il luogo in cui visse Ottar si trovava da qualche parte nell'area Malangen del Troms meridionale.\nNella cultura moderna.\nOttar e il suo viaggio appaiono nel romanzo \"The Lost Dragon of Wessex\" (1957) di Gwendolyn Bowers.\nNel gennaio 2009, Othere fra H\u00e5logaland [sic] fu interpretato da Stephen John Mouat al Lerwick Up-Helly-Aa, un festival di Shetland, Scozia. Una versione parzialmente romanzata della storia fu reinterpretata nel festival."}
{"id": "3628182", "revid": "19933", "url": "https://it.wikipedia.org/wiki?curid=3628182", "title": "Ohthere da H\u00e5logaland", "text": ""}
{"id": "3628183", "revid": "287204", "url": "https://it.wikipedia.org/wiki?curid=3628183", "title": "Ottar di Halogaland", "text": ""}
{"id": "3628186", "revid": "1442080", "url": "https://it.wikipedia.org/wiki?curid=3628186", "title": "Texas Tennis Open 2011 - Singolare", "text": "Il singolare del Texas Tennis Open 2011 \u00e8 stato un torneo di tennis facente parte del WTA Tour 2011.\nQuesta \u00e8 la prima edizione del torneo ed \u00e8 stata vinta da Sabine Lisicki su Aravane Reza\u00ef per 6-2, 6-1."}
{"id": "3628191", "revid": "228587", "url": "https://it.wikipedia.org/wiki?curid=3628191", "title": "Locomotiva FS 140", "text": "Le locomotive gruppo 140 FS erano locomotive a vapore con tender, a vapore saturo e a semplice espansione, a 2 cilindri esterni che le Ferrovie dello Stato incorporarono successivamente al rilevamento del parco macchine della ex Rete Mediterranea e Rete Adriatica.\nStoria.\nLe locomotive erano state commissionate alle fabbriche Koechlin di Mulhouse e Cockerill di Seraing e consegnate all'esercizio a partire dalla met\u00e0 degli anni sessanta del XIX secolo. Nel 1885 vennero divise, assieme alle linee, tra Rete Adriatica (gruppo RA 25) e Rete Mediterranea (gruppo RM 2109-2300). \nBuona parte delle suddette locomotive venne incorporata nel parco macchine FS in seguito al riscatto delle reti nel 1905 e immatricolata nel nuovo \"gruppo 140 FS\". Le locomotive erano gi\u00e0 di tipo obsoleto e iniziarono ad essere radiate pochi anni dopo; 25 unit\u00e0 erano ancora presenti e in esercizio nel 1915; di esse una dozzina avevano una cabina di guida minima, poco pi\u00f9 che un paravento.\nCaratteristiche.\nLe locomotive avevano la configurazione \"classica\" delle macchine per viaggiatori dell'epoca: il rodiggio era costituito da 2 assi accoppiati mediante biella e da un asse portante anteriore di diametro minore. Il diametro degli assi motori era di 1675\u00a0mm, il diametro delle ruote anteriori era di 1220\u00a0mm con un bordino di 65\u00a0mm per quelli motori e di 60\u00a0mm per quello portante.\nLe locomotive avevano una caldaia lunga 6.720\u00a0mm in alcune, e 6.660\u00a0mm in altre che poteva contenere, rispettivamente, un volume medio di 3,8\u00a0m\u00b3 o di 3,3\u00a0m\u00b3 d'acqua (considerati a 10\u00a0cm sul cielo del forno), a 168 (o 180) tubi bollitori del diametro di 50/45\u00a0mm che misuravano tra le piatre estreme 4.250 o 4.100\u00a0mm e fornivano una superficie globale di riscaldamento, assieme al cielo del forno, di 107,97 o di 111,15\u00a0m\u00b2. La caldaia a regime era tarata a 9 bar ed era in grado di fornire un volume di vapore di 1,65\u00a0m\u00b3 o 1,60\u00a0m\u00b3. Il forno, delle dimensioni di 1170 (1152) x 1045 (1090)\u00a0mm, aveva una graticola della superficie utile di 1,23 o 1,20\u00a0m\u00b2 e un'altezza media di 1.450 (1.440)\u00a0mm; la produzione normale di vapore asciutto orario era di 4.260 o 4.220\u00a0kg.\nIl meccanismo motore delle macchine era a due cilindri esterni, con distribuzione del vapore a cassetto piano secondo il sistema Stephenson. La trasmissione del moto era a biella motrice esterna con azionamento sul primo asse motore della locomotiva e trasmissione con biella di accoppiamento sul secondo asse. Il diametro mediamente elevato degli assi motori ne faceva una macchina atta a servizi viaggiatori di medio livello con punte massime di 65\u00a0km/h.\nLo sforzo di trazione massimo alla periferia delle ruote motrici, alla massima pressione di lavoro, era di 4320 (o 4.220) kg, mentre quello massimo applicabile all'avviamento in corrispondenza di un coefficiente di aderenza 1:7 era di 3430 (o 3.420) kg. La potenza normale sviluppata a 45\u00a0km/h era 270\u00a0kW.\nLe locomotive erano fornite di solo freno a controvapore (alcune macchine ne erano prive) e di quello a mano del tender della massa totale in assetto di servizio di 20,5\u00a0t. Ogni locomotiva trainava un tender a 2 assi in grado di trasportare 3 tonnellate di carbone e 7000 litri di acqua. La lunghezza totale (tender compreso) era di 14.320\u00a0mm. L'altezza era di 4.230 (4.194)\u00a0mm."}
{"id": "3628194", "revid": "107343560", "url": "https://it.wikipedia.org/wiki?curid=3628194", "title": "Heribert Rosweyde", "text": "Biografia.\nEntr\u00f2 nella Compagnia di Ges\u00f9 nel 1588. Professore di Filosofia nel collegio gesuita di Douai negli ultimi anni del XVI secolo, dedic\u00f2 il suo tempo libero alle biblioteche dei monasteri dell'Hainaut e delle Fiandre francesi. Ricopi\u00f2 a mano un ampio numero di documenti che riguardavano la storia della Chiesa in generale e l'agiografia in particolare e scopr\u00ec che negli antichi testi contenuti nei manoscritti che erano posti alla sua osservazione c'era un'atmosfera diversa rispetto alle revisioni a cui molti curatori, specialmente Luigi Lippomano e Lorenzo Surio, poi i pi\u00f9 recenti e maggiormente celebrati, avevano ritenuto di doverli sottoporre.\nRosweyde ritenne che sarebbe stato un lavoro utile pubblicare i testi nella loro forma originale. I suoi superiori, a cui sottomise il suo progetto nel 1603, lo autorizzarono e gli consentirono di preparare l'edizione progettata, senza peraltro sgravarlo dalle altre occupazioni. Rosweyde si dedic\u00f2 al progetto e lo annunci\u00f2 al pubblico, insieme al piano di lavoro che avrebbe seguito, nel 1607. Sotto il titolo: \"Fasti sanctorum quorum vitae in belgicis bibliothecis manuscriptiae\", dette alle stampe in un piccolo volume in sedicesimo, pubblicato dalla stamperia Plantin di Anversa, una lista alfabetica dei nomi dei santi le cui vite erano state da lui scoperte di persona oppure avevano attirato la sua attenzione nelle collezioni di antichi manoscritti. Tale lista era di 50 pagine; la prefazione in cui egli indicava l'impostazione e l'organizzazione del suo lavoro, cos\u00ec come lo aveva concepito, ne prendeva 40. Infine, il lavoro conteneva in un'appendice di 26 pagine gli atti inediti della passione dei martiri della Cilicia, T\u00e0raco, Probo e Andron\u00ecco, che Rosweyde consider\u00f2, erroneamente, come l'autentico verbale ufficiale scritto di pugno da un funzionario della corte del tribunale romano.\nSecondo tale programma la collezione avrebbe dovuto comprendere sedici volumi, oltre due volumi di spiegazioni e tavole. Il primo volume avrebbe dovuto presentare i documenti sulla vita di Ges\u00f9 Cristo e sulle feste fissate in onore degli eventi speciali della sua vita; il secondo volume avrebbe dovuto essere dedicato alla vita e alle feste della Beata Vergine, ed il terzo alle feste dei santi onorati con un culto pi\u00f9 speciale. I dodici volumi successivi sarebbero stati destinati alle biografie dei santi le cui feste sono celebrate rispettivamente nei dodici mesi dell'anno, un volume per ciascun mese. Una tale organizzazione calendarizzata era stata prescritta dai suoi superiori e preferita all'ordine cronologico proposto da Rosweyde. Ma una tale scelta presentava, specialmente a questo punto del lavoro, formidabili difficolt\u00e0. Infine, il sedicesimo volume avrebbe esposto la successione dei martirologi che erano stati in uso nei differenti periodi e nelle varie Chiese della Cristianit\u00e0. Il primo dei due volumi supplementari doveva contenere le note ed i commenti riguardanti le biografie divisi in otto libri che avrebbero trattato rispettivamente i seguenti argomenti:\nL'altro supplemento era destinato a presentare una serie di corpose tavole contenenti:\n\"\"Ed altro ancora,\" aggiunse l'autore, \"se presenta una certa importanza o se i nostri lettori ce lo suggerissero.\" \nIl cardinale Bellarmino, a cui Rosweyde invi\u00f2 una copia del suo volumetto, non pot\u00e9 astenersi dall'esclamare dopo aver letto il suo programma: \"Quest'uomo conta, quindi, di vivere duecento anni!\"\". Egli indirizz\u00f2 all'autore una lettera, il cui originale \u00e8 preservato nell'attuale biblioteca dei Bollandisti, firmata, ma non scritta di proprio pugno dal Bellarmino, in cui egli fa presente, usando un linguaggio educato ma schietto, che ritiene che il progetto sia chimerico. \nRosweyde non ne rimase affatto turbato. Da altre varie fonti aveva ricevuto incoraggiamenti, elogi entusiastici e preziosi aiuti. La nuova impresa trov\u00f2 un protettore speciale, cos\u00ec generoso come era zelante ed illuminato, in Antoine de Wynghe, abate del famoso monastero di Liessies in quello che \u00e8 l'attuale dipartimento del Nord della Francia. Il venerabile Louis de Blois, di cui de Wynghe era il terzo successore, doveva avergli tramandato il suo attaccamento per i Gesuiti. La grande solidariet\u00e0 di questo mecenate si manifest\u00f2 in svariati modi; in lettere di raccomandazione ai capi delle varie case del grande Ordine Benedettino, che aprirono a Rosweyde e ai suoi collaboratori le biblioteche monastiche; in prestiti e regali di libri, manoscritti e copie di manoscritti; ed in assistenza pecuniaria.\nRosweyde era abbastanza confidente di poter completare con i soli suoi sforzi il monumento oggetto dei suoi sogni e che il tutto si sarebbe concluso con un lieto fine. Ma purtroppo non and\u00f2 oltre i primi stadi della struttura. La sua attivit\u00e0 letteraria fu spesa in una moltitudine di lavori storici, sia di oggetto religioso che polemistico, alcuni dei quali, ed \u00e8 vero, avrebbero successivamente costituito una parte della grande collezione agiografica. La maggioranza di questi lavori, comunque, non hanno alcuna relazione con l'opera. Al momento della morte di Rosweyde, che ebbe luogo ad Anversa nel 1629, nemmeno una pagina era pronta per la stampa.\nIl suo lavoro non and\u00f2 comunque perduto, perch\u00e9 Jean Bolland, incaricato di spulciare le carte ed i documenti di Rosweyde, si accorse del loro valore e si imbarc\u00f2 risolutamente nel vasto progetto successivamente identificato con l'associazione dei Bollandisti. Il primo volume degli Acta Sanctorum vide le stampe nel 1643."}
{"id": "3628195", "revid": "287204", "url": "https://it.wikipedia.org/wiki?curid=3628195", "title": "Giovanni Baronzio", "text": "Vita e opere.\nSulla biografia di Giovanni Baronzio non esistono fonti certe. Sappiamo che fu certamente un giottesco della Scuola riminese. Le uniche notizie sono tratte dalle sue opere di cui una \u00e8 firmata e certamente di sua mano cio\u00e8 un polittico con \"La Madonna col bambino e due angeli con San Francesco e San Ludovico da Tolosa\", ma le pi\u00f9 importanti sono forse le \"Storie della vita di Cristo\" che affiancano il pannello principale. Questa opera \u00e8 firmata col nome di \"Iohannes Barontius de Arimino\" e datata 1340.\nQuesto polittico, oggi a Urbino nella Galleria nazionale delle Marche, proviene da un distrutto convento francescano di Macerata Feltria. L'opera denuncia la mano di un pittore raffinato vicino nei modi al suo conterraneo Pietro da Rimini. Gli sfondi dorati possono far pensare ad una tecnica ancora molto vicina a certi pre-giotteschi come Duccio di Boninsegna, ma la rappresentazione delle figure e delle scenografie sono eredit\u00e0 del giottismo maturo, soprattutto perch\u00e9 indulge nella cura dei personaggi e dei particolari come n\u00e9 Duccio, n\u00e9 Cimabue, cio\u00e8 i pre-giotteschi pi\u00f9 famosi, non riescono a veicolare nelle loro opere.\nPer il resto tutta l'opera a lui ascritta \u00e8 d'incerta attribuzione, e secondo dei periodi storici, viene assegnata sia a lui che ad altri pittori della Scuola riminese. La maggior parte di queste opere se le disputano sia Pietro da Rimini che Giuliano da Rimini. Di recente gli sono stati attribuiti, da storici importanti come Roberto Longhi e Federico Zeri, i bellissimi affreschi del Refettorio dell'Abbazia di Pomposa. Alcuni invece vedono la sua mano nella fascia centrale degli affreschi della Basilica di San Nicola da Tolentino (Brandi). Ma ambedue le opere sono state fino ad oggi attribuite a due maestri anonimi, sicuramente di ambito riminese, che prendono il nome dai luoghi dove gli affreschi sono posti come il Maestro dell'Abbazia di Pomposa e il Maestro di Tolentino. Pi\u00f9 di recente ambedue i cicli pittorici sono invece stati attribuiti a Pietro da Rimini e la sua bottega, anche se nell'incertezza la mano dei due maestri anonimi \u00e8 ancora l'ipotesi pi\u00f9 accreditata.\nSull'anno della sua morte abbiamo una scritta posta dai figli di Giovanni che recita \"Ioh[ann]is Barontii, et Deutacomandi Barontii, et Comandi filii quondam Magistri Iohannis Barontii pictoris de cont. S. Agnetis\": la tomba non pi\u00f9 visibile si sarebbe trovata nella chiesa di San Francesco di Rimini, poi trasformata nel '400 in Tempio Malatestiano da Leon Battista Alberti, ma rimane citata nei registri della chiesa all'anno 1362, anno prima del quale il Baronzio \u00e8 sicuramente gi\u00e0 morto.\nAltre attribuzioni.\nSempre nell'incertezza gli sono attribuite le seguenti opere:"}
{"id": "3628197", "revid": "1442080", "url": "https://it.wikipedia.org/wiki?curid=3628197", "title": "Texas Tennis Open 2011 - Doppio", "text": "Il doppio del Texas Tennis Open 2011 \u00e8 stato un torneo di tennis facente parte del WTA Tour 2011.\nQuesta \u00e8 la prima edizione del torneo. Sorana C\u00eerstea e Alberta Brianti hanno sconfitto in finale la coppia formata da Aliz\u00e9 Cornet e Pauline Parmentier per 7-5 6-3.\nTeste di serie.\nTutte le teste di serie ricevono un bye per i quarti di finale."}
{"id": "3628198", "revid": "24443", "url": "https://it.wikipedia.org/wiki?curid=3628198", "title": "Bourcet", "text": ""}
{"id": "3628207", "revid": "599013", "url": "https://it.wikipedia.org/wiki?curid=3628207", "title": "Wally", "text": ""}
{"id": "3628208", "revid": "599013", "url": "https://it.wikipedia.org/wiki?curid=3628208", "title": "Evgenij Mironov", "text": "Nel 1978, dopo aver conquistato l'argento ai Campionati europei di Praga, \u00e8 stato squalificato due anni dalle competizioni e gli \u00e8 stata ritirata la medaglia appena vinta perch\u00e9 trovato positivo ad un test antidoping."}
{"id": "3628211", "revid": "1305772", "url": "https://it.wikipedia.org/wiki?curid=3628211", "title": "Welle", "text": ""}
{"id": "3628212", "revid": "834", "url": "https://it.wikipedia.org/wiki?curid=3628212", "title": "Westing (by Musket and Sextant)", "text": ""}
{"id": "3628215", "revid": "1573940", "url": "https://it.wikipedia.org/wiki?curid=3628215", "title": "Antechinomys laniger", "text": " \nIl kultarr (Antechinomys laniger ) \u00e8 un piccolo mammifero marsupiale che si muove con grande agilit\u00e0 attraverso i boschi e la boscaglia semi-desertica, balzando sulle zampe posteriori allungate ma atterrando su quelle anteriori.\nIl manto del kultarr \u00e8 fulvo chiaro o bruno, con parti inferiori bianche, occhi e orecchie grandi e una coda lunga, sottile e munita di pennacchio. Notturno di natura, pu\u00f2 scavare rifugi poco profondi e occupare crepe o tane di altri animali.\nHabitat.\nIl kultarr vive nella zona che comprende l'Australia meridionale e centrale. Questo piccolo mammifero marsupiale non ha un particolare tipo di habitat poich\u00e9 vive indifferentemente nel bosco, nella prateria e nel deserto.\nNutrimento.\nIl kultarr si ciba prevalentemente di insetti e piccoli roditori. Per le prede pi\u00f9 grandi degli insetti il kultarr usa uno stile di caccia simile a quello del topo marsupaile dalla coda grassa, suo parente. Infatti, caccia balzando sulle prede e dando loro un morso fatale sul collo.\nCuriosit\u00e0.\nLe popolazioni possono apparire in una localit\u00e0 e \"sparire\" improvvisamente. L'allagamento delle tane degli animali durante le forti piogge potrebbe esserne la causa."}
{"id": "3628216", "revid": "1305772", "url": "https://it.wikipedia.org/wiki?curid=3628216", "title": "When the Bough Breaks", "text": ""}
{"id": "3628219", "revid": "1305772", "url": "https://it.wikipedia.org/wiki?curid=3628219", "title": "Wiesent", "text": ""}
{"id": "3628220", "revid": "1305772", "url": "https://it.wikipedia.org/wiki?curid=3628220", "title": "W\u00f6rthsee", "text": ""}
{"id": "3628224", "revid": "834", "url": "https://it.wikipedia.org/wiki?curid=3628224", "title": "XXIV Maggio (nave mercantile)", "text": ""}
{"id": "3628225", "revid": "834", "url": "https://it.wikipedia.org/wiki?curid=3628225", "title": "XXx (film)", "text": ""}
{"id": "3628232", "revid": "42913388", "url": "https://it.wikipedia.org/wiki?curid=3628232", "title": "The Mangler", "text": ""}
{"id": "3628233", "revid": "1442080", "url": "https://it.wikipedia.org/wiki?curid=3628233", "title": "New South Wales Open 1987 - Doppio maschile", "text": "Il doppio maschile del torneo di tennis New South Wales Open 1987, facente parte della categoria Grand Prix, ha avuto come vincitori Brad Drewett e Mark Edmondson che hanno battuto in finale Peter Doohan e Laurie Warder 6-4, 4-6, 6-2."}
{"id": "3628255", "revid": "1573940", "url": "https://it.wikipedia.org/wiki?curid=3628255", "title": "Parantechinus apicalis", "text": "Il dibbler (Parantechinus apicalis ), noto anche come topo marsupiale macchiato, \u00e8 un marsupiale della famiglia dei Dasiuridi. Unica specie del genere Parantechinus , \u00e8 uno dei mammiferi pi\u00f9 rari del mondo.\nDescrizione.\nIl dibbler ha una lunghezza testa-corpo di 14 cm e una coda di 8-11 cm; pesa 40-100 g. Come altri membri della famiglia dei Dasiuridi, ha un caratteristico muso appuntito, canini ben sviluppati, 6-7 denti posteriori affilati e grossi piedi muniti di artigli aguzzi. Il piccolo corpo muriforme \u00e8 ricoperto da un'ispida pelliccia di colore grigio-brunastro, con caratteristiche brizzolature bianche. La coda \u00e8 pelosa e affusolata, e attorno agli occhi vi sono due caratteristici anelli bianchi. Le femmine, come quelle della maggior parte dei marsupiali, trasportano i piccoli nel marsupio fino a che non sono pienamente sviluppati.\nBiologia.\nI dibbler sono attivi perlopi\u00f9 all'alba e al crepuscolo. Si nutrono di insetti terricoli e di altri invertebrati, ma catturano anche piccole lucertole, uccellini e piccoli mammiferi. Sono carnivori ben adattati, muniti di mascelle robuste e minuscoli denti affilati; sono inoltre incredibilmente agili e sono in grado di correre facilmente anche nel sottobosco pi\u00f9 impenetrabile. Non sono solo equipaggiati per cacciare sul terreno, ma sono anche capaci di correre lungo alberi e rocce. I piedi, molto larghi e muniti di artigli, presentano delle pieghe sui cuscinetti plantari che agiscono da ventose.\nLe femmine hanno un ciclo estrale all'anno, e si accoppiano in marzo o aprile. Dopo una gestazione di 44 giorni, partoriscono fino a 8 piccoli. Questi ultimi rimangono nel marsupio materno per alcune settimane, finch\u00e9 non divengono troppo grandi.\nDistribuzione e habitat.\nIl dibbler \u00e8 endemico dell'Australia sud-occidentale. In natura \u00e8 presente unicamente nel parco nazionale del Fiume Fitzgerald e sulle isole di Boullanger e Whitlock, ma \u00e8 stato reintrodotto sull'isola di Escape e nei parchi nazionali di Peniup e Stirling Range.\nPredilige le macchie con folto sottobosco e suolo sabbioso, nel quale scava tane e cavit\u00e0 in cui riposa durante il giorno.\nTassonomia.\nIl dibbler \u00e8 l'unico membro del suo genere, \"Parantechinus\" (\u00ab[animale] simile a un antechino\u00bb). Il nome specifico, \"apicalis\", significa \u00abappuntito\u00bb. In passato in questo genere veniva classificato anche lo pseudantechino delle sabbie, posto attualmente in \"Pseudantechinus\".\nConservazione.\nIl dibbler \u00e8 uno dei mammiferi pi\u00f9 rari del mondo. Fossili risalenti a epoche recenti indicano che in passato il suo areale si spingeva verso nord fino alla baia degli Squali, sulle coste centro-occidentali dell'Australia Occidentale, ma non veniva pi\u00f9 catturato da 83 anni quando, nel 1967, due esemplari vennero presi vivi all'estremit\u00e0 sud-occidentale di questo Stato. Nonostante molteplici tentativi, fino al 1984 ne vennero catturati solamente altri sette esemplari, e altri due vennero trovati morti. La distruzione dell'habitat per fare spazio a terreni agricoli \u00e8 stata di gran lunga responsabile del declino subito dalla specie in passato, ma ora una riserva di 75 ha protegge il luogo dove il dibbler \u00e8 stato riscoperto. Nel 1984 un altro esemplare morto venne trovato nel parco nazionale del Fiume Fitzgerald, lungo le coste meridionali dell'Australia Occidentale, e successivamente altri 14 individui furono catturati vivi con trappole nello stesso parco o nei suoi pressi. Nel frattempo, nel 1985 un gran numero di esemplari venne scoperto sulle isole di Boullanger e Whitlock, al largo delle coste occidentali. La IUCN classifica la specie nella categoria \u00abin pericolo\u00bb (\"Endangered\")."}
{"id": "3628260", "revid": "107164471", "url": "https://it.wikipedia.org/wiki?curid=3628260", "title": "Crimson Spell", "text": " \u00e8 un manga di genere \"yaoi\" scritto e illustrato da Ayano Yamane. \u00c8 serializzato sulla rivista \"Chara Selection\" di Tokuma Shoten dal 2004. L'edizione italiana \u00e8 pubblicata da Kappa Edizioni dal 2007.\nTrama.\nIl principe Vald \u00e8 costretto da un'emergenza ad usare la spada maledetta della sua famiglia, a causa di questo cerca l'aiuto di Havi, uno stregone, per far s\u00ec che la maledizione venga eliminata. Viaggiano insieme alla ricerca di materiali per riuscire nell'intento. Vald non conosce gli effetti della maledizione, si manifesta di notte facendolo diventare un demone lussurioso ed assetato di sangue. Havi sottomette il demone con un rapporto sessuale, e quando Vald si sveglia, non ricorda nulla.\nDrama CD.\nLa Geneon Entertainment ha pubblicato un drama CD di \"Crimson Spell\" il 24 giugno 2009. I personaggi sono interpretati da Miki Shinichir\u014d (Havi), Kond\u014d Takashi (Vald) e da Miyata K\u014dki (Rulca)."}
{"id": "3628265", "revid": "42913750", "url": "https://it.wikipedia.org/wiki?curid=3628265", "title": "Candyman 3 - Il giorno della morte", "text": ""}
{"id": "3628266", "revid": "599013", "url": "https://it.wikipedia.org/wiki?curid=3628266", "title": "Chris Sanders", "text": ""}
{"id": "3628270", "revid": "287204", "url": "https://it.wikipedia.org/wiki?curid=3628270", "title": "Liga del F\u00fatbol Profesional Boliviano 1989", "text": "La Liga del F\u00fatbol Profesional Boliviano 1989 \u00e8 stata la 13\u00aa edizione della massima serie calcistica della Bolivia, ed \u00e8 stata vinta dal The Strongest.\nFormula.\nNella prima fase il campionato si disputa con il girone unico; nella seconda fase, le squadre vengono divise in due gruppi, dapprima da 6 partecipanti e in seguito da 4, con le prime due di ogni gruppo che si qualificano alle semifinali. Ciascuna fase nomina un campione che prende parte alla finalissima che determina il vincitore del titolo nazionale. Il San Jos\u00e9 e il Wilstermann non prendono parte al primo torneo."}
{"id": "3628282", "revid": "599013", "url": "https://it.wikipedia.org/wiki?curid=3628282", "title": "Tomasz Brzyski", "text": ""}
{"id": "3628286", "revid": "287204", "url": "https://it.wikipedia.org/wiki?curid=3628286", "title": "Michele Maggetti", "text": "Carriera.\nCresce nelle giovanili del Losone, per poi giocare tra le file di Malcantone Agno e AC Bellinzona.\nNel 2005 si trasferisce al Vaduz. Qui resta per 3 stagioni, ottenendo, nel 2008, la promozione in Super League.\nNel 2008 si trasferisce al Lugano. Il 15 giugno 2011 rinnova il suo contratto di un anno.\nStatistiche.\nPresenze e reti nei club.\n\"Statistiche aggiornate al 22 agosto 2011.\""}
{"id": "3628294", "revid": "1310927", "url": "https://it.wikipedia.org/wiki?curid=3628294", "title": "Coppa del Re 1977-1978", "text": "La Copa del Rey 1977-1978 fu la 74\u00aa edizione della Coppa di Spagna. Il torneo inizi\u00f2 il 14 settembre 1976 e si concluse il 19 aprile 1978. La finale si disput\u00f2 allo stadio Santiago Bernab\u00e9u di Madrid dove il Barcellona conquist\u00f2 la sua diciottesima Coppa.\nFormula e squadre partecipanti.\nIn questa edizione presero parte tutte le squadre di Primera Divisi\u00f3n, Segunda Divisi\u00f3n, 39 squadre di Segunda Divisi\u00f3n B e 97 squadre di Tercera Divisi\u00f3n che si sfidarono in scontri ad eliminazione diretta. Tutte le squadre presero parte alla competizione a partire dal primo turno eccetto le squadre impegnate nelle Coppe europee che entrarono in scena successivamente. In questa edizione non era presente la regola dei gol fuori casa."}
{"id": "3628302", "revid": "367445", "url": "https://it.wikipedia.org/wiki?curid=3628302", "title": "Norme Tecniche per le Costruzioni", "text": ""}
{"id": "3628310", "revid": "1100311", "url": "https://it.wikipedia.org/wiki?curid=3628310", "title": "Pawe\u0142 Wszo\u0142ek", "text": "Caratteristiche tecniche.\n\u00c8 un'ala offensiva ambidestra, che grazie alla sua duttilit\u00e0 in campo e all'ottima capacit\u00e0 di corsa, agisce prevalentemente su entrambe le fasce. All'occorrenza pu\u00f2 essere schierato anche da terzino difensivo.\nCarriera.\nClub.\nPolonia Varsavia.\nCresciuto nelle giovanili del Wisla Tczew, con una piccola parentesi in quelle del Lechia Danzica, nel luglio 2009 si trasferisce nella Capitale per giocare nel Polonia Varsavia.\nL'esordio in prima squadra e in Ekstraklasa (massimo campionato polacco) avviene il 13 novembre 2010, durante la partita Polonia Varsavia-Ruch Chorz\u00f3w (3-1), subentrando al 74' a Euzebiusz Smolarek. Il 19 marzo 2011 gioca invece la sua prima partita da titolare nella sfida Polonia Varsavia-Widzew \u0141\u00f3d\u017a (0-1). Conclude la sua prima stagione da calciatore professionista con 7 presenze in Campionato, per un totale di 150 minuti di gioco effettivo.\nLa stagione seguente viene aggregato in modo stabile alla prima squadra. Il 21 settembre 2011 realizza la sua prima rete durante la gara di Puchar Polski Radzionkow-Polonia Varsavia (0-4); il suo primo gol in campionato avviene invece il 12 marzo 2012 nella vittoria per 4-1 contro il Bia\u0142ystok. La stagione si conclude con 26 presenze con 2 gol in Ekstraklasa e 2 partite con una rete in Puchar Polski.\nViene confermato con le \"Czarne koszule\" anche per la stagione seguente nella quale gioca altre 29 partite tra campionato e Coppa di Polonia, riuscendo a segnare altri 10 gol (7 in Ekstraklasa e 3 in Puchar Polski). Conclude la stagione diventando capocannoniere della squadra a pari merito con Vladimer Dvalishvili.\nNel gennaio 2013 il Polonia Varsavia e il suo procuratore avevano raggiunto un accordo economico con la societ\u00e0 dell' per il trasferimento del giocatore in Germania. Tuttavia Wszo\u0142ek, infastidito dall'essere stato all'oscuro della trattativa fino al momento della firma del contratto, per due volte non si present\u00f2 alle visite mediche, facendo saltare l'acquisto e accusando il Polonia Varsavia e il suo agente di volerlo vendere all'Occidente \u00abcome una prostituta\u00bb.\nIl 6 giugno 2013, scaduto il suo contratto con il Polonia Varsavia e retrocessa la squadra IV liga per problemi finanziari, decide di non rinnovare l'accordo.\nSampdoria.\nIl 22 giugno 2013 annuncia, tramite Facebook, di essere diventato un nuovo calciatore della , avendo firmato un contratto con la societ\u00e0 blucerchiata. Il 9 luglio la Sampdoria comunica ufficialmente di aver sottoscritto un contratto economico con il calciatore che diventa cos\u00ec il primo giocatore polacco a vestire la maglia della .\nCompie il suo esordio in Serie A e nelle file dei blucerchiati il 21 settembre 2013 a Trieste, venendo schierato da mister Delio Rossi nella formazione titolare che pareggia 2 a 2 contro il Cagliari, segnando anche un goal poi annullato per presunta posizione di fuorigioco, verificatosi poi inesistente. L'11 maggio 2014 realizza la sua prima rete in Serie A e la prima in blucerchiato, all'88\u00ba minuto della partita Sampdoria- 2-5. Conclude la stagione con 19 presenze ed un gol in Campionato e 2 presenze in Coppa Italia.\nNella stagione 2014-2015 non rientra totalmente nei piani di mister Sini\u0161a Mihajlovi\u0107 e totalizza solo 6 presenze, la prima nella partita persa 3-0 contro la Lazio subentrando nel secondo tempo a Luca Rizzo. Il 10 maggio 2015 realizza al 26' un assist a Roberto Soriano nella partita contro l'Udinese che sancisce l'1-0.\nHellas Verona.\nNella stagione 2015-2016 gioca le prime quattro partite ufficiali della Samp prima che l'ultimo giorno di calciomercato estivo, venga ceduto a titolo temporaneo con diritto di opzione e contro-opzione al Verona in cambio di Lazaros Christodoulopoulos.\nDopo un iniziale momento di panchina con Mandorlini, l'esterno polacco trova spazio con Luigi Delneri come allenatore. Al termine della stagione chiusa con la retrocessione in Serie B, il Verona riscatta a titolo definitivo il giocatore.\nQueens Park Rangers.\nIl 31 agosto 2016, viene ceduto in prestito agli inglesi del Queens Park Rangers. Il 31 gennaio 2017 viene riscattato dagli \"Hoops\" con il quale firma un contratto di due anni e mezzo.\nLegia Varsavia.\nIl 19 settembre 2019, dopo essere rimasto svincolato per tutto il mercato estivo viene ingaggiato dal , facendo il suo ritorno in patria dopo 6 anni.\nUnion Berlino.\nIl 1\u00ba giugno 2021 viene comunicato il suo acquisto da parte dell'.\nNazionale.\nWszo\u0142ek ha giocato in tutte le selezioni nazionali giovanili della Polonia, tra cui anche Under-19 e Under-20 nelle quali gioca in totale 12 partite (8 in Under-19 e 4 con un gol in Under-20).\nIl 6 ottobre 2011 gioca invece la sua prima partita con l'Under-21 polacca, subentrando al 77' della partita Portogallo-Polonia (1-1). Il 26 marzo 2013 sigla invece la sua prima rete in Under-21 sbloccando il risultato della partita Polonia-Lettonia (4-1).\nIl 12 ottobre 2012 compie il suo esordio nella Nazionale maggiore giocando da titolare la partita amichevole Polonia-Sudafrica (1-0). Cinque giorni dopo, nella partita Polonia-Inghilterra (1-1) valevole per la qualificazione al Mondiale 2014, debutta in una gara ufficiale della Nazionale polacca.\nIl 26 marzo 2016 torna in nazionale polacca realizzando una doppietta in amichevole contro la .\nStatistiche.\nPresenze e reti nei club.\n\"Statistiche aggiornate al 30 giugno 2019.\""}
{"id": "3628318", "revid": "110157", "url": "https://it.wikipedia.org/wiki?curid=3628318", "title": "Coppa Italia 1995-1996 (pallavolo femminile)", "text": "La Coppa Italia di pallavolo femminile 1995-1996 \u00e8 stata la 18\u00aa edizione della coppa nazionale d'Italia e si \u00e8 svolta dal 20 settembre 1995 al 4 febbraio 1996. Alla competizione hanno partecipato 28 squadre e la vittoria finale \u00e8 andata per la prima volta al Volley Bergamo."}
{"id": "3628319", "revid": "110157", "url": "https://it.wikipedia.org/wiki?curid=3628319", "title": "Betteldorf", "text": "Betteldorf \u00e8 un comune di 271 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Daun."}
{"id": "3628320", "revid": "287204", "url": "https://it.wikipedia.org/wiki?curid=3628320", "title": "Bleckhausen", "text": "Bleckhausen \u00e8 un comune di 296 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Daun."}
{"id": "3628321", "revid": "110157", "url": "https://it.wikipedia.org/wiki?curid=3628321", "title": "Brockscheid", "text": "Brockscheid \u00e8 un comune di 207 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Daun."}
{"id": "3628322", "revid": "110157", "url": "https://it.wikipedia.org/wiki?curid=3628322", "title": "Darscheid", "text": "Darscheid \u00e8 un comune di 846 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Daun."}
{"id": "3628324", "revid": "76963", "url": "https://it.wikipedia.org/wiki?curid=3628324", "title": "Peter James", "text": "Biografia.\n\u00c8 stato rettore della London Academy of Music and Dramatic Art dal 1994 al 2010, quando va in pensione senza tuttavia interrompere la sua attivit\u00e0 pedagogica. Alla direzione dell'accademia gli succede Timothy West.\nPrima di dedicarsi all'accademia, ha avuto un'intensa carriera teatrale: ha fondato l'Everyman Theatre ed \u00e8 stato il primo direttore associato del National Theatre all'Old Vic, il celebre teatro londinese sede dell'omonima compagnia di repertorio shakespeariano.\nTra i numerosi riconoscimenti ricevuti, ricordiamo l'Olivier Award e l'ITI Award for Excellence in International Drama.\nNegli ultimi anni ha tenuto diversi corsi in Italia insieme a Jenny Lipmann presso l'Accademia Teatrale ITACA in Puglia, soprattutto diverse Shakespeare Summer School."}
{"id": "3628325", "revid": "110157", "url": "https://it.wikipedia.org/wiki?curid=3628325", "title": "Hillesheim (Vulkaneifel)", "text": "Hillesheim \u00e8 una citt\u00e0 di 3.077 abitanti della Renania-Palatinato, in Germania.\nAppartiene al circondario (\"Landkreis\") del Vulkaneifel (targa DAU) ed \u00e8 parte della comunit\u00e0 amministrativa (\"Verbandsgemeinde\") di Hillesheim."}
{"id": "3628327", "revid": "287204", "url": "https://it.wikipedia.org/wiki?curid=3628327", "title": "Aalesunds Fotballklubb 2007", "text": "Questa voce raccoglie le informazioni riguardanti l'Aalesunds Fotballklubb nelle competizioni ufficiali della stagione 2007.\nStagione.\nL'Aalesund chiuse la stagione all'11\u00ba posto finale, raggiungendo cos\u00ec la salvezza. Benjamin Kibebe fu l'unico calciatore a non saltare alcuna partita nell'Eliteserien, mentre Tor Hogne Aar\u00f8y fu il miglior marcatore con 6 reti. L'avventura nella Coppa di Norvegia 2007 termin\u00f2 al quarto turno, con l'eliminazione subita ad opera del Lillestr\u00f8m.\nMaglie e sponsor.\nLo sponsor tecnico per la stagione 2007 fu Umbro, mentre lo sponsor ufficiale fu Sparebanken M\u00f8re. La divisa casalinga era composta da una maglietta arancione con inserti blu, pantaloncini blu e calzettoni arancioni."}
{"id": "3628330", "revid": "767487", "url": "https://it.wikipedia.org/wiki?curid=3628330", "title": "Excrementory Grindfuckers", "text": "Gli Excrementory Grindfuckers sono un gruppo grindcore demenziale tedesco originario di Hannover. Sono celebri soprattutto per le loro parodie di canzoni pop e rock, rivisitate in chiave grindcore.\nStoria.\nGli Excrementory Grindfuckers vennero fondati nel 2001 da Rob e Him come progetto di registrazione. Nello stesso anno pubblicarono 30 canzoni sul loro sito internet disponibili per il download. Queste canzoni furono incluse nel loro primo album intitolato \"Guts, Gore &amp; Grind\". La loro miscela di famose melodie pop e rock con la durezza e la velocit\u00e0 del grindcore gli fecero guadagnare una certa notoriet\u00e0 nella scena del metal estremo. L'album contiene anche pezzi originali come ad esempio \"Picknick im Zenit metaphysischen Widerscheins der astralen Kuhglocke\" e \"Grind It Yourself\".\nNel 2002 sotto il nome di Nebelmacht Rob e Him pubblicarono \"Seuchenfriede\", una parodia della scena black metal tedesca.\nNel 2003 gli Excrementory Grindfuckers cominciarono ad esibirsi dal vivo, per tanto il gruppo, bisognoso di un batterista in carne ed ossa, ingaggi\u00f2 Christus.\nNel 2004 il gruppo pubblic\u00f2 \"Fertigmachen, Szeneputzen!\", contenente 99 tracce in 73:59 minuti, che port\u00f2 ulteriore fama al gruppo, permettendo loro di partire per il tour tedesco del gruppo Die Apokalyptischen Reiter. In quell'anno si un\u00ec al gruppo un secondo chitarrista, Henni. Tuttavia la sua permanenza dur\u00f2 solo un anno ed Henni venne sostituito da Rufus.\nNel marzo 2006 Him si prese una pausa dal gruppo. Nel frattempo la band arruol\u00f2 al basso Pempas ed il chitarrista Rufus prese il posto di cantante e nel 2007 gli Excrementory Grindfuckers pubblicarono il terzo album dal titolo \"Bitte nicht vor den G\u00e4sten\", anch'esso di 99 tracce e della durata di 79:59 minuti. In quest'album compaiono ben 10 cantanti ospiti.\nNel 2007 Him ritorn\u00f2 nel gruppo e sempre quell'anno la band ripubblic\u00f2 \"Guts, Gore &amp; Grind\" con l'aggiunta di alcune bonus track.\nNel 2010 il gruppo diede alle stampe il quarto full-length dal titolo \"Headliner der Herzen\".\nAll'inizio del 2011 Rufus lasci\u00f2 il gruppo per motivi personali ed al suo posto venne reclutato il cantante dei Jack Slater Horn.\nNonostante il gruppo sia indipendente da etichette discografiche, ha raggiunto una notevole popolarit\u00e0 e ha suonato a diversi festival metal quali il Wacken Open Air nel 2008 e nel 2011, il Summer Breeze Open Air nel 2006, 2009 e 2011 ed il Brutal Assault nel 2011."}
{"id": "3628332", "revid": "1305772", "url": "https://it.wikipedia.org/wiki?curid=3628332", "title": "Yamashiro", "text": ""}
{"id": "3628333", "revid": "1305772", "url": "https://it.wikipedia.org/wiki?curid=3628333", "title": "Yashima", "text": ""}
{"id": "3628334", "revid": "834", "url": "https://it.wikipedia.org/wiki?curid=3628334", "title": "Ydre (comune)", "text": ""}
{"id": "3628335", "revid": "1305772", "url": "https://it.wikipedia.org/wiki?curid=3628335", "title": "York River", "text": ""}
{"id": "3628336", "revid": "287204", "url": "https://it.wikipedia.org/wiki?curid=3628336", "title": "York (fiume)", "text": ""}
{"id": "3628338", "revid": "42915502", "url": "https://it.wikipedia.org/wiki?curid=3628338", "title": "Videoregione", "text": ""}
{"id": "3628345", "revid": "74801", "url": "https://it.wikipedia.org/wiki?curid=3628345", "title": "Natal'ja Gorba\u010d\u00ebva", "text": ""}
{"id": "3628347", "revid": "767487", "url": "https://it.wikipedia.org/wiki?curid=3628347", "title": "Auguste B\u00e9rard", "text": "Figlio di un medico militare, fu professore di chirurgia all'Universit\u00e0 di Parigi. Scrisse con Pierre-Charles Denonvilliers il libro \"Compendio di chirurgia pratica\", considerato uno dei classici della chirurgia. Fu fratello di Pierre Honor\u00e9 B\u00e9rard, a sua volta importante medico."}
{"id": "3628352", "revid": "767487", "url": "https://it.wikipedia.org/wiki?curid=3628352", "title": "\u0141ukasz Pi\u0105tek", "text": ""}
{"id": "3628355", "revid": "1888309", "url": "https://it.wikipedia.org/wiki?curid=3628355", "title": "Plaza Nueva", "text": "La Plaza Nueva \u00e8 una piazza di Siviglia, che si trova nel Distretto \"Casco Antiguo\", cuore commerciale ed amministrativo della citt\u00e0, dove sorge anche il Palazzo del Comune.\nCaratteristiche.\nLa piazza con le sue vie sorse nel 1848, quando venne abbattuto il convento \"Casa Grande\" dell'ordine francescano e l'edificio adiacente che ospitava l'Ospedale e il Collegio di San Buenaventura.\nDel convento \u00e8 ancora visibile la Cappella di San Onofrio. Il complesso ecclesiastico faceva parte dei beni improduttivi detenuti dalla Chiesa e confiscati dallo Stato nel periodo della seconda \u201cdesamortizaci\u00f2n\u201d.\nI lavori terminarono nel 1857, con l'inaugurazione e l'intitolazione all'Infanta Isabella, figlia del duca di Montpensier. Al centro di Plaza Nueva vi era un Chiosco della Musica, poi sostituito dal monumento al re San Fernando III di Castiglia nel 1924.\nPlaza Nuova si presenta come una piazza moderna, ampia e decorata con stile: ha una pavimentazione bianca in linea con gli edifici e i monumenti circostanti.\nIn questa piazza, durante i lavori per la realizzazione della stazione metropolitana, nel 1970, vennero rinvenuti i resti di un'antica imbarcazione."}
{"id": "3628356", "revid": "1305772", "url": "https://it.wikipedia.org/wiki?curid=3628356", "title": "Zinkensdamm", "text": ""}
{"id": "3628357", "revid": "1305772", "url": "https://it.wikipedia.org/wiki?curid=3628357", "title": "Zoea", "text": ""}
{"id": "3628358", "revid": "729019", "url": "https://it.wikipedia.org/wiki?curid=3628358", "title": "Tagadak", "text": "Tagadak (in aleutino \"Tanadax\") \u00e8 un'isola disabitata delle isole Andreanof, nell'arcipelago delle Aleutine, e appartiene all'Alaska (USA). Si trova tra Great Sitkin e Umak, ad est dell'isola Kanu; ha 1,5\u00a0km di lunghezza e un'altitudine massima di 130\u00a0m.\n\u00c8 stata registrata dal capitano Teben'kov, della Marina imperiale russa nel 1852."}
{"id": "3628360", "revid": "671029", "url": "https://it.wikipedia.org/wiki?curid=3628360", "title": "Real Zaragoza 2011-2012", "text": "Questa voce raccoglie le informazioni riguardanti il Real Zaragoza nelle competizioni ufficiali della stagione 2011-2012.\nStagione.\nNel precampionato, dal 29 luglio al 6 agosto, la squadra si allena in Inghilterra, disputando tre amichevoli contro West Ham, Norwich City e Wolverhampton Wanderers.\nIl 15 agosto si aggiudica il Trofeo Ciudad de Zaragoza \"Carlos Lapetra\", battendo ai rigori l'Espanyol.\nIl 18 agosto i giocatori, lo staff tecnico, il presidente Agapito Iglesias e altri dirigenti del club aragonese si recano al Basilica di Nostra Signora del Pilar a Saragozza per offrire dei fiori alla statua della patrona della Spagna.\nLa prima giornata slitta a causa dello sciopero dei calciatori, perci\u00f2, invece di giocare in casa del Levante, gli aragonesi debuttano alla Romareda contro il e gli ospiti si impongono per 6-0. La squadra ottiene il primo punto stagionale nella giornata successiva, con un pareggio a reti inviolate in casa del Rayo Vallecano. Il 18 settembre arriva il primo successo, grazie alla vittoria casalinga per 2-1 contro l'Espanyol. Protagonista della partita l'attaccante Luis Garc\u00eda, ex giocatore della squadra catalana e autore di una doppietta.\nIl 16 ottobre la vittoria per 2-1 contro la Real Sociedad alla Romareda permette al Zaragoza di posizionarsi tra le prime dieci in Primera Divisi\u00f3n per la prima volta dopo pi\u00f9 di dieci anni. La squadra aragonese ottiene solo un punto nelle successive cinque partite. Aguirre da quando era diventato allenatore del Real Saragozza non aveva mai conquistato cos\u00ec pochi punti in cinque giornate.. Durante l'era del presidente Agapito Iglesias si erano avuti questi risultati solamente in occasione delle partite precedenti all'esonero dell'allenatore Marcelino.\nIl 23 ottobre, in occasione della 9\u00aa giornata, si disputa a Pamplona la partita, molto sentita da giocatori e tifosi, contro l'Osasuna. La squadra della Navarra si impone per 3-0 grazie alle reti di Ra\u00fal Garc\u00eda, Juan Francisco Mart\u00ednez Modesto e Javad Nekounam, tutte realizzate nel primo tempo. Durante la partita, come \u00e8 consuetudine da diversi anni, i tifosi dell'Osasuna intonano cori contro il Real Saragozza, l'Aragona e la \"Virgen del Pilar\".\nDurante il viaggio di ritorno a Saragozza, l'autobus della squadra aragonese viene colpito da alcune pietre. Ci\u00f2 provoca la rottura di un vetro e il ferimento lieve dei due conducenti del bus, prontamente assistiti dal medico \u00d3scar Luis Celada. \nA dicembre gli aragonesi vengono eliminati dalla Coppa del Re ai sedicesimi di finale dall'Alcor\u00f3n, squadra di Segunda Divisi\u00f3n. Dopo aver pareggiato per 1-1 in trasferta, perdono 2-0 alla Romareda con le reti di Orio Riera e Quini. \nIl 20 dicembre con un comunicato sul sito ufficiale del club, il presidente Agapito Iglesias dichiara di aver deciso di non assistere pi\u00f9 alle partite del Real Saragozza in seguito alla contestazione di cui \u00e8 vittima, portata avanti da molto tempo dai tifosi.\nIl 29 dicembre Javier Aguirre trova un accordo con il Real Saragozza e rescinde il suo contratto. Il messicano 16 incontri di campionato aveva ottenuto due vittorie, quattro pareggi e dieci sconfitte con le quali aveva portato gli aragonesi all'ultimo posto in classifica con 10 punti. Il 31 dicembre 2011 Manuel Jim\u00e9nez Jim\u00e9nez prende il posto del messicano.\nInsieme a Jim\u00e9nez arrivano a Saragozza il vice allenatore Jes\u00fas Calder\u00f3n, David Jim\u00e9nez come aiutante e Daniel Pastor come preparatore atletico.\nMaglie e sponsor.\nLo sponsor tecnico \u00e8 ancora Adidas.\nI colori della prima maglia sono i tradizionali bianco e azzurro. La divisa da trasferta, con le strisce verticali gialle e nere e pantaloncini neri, richiama i colori dell'antico Iberia SC che furono usati dal Real Zaragoza anche negli anni 1990.\nLa terza divisa invece \u00e8 innovativa, completamente arancione.\nIl 18 settembre, alla fine di un sondaggio che ha coinvolto gli abbonati, viene stabilito come stemma ufficiale a partire dalla stagione 2012-2013 lo stemma precedente a quello disegnato in occasione del 75\u00ba anniversario del club.\nIl 22 settembre, in occasione della partita persa per 4-3 a Siviglia contro il Real Betis, sulla maglia della squadra compare per la prima volta nella stagione il logo dell'associazione benefica \"Proni\u00f1o\" , sostenuta dalla compagnia di telecomunicazioni spagnola Telef\u00f3nica, che \u00e8 impegnata nella lotta al lavoro minorile in America Latina. Proni\u00f1o era lo sponsor anche nella stagione 2010-2011."}
{"id": "3628361", "revid": "1305772", "url": "https://it.wikipedia.org/wiki?curid=3628361", "title": "Zona neutrale", "text": ""}
{"id": "3628363", "revid": "15756", "url": "https://it.wikipedia.org/wiki?curid=3628363", "title": "Ichirin no hana", "text": " \u00e8 un singolo degli High and Mighty Color, pubblicato l'11 gennaio 2006. \u00c8 il secondo ed ultimo estratto dall'album \"G\u014d on Progressive\".\nIl disco.\nRimase alla posizione numero due nella classifica \"Oricon\" per la maggior parte della settimana della sua uscita, il che lo rende pi\u00f9 grande successo del gruppo, dal momento che in termini di vendite ha superato perfino \"OVER\". Si tratta di una canzone rock, miscelata con alcuni rap di Y\u016bsuke. \"Ichirin no hana\" \u00e8 stata usata come terza sigla di apertura dell'anime \"Bleach\" ed \u00e8 stato certificato disco d'oro, con oltre 100.000 copie vendute solo nel gennaio 2006.\nLa title track venne successivamente inserita nelle compilation \"10 Color Singles\" e \"BEEEEEEST\".\nTracce.\nTesti e musiche degli High and Mighty Color."}
{"id": "3628365", "revid": "767487", "url": "https://it.wikipedia.org/wiki?curid=3628365", "title": "Abraxas, Guardian of the Universe", "text": "Abraxas, Guardian of the Universe \u00e8 un film statunitense del 1991 diretto da Damian Lee.\nTrama.\nAbraxas e Secundus sono ufficiali della polizia intergalattica, denominati anche \"Finders\", provenienti da un pianeta chiamato Sargacia. La loro razza \u00e8 fisicamente simile agli esseri umani ma con una durata della vita molto pi\u00f9 estesa; Abraxas \u00e8 stato un \"Finder\" per circa 9.000 anni. Ogni \"Finder\" \u00e8 dotato di una \"Answer Box\" (\"scatola delle risposte\"), che serve come comunicatore e come scanner. Pu\u00f2 anche rilevare qualsiasi oggetto a distanza basandosi sulle sue vibrazioni. Durante il test per l'Equazione dell'Anti-vita, i soggetti sottoposti a scansione si disintegrano se non soddisfano l'equazione.\nSecundus vuole accedere a un universo negativo che crede gli dar\u00e0 poteri senza limiti e lo render\u00e0 immortale. Per fare questo ha bisogno della soluzione all'Equazione Anti-Vita. Arriva sulla Terra e mette incinta la prima donna umana che trova, Sonia Murray, semplicemente tenendo la mano sul suo ventre. Il bambino che nascer\u00e0 sar\u00e0 un prodigio in grado di risolvere l'equazione. Solo pochi minuti dopo, Sonia d\u00e0 alla luce un bambino e lo chiama Tommy. Nel frattempo, Abraxas riesce a prendere il controllo di Secundus in modo che altri \"Finders\" possano agganciare la loro posizione e Secundus possa essere trasportato verso il pianeta Tyrannus 7, una colonia penale. Ad Abraxas era stato ordinato di uccidere Sonia prima che quest'ultima desse alla luce bambino ma non ci riesce e la lascia viva con Tommy. Quando Sonia torna a casa i suoi genitori la cacciano di casa da perch\u00e9 lei non sa nemmeno chi sia il padre del bambino. Non sembrano calcolare, per\u00f2, che il bambino \u00e8 stato concepito e fatto nascere durante lo stesso giorno.\nCinque anni dopo, Tommy non parla, ma ha abilit\u00e0 strane e qualche problema a scuola con i bulli. Il preside della scuola, il signor Latimer, chiama Sonia ma lei rifiuta di ammettere che Tommy ha dei problemi. Intanto Secundus scappa dalla prigione e si teletrasporta sulla Terra. I \"Finders\" inviano Abraxas subito dopo con la stessa tecnologia, ma i loro percorsi si incrociano e le loro armi vengono distrutte. Abraxas insegue Secundus, poi lo perde. Secundus usa una scatola dei fusibili in un negozio di ricambi d'auto per ricaricare la sua \"Answer Box\". Quando il proprietario lo affronta, usa contro di lui la sua \"Answer Box\" per testarla e lo fa esplodere. Secundus poi va su tutte le furie, rubando auto, uccidendo persone innocenti, causando il caos e continuando a scansionare le persone, alla ricerca di colui che possa soddisfare l'Equazione Anti-Vita.\nDistribuzione.\nDate di uscita.\nAlcune delle uscite internazionali nel corso del 1990 e del 1991 sono state:\nProduzione.\nIl film \u00e8 stato girato da dicembre del 1989, prodotto dalla Rose and Ruby Productions, a Thornbury, in Ontario, Canada e in altre localit\u00e0 dell'Ontario."}
{"id": "3628366", "revid": "599013", "url": "https://it.wikipedia.org/wiki?curid=3628366", "title": "Adamantia Paizis", "text": "Biografia.\nNata a Milano da genitori greci, si \u00e8 laureata in Fisica all'Universit\u00e0 degli Studi di Milano nel 1999 ed ha conseguito il Dottorato in Astronomia e Astrofisica presso l'INTEGRAL Science Data Centre di Ginevra nel 2004. Dopo dieci anni di attivit\u00e0 di ricerca, nel 2010 \u00e8 diventata ricercatrice astronoma di ruolo, presso l'Istituto Nazionale di AstroFisica (INAF), a Milano. \u00c8 la responsabile di Didattica e Divulgazione del suo Istituto, INAF/IASF.\nCarriera scacchistica.\nIntrodotta al gioco degli scacchi dal padre all'et\u00e0 di cinque anni, \u00e8 stata una giovane allieva della Scacchistica Milanese. Scacchista a livello agonistico dal 1980 al 1992, ha raggiunto la categoria di Candidato Maestro nel 1987 ed ha partecipato a due campionati italiani femminili, a Milano nel 1985 e ad Aosta nel 1988, vincendo nel 1988.\nHa rappresentato l'Italia in numerose competizioni internazionali individuali fra cui i campionati mondiali giovanili a Lomas de Zamora (Argentina, 1984, Under-14, torneo misto, prima classificata fra le ragazze) e Timisoara (Romania, 1988, Under-16, torneo femminile). Ha inoltre partecipato a tre Olimpiadi degli scacchi, a Dubai (Emirati Arabi Uniti, 1986), a Salonicco (Grecia, 1988), sua migliore prestazione individuale, settimo posto) e a Novi Sad (ex-Jugoslavia, oggi Serbia, 1990).\nHa abbandonato l'attivit\u00e0 agonistica nel 1992 (Elo FIDE: 2090)."}
{"id": "3628368", "revid": "80030", "url": "https://it.wikipedia.org/wiki?curid=3628368", "title": "Ksi\u0105\u017c", "text": ""}
{"id": "3628370", "revid": "74801", "url": "https://it.wikipedia.org/wiki?curid=3628370", "title": "Pierre Honor\u00e9 B\u00e9rard", "text": "Fu decano alla Facolt\u00e0 di medicina dell'Universit\u00e0 di Parigi, poi ispettore generale. Cominci\u00f2 la redazione di \"Corso di fisiologia\", vasta opera che la morte gli imped\u00ec di pubblicare."}
{"id": "3628371", "revid": "834", "url": "https://it.wikipedia.org/wiki?curid=3628371", "title": "Zooforo (Benedetto Antelami)", "text": ""}
{"id": "3628373", "revid": "1305772", "url": "https://it.wikipedia.org/wiki?curid=3628373", "title": "Guaruj\u00e1 Open 1987 - Doppio", "text": "Il doppio del torneo di tennis Guaruj\u00e1 Open 1987, facente parte della categoria Grand Prix, ha avuto come vincitori Luiz Mattar e C\u00e1ssio Motta che hanno battuto in finale Martin Hipp e Tore Meinecke 7-6, 6-1."}
{"id": "3628378", "revid": "834", "url": "https://it.wikipedia.org/wiki?curid=3628378", "title": "Abbandono (film 1940)", "text": ""}
{"id": "3628384", "revid": "486946", "url": "https://it.wikipedia.org/wiki?curid=3628384", "title": "Ai vostri ordini, signora (film 1938)", "text": ""}
{"id": "3628385", "revid": "729019", "url": "https://it.wikipedia.org/wiki?curid=3628385", "title": "Tanaklak", "text": "Tanaklak (in aleutino \"Tanaqlax\") \u00e8 un'isola disabitata delle isole Andreanof, nell'arcipelago delle Aleutine, e appartiene all'Alaska (USA). Si trova tra Great Sitkin e Umak; ha 2,7\u00a0km di lunghezza e un'altitudine massima di 120\u00a0m.\n\u00c8 stata registrata dal capitano Teben'kov, della Marina imperiale russa nel 1852."}
{"id": "3628389", "revid": "834", "url": "https://it.wikipedia.org/wiki?curid=3628389", "title": "Fancy Pants", "text": ""}
{"id": "3628390", "revid": "54253", "url": "https://it.wikipedia.org/wiki?curid=3628390", "title": "Imputet sibi", "text": "Imputet sibi \u00e8 una locuzione latina che significa \"imputabile solo a se stesso\". \u00c8 un brocardo, ossia una massima latina ancora in uso nella giurisprudenza italiana, dove si voglia indicare che un fatto \u00e8 di esclusiva responsabilit\u00e0 di una persona e non coinvolge terzi."}
{"id": "3628391", "revid": "767487", "url": "https://it.wikipedia.org/wiki?curid=3628391", "title": "Giorgio Malentacchi", "text": "Biografia.\nHa fatto parte della Camera dei deputati durante la XIII legislatura della Repubblica Italiana, venendo eletto nel collegio uninominale di Montevarchi per i Progressisti appoggiato da tutti i partiti de L'Ulivo, ader\u00ec al gruppo di Rifondazione Comunista.\nNel 2001 \u00e8 stato eletto con Rifondazione Comunista (nel collegio di Carrara) al Senato di cui ha fatto parte all'inizio della XIV Legislatura. Nel luglio 2002 per\u00f2 la Giunta per le Elezioni di Palazzo Madama ne ha proposto la revoca da senatore per un errore di calcolo al momento dell'assegnazione del seggio; l'annullamento dell'elezione \u00e8 stato ratificato dal Senato il 20 novembre seguente. A Malentacchi \u00e8 subentrato Roberto Ulivi di Alleanza Nazionale."}
{"id": "3628392", "revid": "1494169", "url": "https://it.wikipedia.org/wiki?curid=3628392", "title": "Ai vostri ordini signora", "text": ""}
{"id": "3628394", "revid": "834", "url": "https://it.wikipedia.org/wiki?curid=3628394", "title": "Alberto Express", "text": ""}
{"id": "3628395", "revid": "619191", "url": "https://it.wikipedia.org/wiki?curid=3628395", "title": "Alive!", "text": ""}
{"id": "3628398", "revid": "287204", "url": "https://it.wikipedia.org/wiki?curid=3628398", "title": "Alive (singolo)", "text": ""}
{"id": "3628399", "revid": "287204", "url": "https://it.wikipedia.org/wiki?curid=3628399", "title": "Alive (film)", "text": ""}
{"id": "3628400", "revid": "3082", "url": "https://it.wikipedia.org/wiki?curid=3628400", "title": "Papurius", "text": ""}
{"id": "3628405", "revid": "1305772", "url": "https://it.wikipedia.org/wiki?curid=3628405", "title": "Grand Prix de Tennis de Lyon 1987 - Doppio", "text": "Il doppio del torneo di tennis Grand Prix de Tennis de Lyon 1987, facente parte della categoria Grand Prix, ha avuto come vincitori Guy Forget e Yannick Noah che hanno battuto in finale Kelly Jones e David Pate 4-6, 6-3, 6-4."}
{"id": "3628409", "revid": "121670591", "url": "https://it.wikipedia.org/wiki?curid=3628409", "title": "Daniele Nuccetelli", "text": "Biografia.\nDopo aver compiuto i suoi studi presso lo Studio Fersen a Roma, si diploma al GITIS di Mosca, diretto da Anatoly Vasiliev.\n\u00c8 attivo soprattutto in teatro, dove \u00e8 stato diretto in molti spettacoli dallo stesso Anatoly Vasiliev e da Gianpiero Borgia. Non mancano tuttavia esperienze per la televisione e il cinema.\n\u00c8 inoltre insegnante di recitazione presso il corpo docente dell'Accademia teatrale ITACA, in Puglia."}
{"id": "3628410", "revid": "1705737", "url": "https://it.wikipedia.org/wiki?curid=3628410", "title": "Lago Winnipesaukee", "text": "Il lago Winnipesaukee (in inglese \"Lake Winnipesaukee\") \u00e8 un lago situato nello Stato del New Hampshire, negli Stati Uniti. \u00c8 profondo circa ed \u00e8 situato a 154 m s.l.m. (504 piedi). \u00c8 largo , lungo 14,5 e la sua superficie copre . \u00c8 il lago pi\u00f9 grande dello Stato e il terzo del New England, dopo il Lago Champlain e dopo il Lago Moosehead.\nIsole.\nLe isole naturali del lago sono circa 253. Questo \u00e8 un elenco delle dieci maggiori.\nIl folklore, per\u00f2, vuole che nel lago ci siano 365 isole, una per ogni giorno dell'anno. Altre fonti dicono che nel lago ci siano 274 isole.\nCollegamenti esterni.\nSito ufficiale"}
{"id": "3628413", "revid": "287204", "url": "https://it.wikipedia.org/wiki?curid=3628413", "title": "Bruno Coutinho Martins", "text": "Carriera.\nClub.\nDebutta con lo Jagiellonia Bia\u0142ystok il 10 maggio 2008 nella sconfitta fuori casa per 4-0 contro il Ruch Chorz\u00f3w dove viene espulso per somma d'ammonizioni. Segna il primo gol con lo Jagiellonia l'8 agosto 2009 nel pareggio fuori casa per 1-1 contro il GKS Be\u0142chat\u00f3w. Segna l'ultimo gol con lo Jagiellonia il 6 aprile 2010 nella vittoria fuori casa per 1-2 contro il Lechia Danzica in Puchar Polski. Gioca l'ultima partita con lo Jagiellonia Bia\u0142ystok il 22 maggio 2010 nella vittoria fuori casa per 0-1 contro il Pogo\u0144 Stettino.\nDebutta con il Polonia Varsavia il 6 agosto 2010 nella vittoria fuori casa per 0-2 contro il G\u00f3rnik Zabrze. Segna il primo gol nella giornata successiva, il 13 agosto 2010, nella vittoria per 3-0 contro il Legia Varsavia."}
{"id": "3628414", "revid": "123001989", "url": "https://it.wikipedia.org/wiki?curid=3628414", "title": "Erovnuli Liga 2", "text": "La Erovnuli Liga 2 \u00e8 il secondo livello del campionato georgiano di calcio. A partire dalla stagione 2017 il campionato ha cambiato denominazione in Erovnuli Liga 2.\nFormula.\nLe 10 squadre sono raggruppate in un unico girone. Ogni squadra affronta tutte le altre squadre quattro volte, due volte in casa e due volte in trasferta, per un totale di 36 partite.\nLa prima classificata \u00e8 promossa direttamente in Erovnuli Liga. La seconda e la terza classificata affrontano in uno spareggio promozione-retrocessione le squadre classificatesi all'ottavo e nono posto in Erovnuli Liga. L'ultima classificata \u00e8 retrocessa in Meore Liga, mentre l'ottava e la nona classificata affrontano due squadre di Meore Liga in uno spareggio promozione-retrocessione.\nAl campionato possono partecipare anche le squadre riserve, ma non possono essere promosse in Erovnuli Liga. Se una squadra riserva si classifica ai primi due posti, la squadra classificatasi subito dopo beneficia della promozione diretta o del posto nei play-off promozione. Se la prima squadra retrocede in Erovnuli Liga 2, la squadra riserva viene retrocessa in Meore Liga indipendentemente dalla posizione in classifica. In quest'ultimo caso, se la squadra riserva non era nelle ultime due posizioni, la squadra meglio piazzata nella zona retrocessione mantiene la categoria.\nStoria.\nLa Erovnuli Liga 2 \u00e8 andata incontro a continue modifiche nella formula e nel numero di squadre partecipanti. Dalla prima stagione nel 1990 ci sono state sia tornei a gironi unico sia tornei a doppio girone con diversi meccanismi per la promozione in Umaglesi Liga e la retrocessione in Meore Liga. Nella stagione 2014-2015 le 20 squadre sono divise in due gruppi da 10 squadre (Gruppo A e Gruppo B): ogni squadra ha affrontato tutte le altre squadre del gruppo quattro volte, due volte in casa e due volte in trasferta, per un totale di 36 partite. Di seguito una liste del numero di squadre partecipanti stagione per stagione:\nAlbo d'oro.\nIn grassetto le squadre promosse in massima serie."}
{"id": "3628415", "revid": "729019", "url": "https://it.wikipedia.org/wiki?curid=3628415", "title": "Segunda Divisi\u00f3n 1978-1979 (Spagna)", "text": "L'edizione 1978-79 della Segunda Divisi\u00f3n fu il quarantottesimo campionato di calcio spagnolo di seconda divisione. Il campionato vide la partecipazione di 20 squadre raggruppate in un unico gruppo. Le prime tre della classifica furono promosse in Primera Divisi\u00f3n mentre le ultime quattro furono retrocesse in Segunda Divisi\u00f3n B."}
{"id": "3628416", "revid": "422900", "url": "https://it.wikipedia.org/wiki?curid=3628416", "title": "Segunda Divisi\u00f3n spagnola 1978-1979", "text": ""}
{"id": "3628417", "revid": "729019", "url": "https://it.wikipedia.org/wiki?curid=3628417", "title": "The Signals", "text": "Le isole Signals sono un piccolo gruppo di isolette disabitate delle isole Andreanof, nell'arcipelago delle Aleutine, e appartengono all'Alaska (USA). Si trovano al largo della punta nord-ovest nella parte occidentale dell'isola Kanaga; tutto il gruppo \u00e8 lungo 300\u00a0m e raggiunge un'altitudine massima di 47 m."}
{"id": "3628418", "revid": "1305772", "url": "https://it.wikipedia.org/wiki?curid=3628418", "title": "ABN AMRO World Tennis Tournament 1987 - Doppio", "text": "Il doppio del torneo di tennis ABN AMRO World Tennis Tournament 1987, facente parte della categoria Grand Prix, ha avuto come vincitori Stefan Edberg e Anders J\u00e4rryd che hanno battuto in finale Chip Hooper e Mike Leach 3-6, 6-3, 6-4."}
{"id": "3628419", "revid": "1906976", "url": "https://it.wikipedia.org/wiki?curid=3628419", "title": "Matrimonio mistico di santa Caterina d'Alessandria con i santi Caterina da Siena, Paolo e Girolamo", "text": "Il Matrimonio mistico di santa Caterina d'Alessandria con i santi Caterina da Siena, Paolo e Girolamo \u00e8 un dipinto a olio su tela (308x194 cm) del Moretto, databile al 1543 circa e conservato nella chiesa di San Clemente di Brescia, al secondo altare sinistro.\nIl dipinto fa parte di un gruppo di pale d'altare che segnano il passaggio, nell'arte del Moretto, da forme rinascimentali a post-rinascimentali, accrescendo tendenze gi\u00e0 inaugurate in passato quali maggiore plasticit\u00e0 dei volumi, monumentalit\u00e0 delle figure e ispessimento dei contorni, trattando con pi\u00f9 moderazione, allo stesso tempo, superfici e rilievi.\nStoria.\nNon sono noti documenti che fissino la data di esecuzione e la commissione del dipinto, verosimilmente da attribuire, comunque, ai benedettini che gestivano il monastero di San Clemente.\nGrazie al fatto di essere un \"Moretto\", il dipinto sopravvive alla purga, operata da Rodolfo Vantini nella prima met\u00e0 dell'Ottocento, dei dipinti non di mano del Maestro presenti nella chiesa e rimane nella sua posizione originale, dove si trova ancora oggi.\nDescrizione.\nNel dipinto, diviso in due met\u00e0, sono raffigurati in basso san Paolo e san Girolamo in atteggiamento contemplativo, rivolti verso la met\u00e0 superiore dove si svolge il matrimonio mistico fra santa Caterina d'Alessandria e il Bambino Ges\u00f9, tenuto in grembo dalla Madonna. A destra \u00e8 invece inchinata santa Caterina da Siena.\nIl gruppo \u00e8 posto su un alto basamento marmoreo che fa da sfondo alle figure di san Paolo e san Girolamo. Dai piedi della Madonna scende inoltre un tappeto rosso bordato di ricami dorati, secondo un'iconografia molto diffusa nell'arte del Moretto.\nStile.\nIl dipinto, come altri di questo genere, \u00e8 molto apprezzato dalla letteratura artistica antica, principalmente sotto l'influenza del commento di Giulio Antonio Averoldi che, nel 1700, trova le figure morbide e colorite, senza trascurare di incoraggiare lo spettatore ad ammirare l'anatomia di san Girolamo, lo scorcio di san Paolo e la naturalezza del tappeto steso ai piedi della Madonna e pendente dal piano del trono. Altri, fra cui Paolo Brognoli nel 1826, si concentrano invece sulla soavit\u00e0 regnante nella figurazione. Un primo giudizio critico \u00e8 fornito da Pietro Da Ponte nel 1898, quando afferma che \"questo quadro pu\u00f2 dirsi tizianesco per robustezza di colore e per larghezza di tocco\". Sostanzialmente negativa \u00e8 invece la posizione di Adolfo Venturi nel 1929 il quale, come osserva Camillo Boselli nel 1954, \u00e8 forse irritato dai numerosi \"iati formali\". Scrive il Venturi: \"queste figure [in riferimento a san Paolo e san Girolamo] sembran disposte a mulinello, e troppo accostate al basamento dell'altare per poter guardar in alto alla scena, al piano del trono, che si \u00e8 esteso cos\u00ec da far posto a santa Caterina da Siena offerente il giglio alla Vergine, e a santa Caterina d'Alessandria in atto di ricevere l'anello dal Bambino. Il raccordo, che manca nel piano terreno, \u00e8 invece nel gran triangolo formato, sul piano superiore dell'altare, dalle figure che distaccano unitamente dal fondo frangiato di nuvole; ma, come sempre, il Moretto trova ardua ogni costruzione compositiva; e lo spazio celeste \u00e8 troppo breve, il basamento enorme. Rapidamente egli decade, senza lena di pensiero\".\nUn giudizio pi\u00f9 positivo, a comprensione dell'originalit\u00e0 del dipinto, \u00e8 fornito fa Fausto Lechi e Gaetano Panazza nella scheda sull'opera per il catalogo della mostra sulla pittura bresciana del 1939, in cui vengono intese l'unit\u00e0 che \"deriva proprio dall'apparente divisione del quadro nei due scomparti, inferiore e superiore, la coerenza lineare che lega il gruppo delle sante con la Vergine, mentre in basso le due figure dei santi Paolo e Girolamo, nella loro mole possente, sembrano sostenere quella sorta di altare sul quale posano le figure femminili\". \"Bellissime\" sono definite le figure di san Girolamo, \"resa ancor pi\u00f9 luminosa dall'ombra sua che si proietta sul marmo\", e delle due sante, mentre \"prezioso\" \u00e8 il particolare dei libri in disordine sui gradini alla base.\nLe novit\u00e0 plastiche dell'opera sono rilevate anche da Gy\u00f6rgy Gombosi nel 1943, il quale esamina, in parallelo a questo dipinto, un gruppo di pale d'altare in cui la tecnica di costruzione delle figure si limita a moderati accenni di superficie e rilievo, marcando maggiormente i contorni senza arrecare danno alla ricchezza pittorica che, anzi, contribuisce alla chiarificazione dei volumi plastici, con l'ombra proiettata come fattore pi\u00f9 notevole. Si tratta del \"Cristo eucaristico con i santi Cosma e Damiano\" nella chiesa dei Santi Cosma e Damiano di Marmentino, la \"Madonna col Bambino in gloria con i santi Girolamo, Francesco d'Assisi e Antonio Abate\" nella Pinacoteca di Brera di Milano e la Pala di Pralboino nella chiesa di Sant'Andrea a Pralboino.\nCamillo Boselli, nel 1954, colloca la tela nel gruppo di pale che indicano un progressivo passaggio del Moretto da forme rinascimentali a forme post-rinascimentali, insistendo sul muoversi dei piani, sul ricorso a elementi naturalistici come i libri di san Girolamo e sulla messa in evidenza, in primo piano, di masse solide e ben definite. Rimane invece fermo, secondo il Boselli ma gi\u00e0 a parere del Gombosi, il colore, \"come l'affettuoso riassunto del pittore a tutto ci\u00f2 che \u00e8 stato prima di lasciarlo\", poich\u00e9 \"da qui in avanti il pacato Moretto diventa il Moretto tragico\".\nSecondo Valerio Guazzoni, le imponenti figure dei due santi profilate contro il grigio della balaustra di marmo sono testimonianza della tendenza che porter\u00e0 il Moretto verso una sempre pi\u00f9 decisa monumentalit\u00e0 delle figure, tendenza gi\u00e0 dichiarata in precedenti lavori quali il \"Martirio di san Pietro da Verona\" in Pinacoteca Ambrosiana.\nPier Virgilio Begni Redona, nel 1988, propone anche un'analisi delle valenze psicologiche dei due santi: \"il san Paolo, col suo pesante libro delle Epistole ben stretto sottobraccio, \u00e8 il campione deciso nell'accostarsi al mondo, cui ha un messaggio da riferire; il san Girolamo ha quell'inquietudine cos\u00ec evidente nelle molte sue opere che conserviamo, di chi \u00e8 combattuto tra un impegno che sembrava mal conciliarsi con la lezione di vita derivata dal Vangelo. Qui \u00e8 colto forse nel momento in cui, abbandonati gli amati libri, si converte ad una vita totalmente contemplativa\".\nPer quanto riguarda la data di esecuzione dell'opera, Mina Gregori propone, nel 1979, una collocazione a poco prima del 1543 sulla base di due disegni di Giovanni Battista Moroni, conservati nella Pinacoteca Tosio Martinengo, tratti da questo dipinto e recanti appunto la data 1543. Redona, nel 1988, segnala inoltre la grande stampa posta a frontespizio del \"De humani corporis fabrica\" di Andrea Vesalio, stampato a Basilea nel 1543, dove \u00e8 presente una figura analoga al san Paolo in questa tela del Moretto per atteggiamento, manto bordato a dentelli e tipo di calzature. Ipotizzando tale stampa come una fonte di ispirazione per il Moretto la data di esecuzione del dipinto slitterebbe al 1543 o subito dopo."}
{"id": "3628424", "revid": "1442080", "url": "https://it.wikipedia.org/wiki?curid=3628424", "title": "Verizon Tennis Challenge 1987 - Doppio", "text": "Il doppio del torneo di tennis Verizon Tennis Challenge 1987, facente parte della categoria Grand Prix, ha avuto come vincitori Sherwood Stewart e Kim Warwick che hanno battuto in finale Paul Annacone e Christo van Rensburg 2-6, 7-6, 6-4."}
{"id": "3628425", "revid": "767487", "url": "https://it.wikipedia.org/wiki?curid=3628425", "title": "Dive into Yourself", "text": "DIVE into YOURSELF \u00e8 un singolo degli High and Mighty Color, pubblicato il 26 luglio 2006.\nIl disco.\n\"Dive into Yourself\" \u00e8 stata usata come tema nello spot pubblicitario per il gioco per PlayStation 2 \"Sengoku Basara 2\", mentre il B-side \"Flying Music\" \u00e8 stato utilizzato come sigla per \"Harmony with the Earth ID\". Incluso nel singolo vi era un modulo cartaceo che consentiva di partecipare a un concorso il cui vincitore avrebbe registrato la propria voce nel coro nella nuova versione di \"Dive into Yourself\"; questa versione venne inserita nell'album \"San\", col titolo \"Dive into Yourself (Your Voice Version)\". La prima edizione del singolo veniva venuta con un braccialetto.\nLa title track venne successivamente inserita nelle compilation \"10 Color Singles\" e \"BEEEEEEST\".\nLista tracce.\nTesti e musiche degli High and Mighty Color."}
{"id": "3628427", "revid": "114543860", "url": "https://it.wikipedia.org/wiki?curid=3628427", "title": "Giuliano Ravizza", "text": "Carriera.\nRimarr\u00e0 nella storia del costume e della moda italiana della seconda met\u00e0 del XX secolo per avere reso la pelliccia un \"lusso accessibile\".\nFiglio di Gilio Ravizza, abile sarto, rinomato nella propria citt\u00e0 di Pavia per cinque negozi di abbigliamento, Giuliano Ravizza sceglie inizialmente una strada diversa: si era laureato in medicina e per cinque anni aveva svolto la professione ma si divideva tra questa professione e la passione per il mondo della moda.\nNel 1965, la morte del padre impone una decisione esistenziale e Giuliano sceglie la moda, punta su Annabella, chiude gli altri negozi e, nel giro di pochi anni, la trasforma da boutique femminile in pellicceria. Con una felice intuizione fa entrare la pelliccia nel mondo del pr\u00eat-\u00e0-porter, cavalcando l'onda del boom economico e della conseguente democratizzazione del lusso.\nIn breve tempo a Pavia arrivano clienti dalle maggiori citt\u00e0 italiane diventando cos\u00ec la \u201ccapitale della pelliccia\u201d; negli anni Settanta, la televisione, con la nascita delle antenne private, imprime una nuova accelerazione al marchio che diventa un punto di riferimento nel settore pur mantenendo la propria sede unica in citt\u00e0.\nGli spot agli esordi della TV privata.\nRimangono celebri gli spot voluti da Giuliano Ravizza con la regia di Franco Zeffirelli e Jerry Hall nonch\u00e9 quello con Alain Delon ed una giovanissima Monica Bellucci; le sfilate al Teatro alla Scala di Milano nonch\u00e9 le sue partecipazioni con sfilate ai Festival di Sanremo.\nSin dagli inizi Giuliano Ravizza si avvale della collaborazione pubblicitaria di Mike Bongiorno; nasce una solida amicizia che porta Annabella ad essere sponsor dei programmi pi\u00f9 fortunati di Mike.\nAncora oggi il fenomeno Annabella viene studiato come case-history nel marketing: un'azienda che, attraverso una pubblicit\u00e0 all'epoca innovativa, ha saputo assurgere a notoriet\u00e0 anche internazionale, pur partendo da una piccola citt\u00e0 di provincia e mantenendo in essa l'unico ed esclusivo punto di vendita (Pavia).\nIl rapimento.\nNel 1981, esattamente il 24 settembre, Giuliano Ravizza viene rapito sotto casa. Un sequestro di persona che durer\u00e0 tre mesi ad opera della ndrangheta calabrese. Dopo il pagamento di un ingente riscatto, Giuliano Ravizza viene liberato il giorno di Natale e pu\u00f2 finalmente riabbracciare i suoi tre figli Simonetta, Ruggero e Riccardo e la moglie Antonietta.\nUn'esperienza, quella del sequestro di persona, che lo segner\u00e0 per tutta la vita; scriver\u00e0 un libro su questa esperienza (\u201cDentro una Vita\u201d edito da Rusconi il cui ricavato andr\u00e0 in beneficenza per i figli dei carcerati.)\nLa morte.\nNel 1990, si ammala di tumore al polmone; lotta strenuamente contro la malattia ma dopo due anni, il 9 ottobre 1992, a soli 66 anni, Giuliano Ravizza lascia la moglie, i figli ed un'azienda a cui aveva dedicato tutta la propria vita.\nLa famiglia Ravizza \u00e8 ancora ad oggi una delle pi\u00f9 ricche e influenti di Pavia; i rapporti da loro intessuti con l'area politica di centro-destra hanno destato varie critiche.\nPalaravizza.\nUn mese dopo la sua scomparsa il Comune di Pavia dedic\u00f2 all'imprenditore pavese l'intitolazione del Palazzo dello Sport (PalaRavizza) a ricordare il proprio cittadino benemerito (aveva tra l'altro contribuito a far crescere il Basket ed il calcio Pavese, ricoprendo sempre ruoli di primo piano). Dal 2010 \u00e8 a lui intitolato un trofeo di basket speciale che ricorre ogni anno nella citt\u00e0 di Pavia\nGiardino Giuliano Ravizza.\nNel decimo anniversario della morte i figli dell'imprenditore pavese hanno deciso di donare al Comune di Torre d'Isola un parco pubblico attrezzato."}
{"id": "3628428", "revid": "287204", "url": "https://it.wikipedia.org/wiki?curid=3628428", "title": "HSG Wetzlar", "text": "L'Handball Spielgemeinschaft Wetzlar \u00e8 una squadra di pallamano tedesca avente sede ad Wetzlar.\n\u00c8 stata fondata nel 1992.\nDisputa le proprie gare interne presso la Rittal Arena di Hannover la quale ha una capienza di 4.412 spettatori."}
{"id": "3628429", "revid": "124123", "url": "https://it.wikipedia.org/wiki?curid=3628429", "title": "Guillaume Brouscon", "text": "Pubblic\u00f2 i suoi almanacchi nel 1546. Questi riguardavano soprattutto informazioni sulle maree, raccolte da Brouscon stesso intervistando marinai francesi e inglesi.\nGli almanacchi spiegano come calcolare il livello delle maree in base alle fasi della Luna.\nFonti.\n\"Tides: a scientific history\" David Edgar Cartwright p.\u00a018 "}
{"id": "3628430", "revid": "1442080", "url": "https://it.wikipedia.org/wiki?curid=3628430", "title": "Lorraine Open 1987 - Doppio", "text": "Il doppio del torneo di tennis Lorraine Open 1987, facente parte della categoria Grand Prix, ha avuto come vincitori Ramesh Krishnan e Claudio Mezzadri che hanno battuto in finale Grant Connell e Larry Scott 6-4, 6-4."}
{"id": "3628431", "revid": "122315", "url": "https://it.wikipedia.org/wiki?curid=3628431", "title": "Zuppa di pinne di pescecane", "text": ""}
{"id": "3628432", "revid": "1543377", "url": "https://it.wikipedia.org/wiki?curid=3628432", "title": "9722 Levi-Montalcini", "text": "9722 Levi-Montalcini \u00e8 un asteroide della fascia principale. Scoperto nel 1981, presenta un'orbita caratterizzata da un semiasse maggiore pari a 2,4085091\u00a0UA e da un'eccentricit\u00e0 di 0,1751981, inclinata di 1,24674\u00b0 rispetto all'eclittica.\nL'asteroide era stato inizialmente battezzato 9722 Montalcini per poi essere corretto nella denominazione attuale.\nL'asteroide \u00e8 intitolato al Premio Nobel per la medicina Rita Levi-Montalcini."}
{"id": "3628433", "revid": "729019", "url": "https://it.wikipedia.org/wiki?curid=3628433", "title": "The Three Sisters (Alaska)", "text": "The Three Sisters (le tre sorelle; (in aleutino \"Hawiigis\") sono un gruppo di 3 piccole isole che fanno parte delle Andreanof, nell'arcipelago delle Aleutine, e appartengono all'Alaska (USA). Si trovano nella \"Three Arm Bay\" sulla costa occidentale di Adak; ognuna delle isole \u00e8 lunga 300\u00a0m e hanno un'altezza di solo 1 m s.l.m.."}
{"id": "3628435", "revid": "729019", "url": "https://it.wikipedia.org/wiki?curid=3628435", "title": "Enrico Barone", "text": "Biografia.\nNato a Napoli da Giovanni e da Carolina De Liguori, effettu\u00f2 studi classici e di matematica alla Scuola Militare Nunziatella intorno al 1874. Successivamente passato all'Accademia Militare, vi consegu\u00ec la nomina a sottotenente del Regio Esercito. Nel 1884, tenente di artiglieria, entr\u00f2 come studente alla Scuola superiore di Guerra, da cui usc\u00ec nel 1886 col grado di capitano.\nNel 1882 pubblic\u00f2 il testo \"Come operino i grandi eserciti\" e negli anni successivi collabor\u00f2 con articoli alla \"Rivista militare. \"Con il grado di tenente colonnello di Stato Maggiore, a partire dal 1894 insegn\u00f2 storia militare per otto anni presso la Scuola superiore di Guerra di Torino. Scrisse una serie di importanti lavori di storia militare sulle guerre napoleoniche e su von Moltke, nei quali impieg\u00f2 il metodo delle approssimazioni successive appreso durante i suoi studi di economia. Nel 1902 divenne capo dell'Ufficio storico dello Stato Maggiore e nel 1903 fu promosso colonnello. Si dimise dallo Stato Maggiore nel 1906 per divergenze con il Capo di Stato Maggiore Tancredi Saletta circa la difesa dei confini nord-orientali italiani. Barone studiava la storia integrandola con elementi di statistica, economia, sociologia, etnografia e demografia.\nA partire dal 1894 collabor\u00f2 con Maffeo Pantaleoni e Vilfredo Pareto al \"Giornale degli Economisti\".\nNel 1902 ottenne la libera docenza in economia ed insegno in alcuni istituti superiori romani.\nBarone fu anche condirettore de \"Il Popolo romano\" e collabor\u00f2 con il \"Corriere della Sera\" e \"Il Giornale d'Italia\".\nIl 17 novembre 1905 fu iniziato in Massoneria nella Loggia \"Giovanni Bovio\" di Roma, dipendente dal Grande Oriente d'Italia, e il 30 gennaio 1906 divenne Maestro.\nContributi.\nBarone \u00e8 autore di diversi contributi alle scienze economiche, tra cui un famoso teorema su gettito fiscale ed imposte che porta il suo nome.\n\u00c8 stato il primo a definire le condizioni in cui un mercato retto da un regime di concorrenza perfetta \u00e8 \"Pareto efficiente\". Ampli\u00f2 il concetto di \"Pareto efficienza\", deducendo che non tutti i perdenti possono essere compensati per le deviazioni dalle condizioni di equilibrio competitivo. Ha introdotto le proporzioni a fattore variabile nell'economia neoclassica, contribuendo alla teoria della produttivit\u00e0 marginale, di cui \u00e8 considerato il padre. Ha esteso le condizioni di equilibrio economico generale nella teoria walrasiana, suggerendo la fattibilit\u00e0 del movimento prova ed errore verso l'equilibrio di mercato. \u00c8 stato un pioniere della teoria economica degli indici, tutto ci\u00f2 senza l'uso delle curve di utilit\u00e0 o indifferenza\nBarone \u00e8 stato descritto come \"uno dei fondatori della teoria pura dell'economia socialista.\" Nel 1908, present\u00f2 un modello matematico per l'economia collettivista secondo il quale determinate condizioni, successivamente identificate con i prezzi ombra, dovevano essere soddisfatte al fine di raggiungere il \"massimo benessere collettivo\". Quest'ultimo corrisponde al prezzo di produzione al costo minimo dall'efficienza di Pareto raggiunta in equilibrio competitivo. Egli mise in evidenza che tale risultato non poteva essere raggiunto \"a priori\" ma solo attraverso la sperimentazione su ampia scala con grandi richieste in termini di raccolta dati, anche assumendo la fissit\u00e0 delle relazioni produttive. Con questi assunti, egli sugger\u00ec che il movimento verso l'efficienza economica in un'economia collettivista non fosse inconcepibile. Per tale regime, qualunque fosse la regola di distribuzione adottata dal Ministero della Produzione, le stesse categorie economiche sarebbero riapparse in termini di prezzi, salari, interesse, affitto, profitto, risparmio, etc., sebbene forse con nomi differenti. La sua analisi, e le risposte degli economisti austriaci, alimentarono la discussione sul problema di calcolo economico ed il socialismo di mercato negli anni trenta del XX secolo. Il suo metodo, inoltre, anticip\u00f2 la formulazione da parte di Abram Bergson della funzione di social welfare tre decenni dopo."}
{"id": "3628437", "revid": "121658", "url": "https://it.wikipedia.org/wiki?curid=3628437", "title": "Danny &amp; Dusty", "text": ""}
{"id": "3628438", "revid": "1310927", "url": "https://it.wikipedia.org/wiki?curid=3628438", "title": "Segunda Divisi\u00f3n B 1978-1979", "text": "L'edizione 1978-79 della Segunda Divisi\u00f3n B fu il secondo campionato di calcio spagnolo di terza divisione ad avere questa denominazione. Il campionato vide la partecipazione di 40 squadre raggruppate in due gruppi. Le prime due di ogni gruppo furono promosse in Segunda Divisi\u00f3n mentre le ultime tre furono retrocesse in Tercera Divisi\u00f3n."}
{"id": "3628440", "revid": "580197", "url": "https://it.wikipedia.org/wiki?curid=3628440", "title": "Rittal Arena", "text": "La Rittal Arena \u00e8 un impianto sportivo polivalente indoor sito a Wetzlar, Assia, Germania.\nPanoramica.\nLa Rittal Arena \u00e8 stata inaugurata nel 2005 e pu\u00f2 ospitare 6.000 persone.\nL'impianto viene usato dalla squadra di pallamano HSG Wetzlar e come luogo per i concerti.\nHa ospitato anche diverse partite del campionato mondiale di pallamano maschile di Germania 2007.\nIl nome deriva dallo sponsor dell'azienda tedesca Rittal."}
{"id": "3628441", "revid": "1305772", "url": "https://it.wikipedia.org/wiki?curid=3628441", "title": "Brussels Indoor 1987 - Doppio", "text": "Il doppio del torneo di tennis Brussels Indoor 1987, facente parte della categoria Grand Prix, ha avuto come vincitori Boris Becker e Slobodan \u017divojinovi\u0107 che hanno battuto in finale Chip Hooper e Mike Leach 7-6, 7-6."}
{"id": "3628442", "revid": "287204", "url": "https://it.wikipedia.org/wiki?curid=3628442", "title": "Alone (canzone)", "text": ""}
{"id": "3628444", "revid": "448553", "url": "https://it.wikipedia.org/wiki?curid=3628444", "title": "Rittal-Arena", "text": ""}
{"id": "3628447", "revid": "42916793", "url": "https://it.wikipedia.org/wiki?curid=3628447", "title": "Foofur Superstar", "text": ""}
{"id": "3628448", "revid": "42916805", "url": "https://it.wikipedia.org/wiki?curid=3628448", "title": "Mr Magoo", "text": ""}
{"id": "3628449", "revid": "448553", "url": "https://it.wikipedia.org/wiki?curid=3628449", "title": "Arena Wetzlar", "text": ""}
{"id": "3628453", "revid": "729019", "url": "https://it.wikipedia.org/wiki?curid=3628453", "title": "Tidgituk", "text": "Tidgituk (in aleutino \"Aakutanas\") \u00e8 una piccola isola che fa parte delle Andreanof, nell'arcipelago delle Aleutine, e appartiene all'Alaska (USA). Si trova all'ingresso della \"South Bay\" sulla costa meridionale di Tanaga; \u00e8 lunga 300\u00a0m e ha un'altezza di soli 2 m s.l.m.\n\u00c8 stata registrata con il nome \"Tidgitok\" dal capitano Teben'kov, della Marina imperiale russa nel 1852."}
{"id": "3628454", "revid": "1442080", "url": "https://it.wikipedia.org/wiki?curid=3628454", "title": "Milan Indoor 1987 - Doppio", "text": "Il doppio del torneo di tennis Milan Indoor 1987, facente parte della categoria Grand Prix, ha avuto come vincitori Boris Becker e Slobodan \u017divojinovi\u0107 che hanno battuto in finale Sergio Casal e Emilio S\u00e1nchez 3-6, 6-3, 6-4."}
{"id": "3628455", "revid": "599013", "url": "https://it.wikipedia.org/wiki?curid=3628455", "title": "Sebastian Przyrowski", "text": "Carriera.\nClub.\nDebutta il 2 marzo 2002 contro il G\u00f3rnik Zabrze, nel 2008 si trasferisce al ."}
{"id": "3628460", "revid": "531291", "url": "https://it.wikipedia.org/wiki?curid=3628460", "title": "Accumulatore nichel-idrogeno", "text": ""}
{"id": "3628462", "revid": "1442080", "url": "https://it.wikipedia.org/wiki?curid=3628462", "title": "Chicago Grand Prix 1987 - Doppio", "text": "Il doppio del torneo di tennis Chicago Grand Prix 1987, facente parte della categoria Grand Prix, ha avuto come vincitori Paul Annacone e Christo van Rensburg che hanno battuto in finale Mike De Palmer e Gary Donnelly 6-3, 7-6."}
{"id": "3628465", "revid": "729019", "url": "https://it.wikipedia.org/wiki?curid=3628465", "title": "Uyak", "text": "Uyak (in aleutino \"Kiikax\" o \"Uuyax\") \u00e8 una piccola isola che fa parte delle Andreanof, nell'arcipelago delle Aleutine, e appartiene all'Alaska (USA). Si trova al centro della \"Nazan Bay\" sulla costa orientale dell'isola Atka; \u00e8 lunga circa 250\u00a0m.\n\u00c8 stata registrata con questo nome dal capitano Teben'kov, della Marina imperiale russa nel 1852."}
{"id": "3628466", "revid": "224301", "url": "https://it.wikipedia.org/wiki?curid=3628466", "title": "Matilda (Dahl)", "text": ""}
{"id": "3628469", "revid": "834", "url": "https://it.wikipedia.org/wiki?curid=3628469", "title": "Alive in Los Angeles", "text": ""}
{"id": "3628472", "revid": "287204", "url": "https://it.wikipedia.org/wiki?curid=3628472", "title": "IHF Volley", "text": "La IHF Volley \u00e8 una societ\u00e0 pallavolistica femminile italiana con sede a Frosinone.\nStoria.\nLa IHF Frosinone raggiunge la Serie B1 nella stagione 2010-11: il primo posto in classifica al termine della \"regular season\" consente alla squadra di accedere alla Serie A2 per la stagione 2011-12, condotta in modo mediocre; diversamente invece \u00e8 l'annata 2012-13 dove vince la Coppa Italia di categoria e si qualifica per i play-off promozione venendo sconfitta in semifinale.\nLa rinuncia di alcune squadra a partecipare alla Serie A1 2013-14 consente al club di Frosinone di essere ripescato nella massima categoria: la prima stagione si conclude con una tranquilla salvezza; tuttavia al termine di questa, la societ\u00e0 cede il titolo sportivo alla Pallavolo Scandicci e la societ\u00e0 si dedica esclusivamente all'attivit\u00e0 giovanile."}
{"id": "3628473", "revid": "1305772", "url": "https://it.wikipedia.org/wiki?curid=3628473", "title": "Amore rosso", "text": ""}
{"id": "3628479", "revid": "1442080", "url": "https://it.wikipedia.org/wiki?curid=3628479", "title": "Hypo Group Tennis International 1987 - Doppio", "text": "Il doppio del torneo di tennis Hypo Group Tennis International 1987, facente parte della categoria Grand Prix, ha avuto come vincitori Christer Allg\u00e5rdh e Ulf Stenlund che hanno battuto in finale Roberto Azar e Marcelo Ingaramo 2-6, 7-5, 7-5."}
{"id": "3628480", "revid": "729019", "url": "https://it.wikipedia.org/wiki?curid=3628480", "title": "Isola Whip", "text": "Whip (in aleutino \"Uusxus\") \u00e8 una piccola isola che fa parte delle Andreanof, nell'arcipelago delle Aleutine, e appartiene all'Alaska (USA). \u00c8 una delle sette isolette all'entrata sud-ovest della \"Lash Bay\", al largo della costa sud-occidentale di Tanaga."}
{"id": "3628484", "revid": "1305772", "url": "https://it.wikipedia.org/wiki?curid=3628484", "title": "\u00c4ngbyplan", "text": ""}
{"id": "3628485", "revid": "110157", "url": "https://it.wikipedia.org/wiki?curid=3628485", "title": "Stay with Me (Gigi D'Agostino)", "text": "Stay with Me \u00e8 una canzone di Gigi D'Agostino pubblicata per la prima volta nella compilation \"Ieri &amp; Oggi Mix Vol. 1\" come traccia numero 1.\nNel 2011 \u00e8 stata pubblicata come singolo ufficiale in digitale in una nuova versione.\nLa canzone \u00e8 stata scritta da Gigi D'Agostino e Davide Marani, e cantata dallo stesso Marani."}
{"id": "3628486", "revid": "767487", "url": "https://it.wikipedia.org/wiki?curid=3628486", "title": "Enrai (Tooku ni Aru Akari)", "text": " \u00e8 un singolo degli High and Mighty Color, estratto dall'album San e pubblicato il 25 ottobre 2006.\nIl disco.\nLa title track \u00e8 il tema finale per l'anime \"\". La canzone \u00e8 anche apparsa nei videogiochi \"Drum Mania\" e \"GuitarFreaks\", e nella compilation \"Tokyo Rock City\".\nIl lato B \"Kaeri Michi no Orenji\" \u00e8 stato usato in uno spot per il gioco \"\". La prima stampa del singolo veniva venduta con un pin up speciale di Athrun Zala, personaggio della serie \"Mobile Suit Gundam SEED Destiny\". Il video musicale del brano \u00e8 stato diretto da Sueyoshi Nobu.\nLa title track venne successivamente inserita nelle compilation \"10 Color Singles\" e \"BEEEEEEST\".\nLista tracce.\nTesti e musiche degli High and Mighty Color."}
{"id": "3628490", "revid": "42917338", "url": "https://it.wikipedia.org/wiki?curid=3628490", "title": "Bandito Giuliano", "text": ""}
{"id": "3628492", "revid": "1226", "url": "https://it.wikipedia.org/wiki?curid=3628492", "title": "Eugene Ballaby", "text": ""}
{"id": "3628494", "revid": "125360267", "url": "https://it.wikipedia.org/wiki?curid=3628494", "title": "Sonic Generations", "text": " \u00e8 un videogioco di \"Sonic\" uscito nel novembre 2011 per festeggiare il ventesimo anniversario della serie.\nSono state pubblicate versioni per PlayStation 3, Xbox 360, Microsoft Windows e Nintendo 3DS. Quest'ultima presenta molte differenze dalle altre, a partire dal nome giapponese del titolo che per la versione 3DS \u00e8 , mentre per le versioni Playstation 3, Xbox 360 e PC si chiama .\nIl gioco \u00e8 il primo della saga ad essere stato doppiato in italiano, a differenza dei giochi precedenti che avevano a disposizione solo i sottotitoli in italiano, con l'audio in inglese.\nTrama.\nMesi dopo \"Sonic Colours\", durante i festeggiamenti per il compleanno di Sonic, appare una misteriosa creatura nota come \"Time Eater\", che risucchia tutti i partecipanti in dei \"buchi temporali\", spedendoli in differenti epoche videoludiche. Sonic cerca di fermare il terribile mostro, ma viene messo KO facilmente. Dopo aver ripreso conoscenza, Sonic si ritrova in una strana dimensione nota come \"White Space\", un regno dove tempo e spazio terminano dopo che il colore e la vita vengono risucchiati. Sonic salva il dolce Tails ed i due partono alla ricerca dei propri amici, incontrando le proprie versioni pi\u00f9 giovani, Sonic classico e Tails classico. Mentre i due Tails scoprono che il Time Eater \u00e8 un mostro che si nutre di spazio e tempo e sta distruggendo la realt\u00e0, i Sonic devono attraversare le varie ere videoludiche cercando di riportare alla normalit\u00e0 il flusso temporale e salvare i propri amici.\nIl gruppo scopre che per accedere al portale finale, in cui si nasconde Time Eater, necessita nuovamente dei Chaos Emerald, e per ottenerli i protagonisti si ritroveranno a scontrarsi con i loro vecchi nemici e rivali (Metal Sonic nella sua versione classica, il Perfect Chaos, Shadow the Hedgehog e Silver the Hedgehog), compreso il perfido e immancabile Dr. Eggman a bordo di colossali creature robotiche (il Death Egg Robot e l'Egg Dragoon); anche quest'ultimo compare in versione classica e Moderna, e misteriosamente quando i due Sonic sconfiggono gli Eggman questi vengono rapiti dal Time Eater.\nDopo aver raccolto tutti gli smeraldi, gli eroi hanno accesso al portale da cui raggiungono il Time Eater, stavolta in forma potenziata, e scoprono la sua vera identit\u00e0: sotto il suo controllo non vi \u00e8 altri che Eggman e la sua controparte del passato. Il dottore spiega che vagando nello spazio dopo la precedente sconfitta (in \"Sonic Colours\") si \u00e8 imbattuto casualmente nella forma primordiale di quella creatura, misteriosa entit\u00e0 con la capacit\u00e0 di modificare tempo e spazio, perci\u00f2 decise di usarla per cancellare le sue sconfitte e imprigionare i suoi nemici, ma per completarla c'era bisogno di qualcuno intelligente quanto lui: s\u00e9 stesso. Dopo un iniziale vantaggio del gigantesco mostro sui due Sonic, questi, spinti dagli incoraggiamenti dei loro amici, utilizzano il potere dei sette Chaos Emerald per diventare entrambi Super Sonic. In seguito alla battaglia finale, i due Sonic sconfiggono il Time Eater riportando il mondo alla normalit\u00e0 e tornando tutti, pi\u00f9 Sonic e Tails classici, alla festa del compleanno di Sonic. Infine Sonic, Tails e gli altri personaggi salutano le loro controparti classiche mentre tornano nella propria epoca attraversando un portale, augurando loro di divertirsi.\nIn una scena dopo i titoli di coda si vedono i due Eggman bloccati in una zona senza tempo e senza via d'uscita, finendo con il litigare.\nModalit\u00e0 di gioco.\nIl gioco presenta una modalit\u00e0 di gioco molto simile agli altri capitoli della serie. Si dovr\u00e0 viaggiare da zona a zona per raccogliere i Chaos Emerald affrontando vari boss. La particolarit\u00e0 \u00e8 che si pu\u00f2 giocare o con Sonic moderno o con Sonic classico. Dopo aver preso tutti i Chaos Emerald si dovr\u00e0 affrontare Time Eater.\nLivelli.\nIl gioco si divide in nove livelli nelle versioni Xbox 360, PS3 e PC e sette in quella 3DS.\nI livelli sono divisi in ere che definiscono un determinato periodo temporale della serie, in ordine sono era Classica, era Intermedia ed era Moderna.\nDoppiaggio.\n\"Sonic Generations\" \u00e8 stato il primo capitolo della serie ad essere doppiato anche in italiano, oltre che in giapponese ed in inglese come avvenuto da \"Sonic Adventure\" in poi.\nSviluppo.\n\"Sonic Generations\" fu presentato per la prima volta nel corso dell'aprile 2011 con alcuni trailer pubblicati su Internet. Alcune demo del gioco furono rese disponibili all'E3 2011 ed al New York Comic Con. L'idea che stava alla base del gioco fu poi svelata con una serie di interviste agli sviluppatori i quali spiegarono che le intenzioni del team di sviluppo erano quelle di proporre un gioco che sapesse rielaborare i migliori elementi tipici della serie in 2D con quelli pi\u00f9 moderni come nelle fasi di giorno di \"Sonic Unleashed\".\n\"Collector's Edition\".\nIl gioco \u00e8 stato venduto anche in un'edizione \"Collector's Edition\" contenente oltre al gioco un anello d'oro di Sonic numerato, un artbook intitolato \"Venti anni di storia\", la colonna sonora del ventesimo anniversario, il documentario \"Storia di Sonic: la nascita di un'icona\", le statuette di Sonic Classico e Sonic Moderno ed infine alcuni contenuti scaricabili esclusivi.\nAccoglienza.\nIl gioco ha ricevuto delle opinioni positive dalla critica. Il sito americano IGN ha dato al gioco un 8,5/10, lodando il gameplay e il design dei livelli. La rivista giapponese \"Famits\u016b\" ha dato 35/40 al gioco, mentre \"PlayStation Official Magazine\" e il sito Eurogamer un 7/10. Alcuni critici l'hanno reputato come uno dei migliori giochi della serie. \"Sonic Generations\" ha anche goduto di un ottimo successo commerciale, vendendo dal 2014 oltre 3 milioni di copie superando sia \"Sonic Colours\" che \"Sonic Unleashed\".\nLa rivista \"Win Magazine\" diede a tutte le versioni un punteggio di 24/30. \"Play Generation\" valut\u00f2 invece quella uscita su PlayStation 3 dandogli 82/100, apprezzando il design dei livelli ben congegnato tale da renderlo \"una vera festa per i fan di Sonic\", ma come contro la presenza di alcuni rallentamenti ed i tempi di caricamento eccessivi, finendo per trovarlo un platform game che riproduce tutti gli elementi tipici della saga, considerandolo \"perfetto\" per gli appassionati del genere. La stessa testata lo classific\u00f2 in seguito come il terzo migliore titolo platform del 2011 e consider\u00f2 la demo come una delle migliori disponibili su PlayStation Network nel gennaio 2012. Marco Esposto di IGN trov\u00f2 alcune imperfezioni in termini di pulizia del gameplay ed i tempi di caricamento a volte un po' troppo lunghi, tuttavia il titolo riusciva ad essere decisamente appagante per i fan della serie."}
{"id": "3628497", "revid": "1305772", "url": "https://it.wikipedia.org/wiki?curid=3628497", "title": "Annidamento", "text": ""}
{"id": "3628498", "revid": "1442080", "url": "https://it.wikipedia.org/wiki?curid=3628498", "title": "ATP Nizza 1987 - Doppio", "text": "Il doppio del torneo di tennis ATP Nizza 1987, facente parte della categoria Grand Prix, ha avuto come vincitori Sergio Casal e Emilio S\u00e1nchez che hanno battuto in finale Claudio Mezzadri e Gianni Ocleppo 6-3, 6-3."}
{"id": "3628505", "revid": "834", "url": "https://it.wikipedia.org/wiki?curid=3628505", "title": "Antonio Brunelli (1577-1630)", "text": ""}
{"id": "3628509", "revid": "1305772", "url": "https://it.wikipedia.org/wiki?curid=3628509", "title": "Antonio Brunelli", "text": ""}
{"id": "3628512", "revid": "1305772", "url": "https://it.wikipedia.org/wiki?curid=3628512", "title": "Black Death", "text": ""}
{"id": "3628515", "revid": "125524852", "url": "https://it.wikipedia.org/wiki?curid=3628515", "title": "Claire Foy", "text": " \n\u00c8 nota principalmente per il ruolo di Elisabetta II del Regno Unito nelle prime due stagioni della serie televisiva Netflix \"The Crown\" (2016-2017), per la quale si \u00e8 aggiudicata due Premi Emmy, due Screen Actors Guild Awards e un Golden Globe nella sezione miglior attrice in una serie drammatica.\nSul grande schermo, Claire Foy ha debuttato nel 2011 con \"L'ultimo dei templari\", interpretando ruoli di supporto nei film \"Vampire Academy\" (2014), \"Rosewater\" (2014), \"The Lady in the Van\" (2015) e \"Ogni tuo respiro\" (2017), mentre nel 2018 \u00e8 la protagonista di \"Millennium - Quello che non uccide\".\nBiografia.\nClaire Foy \u00e8 nata a Stockport ma cresciuta tra Manchester e Leeds. \u00c8 la pi\u00f9 giovane di tre figli. La sua famiglia si trasfer\u00ec a Longwick, Buckinghamshire. Ha frequentato Aylesbury High School (un liceo per ragazze) dall'et\u00e0 di dodici anni; ha poi frequentato la Liverpool John Moores University, studiando teatro e cinema. Ha inoltre frequentato un corso di un anno presso la Oxford School Of Drama. Si \u00e8 laureata nel 2007 e si \u00e8 trasferita a Peckham dove condivide una casa \"con cinque amici dalla scuola di recitazione\".\nGi\u00e0 durante gli studi alla Oxford School of Drama, C. Foy partecip\u00f2 ad alcuni spettacoli teatrali al Royal National Theatre di Londra e, dopo un'apparizione televisiva, l\u00ec realizz\u00f2 il suo debutto professionale in \"DNA and The Miracle\", diretto da Paul Miller. Nel 2008 interpret\u00f2 il ruolo della protagonista \"Amy Dorrit\" nella serie televisiva della BBC tratta dal romanzo \"La piccola Dorrit\" di Charles Dickens, ottenendo una nomination ai Royal Television Society Awards. Ha ottenuto successivamente una apparizione nel film TV inglese \"Going Postal\" e nel film di avventura medievale \"L'ultimo dei Templari\" a fianco di Nicolas Cage. Ha anche recitato in \"Upstairs Downstairs\", remake della BBC di \"Su e gi\u00f9 per le scale\" nel ruolo di Lady Persephone. Foy \u00e8 stata co-protagonista della mini-serie \"The Promise\", trasmesso nel febbraio 2011, descrivendolo in un'intervista come al momento il suo \"lavoro preferito in assoluto\". Ha interpretato il ruolo di Elena, protagonista nel film TV \"The Night Watch\" basato sul romanzo \"Turno di notte\" di Sarah Waters.\nNel 2015 \u00e8 Anna Bolena (regina consorte d'Inghilterra dal 1533 al 1536) nella miniserie \"Wolf Hall\". Nel 2016 interpreta la regina Elisabetta II nella serie televisiva \"The Crown\" di Netflix, per la quale vince il Golden Globe come migliore attrice in una serie drammatica. Nel 2017 viene scelta per interpretare Lisbeth Salander nella trasposizione cinematografica di \"Quello che non uccide\", quarto capitolo della saga \"Millennium\", uscito nelle sale nel novembre 2018. Sempre nel 2018, \u00e8 protagonista del film \"Unsane\", un thriller psicologico diretto da Steven Soderbergh.\nNel 2021 ritorna ad impersonare la giovane regina in \"The Crown 4\", facendo una comparsa in un flashback durato 1 minuto e 49 secondi ed aggiudicandosi l'Emmy come miglior attrice guest star in una serie drammatica. \nVita privata.\nClaire Foy \u00e8 stata sposata con l'attore Stephen Campbell Moore dal 2014 al 2018. La coppia ha avuto una figlia, Ivy Rose, nata nel marzo 2015, e ha annunciato la separazione nel febbraio 2018.\nDoppiatrici italiane.\nNelle versioni in italiano dei suoi lavori, Claire Foy \u00e8 stata doppiata da:"}
