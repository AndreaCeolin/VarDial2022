{"id": "3638693", "revid": "3115", "url": "https://it.wikipedia.org/wiki?curid=3638693", "title": "Gerardo Guerrieri", "text": "Nel 1949 vinse il Nastro d'argento alla migliore sceneggiatura insieme a Cesare Zavattini, Vittorio De Sica, Suso Cecchi D'Amico, Oreste Biancoli, Adolfo Franci per \"Ladri di biciclette\".\nBiografia.\nGerardo Guerrieri \u00e8 stato uno degli intellettuali pi\u00f9 significativi ed influenti della cultura italiana e, in particolare, della cultura teatrale e cinematografica italiana e internazionale del secondo Novecento. Le sue passioni per la ricerca e la conoscenza andavano ben oltre le frontiere geografiche, che lui ambiva a superare stabilendo dei legami fra i vari luoghi, fisici e mentali, ai quali era legata la sua anima, attraverso i mondi del teatro, delle arti visive, delle scienze, della letteratura, dell'antropologia. Di carattere schivo e riservato, \u00e8 stato, come lo ha definito il regista e critico Giorgio Prosperi, \"l'ombra\" dietro alla quale \"i nostri uomini di teatro di ieri e di oggi camminano, perch\u00e9 li ha influenzati un po' tutti\".\nGeniale in ogni sua espressione, eclettico ed enciclopedico, Gerardo Guerrieri nasce a Matera, in Via San Francesco 33, da Michele (medico originario di Grottole, in provincia di Matera) e da Margherita Cristalli. A quattro anni si trasferisce con la famiglia a Oreno di Vimercate (MI) dove il padre \u00e8 medico condotto. Frequenta le scuole elementari e le secondarie nel collegio arcivescovile \"Tommaseo\", poi il ginnasio al \"Berchet\" di Milano. Nel 1932 la famiglia si trasferisce a Roma, dove Guerrieri frequenta il liceo \"Umberto I\". Nel 1937 si iscrive alla Facolt\u00e0 di Giurisprudenza dell'Universit\u00e0 di Roma.\nNel 1939 inizia la sua attivit\u00e0 teatrale e di critica. Si interessa di critica letteraria, collaborando con il settimanale \"Roma Fascista.\" Il suo primo articolo firmato risale all'8 marzo 1939: \"Superiorit\u00e0 del teatro\". Il 6 luglio 1939, un suo articolo intitolato \"Quasimodo di fronte all'ermetismo\" viene elogiato dallo stesso Salvatore Quasimodo. Guerrieri \u00e8 tra i cofondatori, nell'\u00e0mbito del GUF dell'Urbe, del Teatro Universitario.\nIl debutto come regista avviene il 29 febbraio 1940 quando mette in scena \"Felice viaggio\" di Thornton Wilder al Teatro dell'Universit\u00e0 di Roma con Giulietta Masina. Lui stesso prende parte allo spettacolo nei panni del regista. Guerrieri ne realizza anche la traduzione, poi pubblicata sulla rivista Il dramma (Anno XVI, n. 327, 1 aprile 1940). \nSul Radiocorriere n.2, del gennaio 1975, Diego Fabbri ricorda Gerardo Guerrieri e scrive : \"in quegli anni Quaranta, fu per noi quasi un personaggio magico: tra tutti noi pi\u00f9 o meno coetanei fu, a Roma, il pi\u00f9 affascinante e insegn\u00f2 a ognuno qualcosa di importante sia che rivelasse un testo ignoto, o analizzasse Stanislavskij e altri maestri della scena russa, o si applicasse in certe regie in cui lo spettacolo anzich\u00e9 essere preordinato si \"faceva\" e prendeva compiutezza attraverso un progressivo lavoro con gli attori, o desse un ritmo di dialogo nuovo a certe rare traduzioni (dall'inglese o, gran rarit\u00e0 allora, dal russo). Ci insegn\u00f2 a come guardare e a come accostarsi al teatro.\" \nPerfettamente calato nel contesto sperimentale del teatro universitario, tra il 1941 e il 1945 porta in scena \"Tempesta e assalto\" di Friedrich Maximilian Klinger, \"Frana allo scalo Nord\" di Ugo Betti, \"La donna di nessuno\" di Cesare Vico Lodovici. Collabora come regista al Teatro delle Arti di Anton Giulio Bragaglia, e nel 1943 mette in scena \"I due fratelli rivali\" di Giovanni Battista Della Porta. Il 25 luglio 1943, insieme a Orazio Costa, Diego Fabbri, Vito Pandolfi e Tullio Pinelli firma il \"Manifesto per un teatro del popolo\". \nIn questi anni ha la possibilit\u00e0 di approfondire la cultura americana e quella russa. Nel 1944 pubblica \"Meyerhold e il teatro russo\" (Roma, F.lli Bocca Ed.) sull'attore e regista Vsevolod Meyerhold. Nel 1945 scrive l'introduzione a \"Palcoscenico di Broadway\" (O.E.T. Edizioni del Secolo) antologia di opere teatrali americane.\nSaggista, traduttore e storico del teatro, Guerrieri ha suggerito inedite relazioni tra il mondo dei libri e quello delle scene. Collabora come critico ai periodici teatrali \"Scenario,\" \"il dramma, Sipario\", e cinematografici come \"Cinema Nuovo,\" \"L'Arena\". Scrive come critico teatrale sui settimanali \"La Voce Operaia\" e \"Cosmopolita\". Dal 1945 al 1950 collabora alla redazione romana del quotidiano \"L'Unit\u00e0\" con critiche teatrali e racconti, sostituendo il critico teatrale Vito Pandolfi, trasferito a Milano. \nNel 1945 avviene il fatidico incontro con Luchino Visconti ed inizia una intensa collaborazione tra i due. L'anno successivo, entra nella \"Compagnia italiana di Prosa\" diretta da Visconti come vicedirettore e regista. Firma la regia di \"Vita col padre\" di Howard Lindsay e Russell Crouse (prima rappresentazione il 28 gennaio 1947 Teatro Eliseo, Roma). Per la \"Compagnia Italiana di Prosa\" svolge il ruolo di \"dramaturg\", ossia consulente sul repertorio e sugli interpreti, traduttore ed adattatore dei testi da portare in scena. La collaborazione con Luchino Visconti si \u00e8 aperta anche al campo del cinema. Fu Guerrieri a presentare l'amico Rocco Scotellaro a Visconti ed a suggerire al regista di ambientare il film \"Rocco e i suoi fratelli\" in Basilicata, dando al protagonista il nome dello scrittore prematuramente scomparso. \nIl 1946 \u00e8 l'anno della collaborazione con Vittorio De Sica per il film \"Sciusci\u00e0\", collaborazione che continuer\u00e0, come sceneggiatore ed aiuto regista, anche nel 1948 per il capolavoro \"Ladri di biciclette\". Nel 1948 fonda il Circolo Romano del Cinema assieme a Michelangelo Antonioni, Alessandro Blasetti, Mario Camerini, Vittorio De Sica, Pietro Germi, Alberto Lattuada, Antonio Pietrangeli, Renzo Rossellini, Antonello Trombadori, Luchino Visconti, Cesare Zavattini. Collabora con Michelangelo Antonioni ai documentari \"Superstizione\" e \"La villa dei mostri\". Nel 1954, Gerardo Guerrieri scrive e realizza per la Triennale di Milano il documentario \"Una lezione di urbanistica\", prodotto da La Meridiana Film del M\u00b0 Guido Nascimbene. La sceneggiatura del cortometraggio \u00e8 dello stesso Guerrieri con Giancarlo De Carlo, Jacques Lecoq, Maria Luisa Pedroni. Negli anni Cinquanta, Guerrieri coltiva l'amicizia e la collaborazione con Rocco Scotellaro e Carlo Levi, con i quali, assieme a Linuccia Saba, firma la sceneggiatura di un film che non venne realizzato, \"I fuochi di San Pancrazio\". Nel 1961, Carlo Levi immortaler\u00e0 l'amicizia tra Scotellaro e Guerrieri ritraendo Guerrieri tra le figure che attorniano lo scrittore poeta di Tricarico nel telero Lucania 61, conservato a Matera a Palazzo Lanfranchi. \nNel 1950 mette in scena diverse opere liriche. Con l'Associazione Anfiparnaso, firma la regia de \"Il turco in Italia\" di Gioacchino Rossini, con un'esordiente Maria Callas, direttore d'Orchestra Gianandrea Gavazzeni e le scene e i costumi di Mino Maccari (prima rappresentazione 19 ottobre 1950, Teatro Eliseo, Roma).\nNel 1950 \u00e8 tra i primi collaboratori del Terzo Programma della Rai, canale culturale radiofonico, e negli anni diventa un prolifico autore radiofonico scrivendo circa settanta radiodrammi. Nello stesso anno, entra a far parte del comitato di redazione della rivista bimestrale Cultura e realt\u00e0. Nel comitato di redazione della rivista, insieme a Guerrieri sono Cesare Pavese, Augusto Del Noce, Fedele D'Amico e Nino Novaccio. Tra i collaboratori esterni, Italo Calvino e Natalia Ginzburg.\nNel 1951, al Palazzo ai Giardini di Venezia, dal 1 settembre al 14 ottobre, cura la mostra e il catalogo de \"Il secolo dell'invenzione teatrale: mostra di scenografie e costumi del seicento italiano.\"\nNegli anni Cinquanta si dedica intensamente alle traduzioni ed adattamenti per la scena, in particolare di Anton \u010cechov, Arthur Miller, Thomas D. Pawley, Tennessee Williams, August Strindberg, Eugene Gladstone O'Neill, William Saroyan e William Shakespeare. Diversi suoi lavori sono rimasti inediti poich\u00e9 sono stati concepiti per la scena e scritti appositamente per essere adattati al regista e agli attori che dovevano realizzarli. Rimane celebre la sua versione dell\"'Amleto\" di Shakespeare, di cui realizza due versioni nel 1963, entrambe con protagonista Giorgio Albertazzi. Una prima versione del testo viene messa in scena dal regista Frank Hauser al Teatro Romano di Verona nel luglio del 1963. Una seconda versione, con la regia di Franco Zeffirelli, con Anna Proclemer, debutta a Roma al Teatro Eliseo il 3 dicembre del 1963. Lo spettacolo andr\u00e0 in tourn\u00e9e in Europa e nel 1964 andr\u00e0 in scena al Teatro Old Vic di Londra, in italiano nella versione di Guerrieri, dal 14 al 28 settembre 1964. \nNel 1952 fonda e dirige, insieme a Paolo Grassi, la Collezione di teatro per l'editore Einaudi, introducendo in Italia gran parte della drammaturgia straniera. In questo periodo la sua attenzione si distoglie dalla regia per concentrarsi di pi\u00f9 sulla ricerca e la saggistica. Rester\u00e0 direttore della collana fino al 1965. \nNegli anni Cinquanta, Guerrieri collabora con l\"'Enciclopedia dello Spettacolo\" redigendo, tra le altre, le voci \"Attore\" e \"Stati Uniti d'America\".\nTra il 1953 e il 1962 scrive il libretto d'opera \"Il buon soldato Sveik\" dal romanzo di Jaroslav Hasek, con la musica del M\u00b0 Guido Turchi.\nA Guerrieri si deve la prima diffusione in Italia delle teorie di Konstantin Sergeevi\u010d Stanislavskij. Nel 1955 esce \"Il lavoro dell'attore\", di Konstantin Sergeevi\u010d Stanislavskij a cura e con un'introduzione di Gerardo Guerrieri (Laterza, Bari).\nNel 1957 fonda a Roma, insieme alla moglie Anne d'Arbeloff, l'associazione \"Teatro Club\", che operer\u00e0 in Italia fino al 1984 come centro internazionale di cultura teatrale, con il proposito di rivoluzionare e sprovincializzare la cultura teatrale in Italia. Fra i soci fondatori e promotori del \"Teatro Club\" vi sono Vittorio Gassman, Michelangelo Antonioni, Carlo Levi, Alberto Moravia, Federico Fellini, Ennio Flaiano, Cesare Zavattini. \nIn questo contesto, il \"Teatro Club\", divenuto nel 1969 il \"Premio Roma\", riesce a portare in Italia per la prima volta i migliori spettacoli e artisti stranieri, sia della tradizione come la Com\u00e9die-Fran\u00e7aise e Antoine Vitez, sia dell'avanguardia come il Living Theater di Julian Beck e Judith Malina, Tadeusz Kantor, Peter Brook, Joseph Chaikin e il suo Open Theater di New York, il National Theatre of the Deaf, il Bread and Puppet Theatre, l'Odin Teatret diretta da Eugenio Barba, The New Troupe di Tom O'Horgan con Sam Shepard, Charles Marowitz, Bob Wilson, Peter Stein, per citare solo alcuni fra i grandi nomi che sono venuti per la prima volta in Italia grazie all'Associazione creata da Gerardo Guerrieri e Anne d'Arbeloff. \nIl \"Teatro Club\" ospita fra gli altri, nel corso delle sue stagioni, Jacques Brel, Georges Brassens, Eug\u00e8ne Ionesco, Peggy Ashcroft, Guy B\u00e9art, Serge Gainsbourg, Zizi Jeammaire, la compagnia di danza di Roland Petit, Juliette Gr\u00e9co, Charles Aznavour, la Paul Taylor Dance Company, la compagnia di Igor Moisseiev con le sue danze popolari russe, Charles Trenet, Pete Seeger, Gilbert B\u00e9caud, Ravi Shankar, Joan Baez. \nIl \"Teatro Club\" dal 1969 istituisce il \"Premio Roma\" che pot\u00e9 sempre contare sul sostegno di Michelangelo Antonioni, Alberto Moravia, Federico Fellini, Ennio Flaiano, Cesare Zavattini e soprattutto di Vittorio Gassman, unito a Guerrieri da una profonda amicizia al punto che l'attore gli dedic\u00f2 molti versi, oltre a commenti sulle sue opere e recensioni postume.\nNel 1958 organizza una serata per omaggiare Eleonora Duse, in occasione del centenario della sua nascita. All'attrice, Guerrieri dedic\u00f2 ricerche documentarie in tutto il mondo per oltre trent'anni, allestendo tre importanti mostre (nel 1969, 1974, 1985) e pubblicando diversi saggi.\nDal 1974 al 1981 Guerrieri collabora come critico teatrale e per le pagine culturali, con critiche fini e acutissime sul quotidiano \"Il Giorno\".\nDal 1980 al 1982, Gerardo Guerrieri \u00e8 consulente per la drammaturgia per il Teatro di Genova, chiamato dal direttore Ivo Chiesa. \nDopo un periodo di depressione, il 24 aprile del 1986 si toglie la vita.\n\u00c8 sepolto nel cimitero di Grottole, comune di origine della sua famiglia, dove gli \u00e8 stato dedicato nel 2016 il Centro per la Creativit\u00e0 Gerardo Guerrieri.\nIl cine-teatro comunale della citt\u00e0 di Matera porta il suo nome."}
{"id": "3638694", "revid": "287204", "url": "https://it.wikipedia.org/wiki?curid=3638694", "title": "ARA Nueve de Julio", "text": ""}
{"id": "3638697", "revid": "287204", "url": "https://it.wikipedia.org/wiki?curid=3638697", "title": "ARA Santa Fe", "text": ""}
{"id": "3638698", "revid": "1305772", "url": "https://it.wikipedia.org/wiki?curid=3638698", "title": "ARA Sant\u00edsima Trinidad", "text": ""}
{"id": "3638699", "revid": "199745", "url": "https://it.wikipedia.org/wiki?curid=3638699", "title": "Senecione silvano", "text": ""}
{"id": "3638702", "revid": "117486973", "url": "https://it.wikipedia.org/wiki?curid=3638702", "title": "Patricia Ward", "text": "Carriera.\nDurante la sua carriera giunse in finale nel singolare agli Internazionali d'Italia 1954, venendo sconfitta da Maureen Connolly per 6-3, 6-0. Si rifece l'anno successivo, battendo in finale Erika Vollmer per 6-4, 6-3. Nel 1955 giunse anche in finale agli U.S. National Championships perdendo contro Doris Hart. \nIn doppio ha vinto gli Internazionali d'Italia 1954, in coppia con Elaine Watson e 1955, con Christiane Mercelis. Giunse in finale al Torneo di Wimbledon del 1955, in coppia con Shirley Bloomer ma perse contro Angela Mortimer e Anne Shilcock. Anni dopo, nel 1960 giunse nuovamente in finale al Roland Garros, perdendo contro la coppia composta da Maria Bueno e Darlene Hard in due set (6-2, 7-5); la sua compagna nell'occasione era la connazionale Ann Haydon Jones.\nVanta anche due vittorie nel doppio misto, sempre agli Internazionali d'Italia: nel 1953, in coppia con Vic Seixas e nel 1955, con Enrique Morea."}
{"id": "3638705", "revid": "204012", "url": "https://it.wikipedia.org/wiki?curid=3638705", "title": "Pat Ward Hales", "text": ""}
{"id": "3638706", "revid": "204012", "url": "https://it.wikipedia.org/wiki?curid=3638706", "title": "Pat Ward", "text": ""}
{"id": "3638707", "revid": "1442080", "url": "https://it.wikipedia.org/wiki?curid=3638707", "title": "Brussels Indoor 1981 - Doppio", "text": "Il doppio del torneo di tennis Brussels Indoor 1981, facente parte della categoria Grand Prix, ha avuto come vincitori Sandy Mayer e Frew McMillan che hanno battuto in finale Kevin Curren e Steve Denton 4\u20136, 6\u20133, 6\u20133."}
{"id": "3638709", "revid": "182193", "url": "https://it.wikipedia.org/wiki?curid=3638709", "title": "Stadio comunale di Fiorenzuola d'Arda", "text": "Lo stadio comunale - velodromo Attilio Pavesi \u00e8 un impianto polisportivo del comune italiano di Fiorenzuola d'Arda, in provincia di Piacenza.\n\u00c8 adibito principalmente alla pratica del calcio (ospitando le gare interne del , maggior squadra locale, nonch\u00e9 avendo accolto in passato anche le societ\u00e0 del capoluogo) e del ciclismo su pista (nel mese di luglio vi si disputa la kermesse internazionale 6 giorni delle Rose).\nStoria e struttura.\nLo stadio venne inaugurato il 17 ottobre 1923, giorno della festa patronale di San Fiorenzo di Orange, con un'amichevole tra il neonato Fiorenzuola e i campioni d'Italia della .\nLa prima intitolazione fu alla memoria di Aldo Milano, calciatore della Pro Vercelli e \"martire fascista\", ucciso due anni prima in un conflitto a fuoco durante un tentato \"blitz\" contro un monumento \"socialista\" ad Albano Vercellese. La struttura consisteva di una tribunetta coperta in legno, mentre la prima pista ciclistica era in terra battuta.\nAlla primitiva pista fu poi sostituito un vero e proprio velodromo, inaugurato il 17 ottobre 1929 alla presenza dei campioni Costante Girardengo e Attilio Pavesi.\nDopo la seconda guerra mondiale l'intitolazione a Milano, ritenuta troppo compromessa col fascismo, venne abolita e lo stadio prese il nome di \"Comunale\"; all'inizio degli anni 1960 la tribuna coperta fu ricostruita in cemento armato e portata a una capienza di 1000 posti circa.\nAll'inizio degli anni 1980 vennero eseguite importanti opere di ristrutturazione agli spogliatoi e agli uffici interni all'impianto; fu anche ripristinata la pista ciclistica, che nel frattempo era caduta in disuso. Contestualmente fu realizzato il tunnel collegante gli spogliatoi col campo, per l'ingresso in campo dei giocatori.\nCon la promozione del Fiorenzuola in Serie C2 fu realizzata una nuova gradinata scoperta da posti sul settore est (equamente ripartita tra tifosi esterni sul lato nord e interni sul lato sud), facendo aumentare a il numero complessivo dei posti. Contemporaneamente i posti della tribuna coperta vennero numerati e dotati di poltroncine; nuovi spogliatoi furono costruiti sul lato sud-est e si provvide ad asfaltare i viali di accesso allo stadio.\nNel 1995, con il Fiorenzuola giunto fino alla finale play-off per la promozione in Serie B, venne redatto un progetto di ampliamento del Comunale per ottenere l'omologazione per la categoria superiore, che prevedeva una nuova tribuna e la costruzione di un secondo livello sulla gradinata, senza la realizzazione di curve, prendendo esempio dal Castellani di Empoli; a seguito della mancata promozione dei rossoneri, il progetto fu accantonato.\nNel 1996 fu inaugurata una nuova tribuna coperta da 2000 posti, dedicata a Eugenio Villa (longevo presidente del Fiorenzuola), portando cos\u00ec la capacit\u00e0 a persone. Lo stadio fu altres\u00ec per la prima volta dotato dell'impianto di illuminazione, atto anche allo svolgimento in notturna delle gare di ciclismo su pista.\nNel 2008 venne inaugurato all'interno dello stadio il museo dedicato ad Attilio Pavesi, al quale fu anche intitolato il velodromo.\nAll'inizio della stagione 2011-2012 lo stadio viene utilizzato per le partite casalinghe dall', squadra neopromossa in categoria, in attesa dell'adeguamento per la serie D dello stadio Gianni Siboni alla Besurica di Piacenza.\nTra l'estate e l'autunno del 2017 l'impianto subisce alcuni lavori di rinnovamento: vengono ristrutturati il muro adiacente alla recinzione del perimetro del velodromo e il sottopasso di collegamento degli spogliatoi col terreno di gioco, attorno al quale la ringhiera in ferro viene sostituita da pannelli trasparenti. Vengono inoltre riverniciati la gradinata opposta alla tribuna, il cancello di accesso al campo e alcuni tratti del velodromo.\nNell'autunno 2021 le porzioni laterali della tribuna e della gradinata, in ottemperanza alle nuove normative per gli impianti professionistici, vengono dotate di seggiolini rossi e neri, in omaggio ai colori del Fiorenzuola.\nIncontri calcistici di rilievo.\nPartite internazionali.\nIl 6 settembre 2019 lo stadio ospita l'amichevole tra nazionale italiana Under-19 e i pari et\u00e0 olandesi, terminata 2-2.\nCiclismo.\nNel 2000 il velodromo Attilio Pavesi ha ospitato i campionati del mondo di ciclismo su pista juniors.\nL'impianto ha ospitato i campionati europei di ciclismo su pista Juniores e Under-23 per quattro edizioni: nel 2001, in un'edizione riservata alla categoria Juniores, nel 2004, 2005 e nel 2020.\nEventi non sportivi.\nL'impianto ha ospitato anche concerti di artisti italiani. Tra i pi\u00f9 importanti quelli di Anna Oxa, Franco Califano, Riccardo Fogli e Fabrizio Moro.\nMuseo.\nL'impianto ospita il museo Attilio Pavesi, dedicato al ciclista piacentino, vincitore della medaglia d'oro nelle prove a cronometro individuale e a squadre alle Olimpiadi di Los Angeles del 1932. Il museo raccoglie una serie di cimeli legati a Pavesi, oltrech\u00e9 un'ampia documentazione sulla storia del velodromo, sulle gare in esso disputate e sui ciclisti che vi hanno partecipato."}
{"id": "3638711", "revid": "256896", "url": "https://it.wikipedia.org/wiki?curid=3638711", "title": "Velodromo Attilio Pavesi", "text": ""}
{"id": "3638712", "revid": "729019", "url": "https://it.wikipedia.org/wiki?curid=3638712", "title": "Stazione di San Giacomo di Spoleto", "text": "La stazione di San Giacomo di Spoleto era una fermata ferroviaria nella frazione di San Giacomo di Spoleto, sulla ferrovia Roma-Ancona.\nMovimento.\nAl 2007 l'impianto, costituito del solo binario di corsa, risultava frequentato da un traffico giornaliero medio di 5 persone.\nLa fermata, gi\u00e0 da tempo in disuso , \u00e8 stata definitivamente soppressa il 30 dicembre 2020 in seguito all'attivazione di una variante di tracciato in galleria contestualmente ai lavori di raddoppio della tratta Spoleto-Campello.\nCollegamenti esterni.\nLe stazioni di Spoleto"}
{"id": "3638713", "revid": "363629", "url": "https://it.wikipedia.org/wiki?curid=3638713", "title": "Accrescimento", "text": ""}
{"id": "3638718", "revid": "1442080", "url": "https://it.wikipedia.org/wiki?curid=3638718", "title": "Cairo Open 1981 - Doppio", "text": "Il doppio del torneo di tennis Cairo Open 1981, facente parte della categoria Grand Prix, ha avuto come vincitori Ismail El Shafei e Bal\u00e1zs Tar\u00f3czy che hanno battuto in finale Paolo Bertolucci e Gianni Ocleppo 6\u20137, 6\u20133, 6\u20131."}
{"id": "3638726", "revid": "7969", "url": "https://it.wikipedia.org/wiki?curid=3638726", "title": "Nadzeya Astapchuk", "text": ""}
{"id": "3638730", "revid": "671029", "url": "https://it.wikipedia.org/wiki?curid=3638730", "title": "Toulouse Football Club 2010-2011", "text": "Questa voce raccoglie le informazioni riguardanti il Toulouse Football Club nelle competizioni ufficiali della stagione 2010-2011."}
{"id": "3638735", "revid": "1364533", "url": "https://it.wikipedia.org/wiki?curid=3638735", "title": "Jedediah K. Smith", "text": "Nato ad Ahmerst, nel New Hampshire, studi\u00f2 legge e divenne avvocato nel 1800. Fu poi, grazie ad una brillante carriera politica, parlamentare del New Hampshire nel 1803 e senatore dal 1804 al 1806 e nel 1809.\nFu poi eletto al Congresso come democratico-repubblicano, ma si candid\u00f2 invano al senato nel 1810.\nNegli anni seguenti si dedic\u00f2 alla sua professione di giurista.\nMor\u00ec il 17 dicembre 1828."}
{"id": "3638743", "revid": "775504", "url": "https://it.wikipedia.org/wiki?curid=3638743", "title": "The Glee Project", "text": "The Glee Project \u00e8 stato un talent show televisivo statunitense, prodotto e trasmesso dal canale Oxygen, derivato dalla serie televisiva \"Glee\", per la quale ha funto da selezione di nuovi attori e relativi personaggi.\nIl reality ha vantato gli stessi produttori esecutivi della serie musicale, vale a dire Ryan Murphy e Dante Di Loreto, nonch\u00e9 lo stesso direttore del casting, Robert Urlich.\nPrima edizione.\nLa prima stagione \u00e8 andata in onda negli Stati Uniti in dieci puntate tra il 12 giugno e il 21 agosto 2011, proclamando a pari merito come vincitori Samuel Larsen e Damian McGinty, premiati con un ruolo da guest star in sette episodi della terza stagione di \"Glee\".\nSeconda edizione.\nLa seconda stagione \u00e8 iniziata il 5 giugno 2012, con 14 concorrenti e la promessa di Ryan Murphy che alla fine solo uno sarebbe stato nominato vincitore. Di puntata in puntata i concorrenti sono stati seguiti da un mentore di Glee, la prima \u00e8 stata Lea Michele (Rachel Berry). Nelle puntate successive sono apparsi anche Samuel Larsen (Joseph Hart), Cory Monteith (Finn Hudson), Naya Rivera (Santana Lopez), Kevin McHale (Artie Abrams), Jane Lynch (Sue Sylvester), Amber Riley (Mercedes Jones), Dianna Agron (Quinn Fabray) Chris Colfer (Kurt Hummel) e Darren Criss (Blaine Anderson).\nBlake Jenner \u00e8 stato decretato vincitore il 14 agosto 2012 e ha vinto un ruolo in 7 episodi durante la quarta stagione di \"Glee\".\nNel corso della seconda puntata hanno lasciato la competizione due concorrenti: Taryn si \u00e8 ritirata, e Dani \u00e8 stata invece eliminata secondo il meccanismo del programma. Nella terza puntata, per non dover ricorrere a inserimenti in itinere di ulteriori concorrenti, tutti e 11 i rimanenti concorrenti hanno proseguito la gara e sono arrivati indenni alla puntata successiva.\nProgresso dei concorrenti.\n\u00a0SALVO\u00a0\u00a0 Il concorrente non \u00e8 a rischio di eliminazione.\n\u00a0VINCE\u00a0 Il concorrente ha vinto il compito e non \u00e8 a rischio di eliminazione.\n\u00a0VINCITORE\u00a0 Il concorrente ha vinto The Glee Project 2.\n\u00a02 POSTO\u00a0 Il concorrente \u00e8 arrivato al secondo posto nella competizione.\n\u00a03 POSTO Il concorrente \u00e8 arrivato al terzo posto nella competizione.\n\u00a0VINCE\u00a0 Il concorrente viene rimproverato ma non \u00e8 a rischio di eliminazione.\n\u00a0VINCE\u00a0 Il concorrente ha vinto il compito ma \u00e8 a rischio di eliminazione.\n\u00a0ALTO\u00a0 Il concorrente ha ricevuto il punteggio massimo nella settimana..\n\u00a0BASSO\u00a0 Il concorrente viene rimproverato ma non \u00e8 a rischio di eliminazione.\n\u00a0RISCHIO\u00a0 Il concorrente \u00e8 a rischio di eliminazione.\n\u00a0RISCHIO\u00a0 Il concorrente ha cantato per Ryan Murphy ma non \u00e8 a rischio di eliminazione.\n\u00a0ELIMINATO\u00a0 Il concorrente \u00e8 stato eliminato.\n\u00a0ESCE\u00a0 Il concorrente esce dalla competizione."}
{"id": "3638757", "revid": "767487", "url": "https://it.wikipedia.org/wiki?curid=3638757", "title": "Unione Calcio Sampdoria 1952-1953", "text": "Questa voce raccoglie le informazioni riguardanti l'Unione Calcio Sampdoria nelle competizioni ufficiali della stagione 1952-1953.\nStagione.\nLa Sampdoria nel campionato di Serie A 1952-1953 si classific\u00f2 al dodicesimo posto con 31 punti, a pari merito con il Torino, la Lazio, il Novara e l'Udinese.\nOrganigramma societario.\nArea direttiva\nArea tecnica"}
{"id": "3638759", "revid": "767487", "url": "https://it.wikipedia.org/wiki?curid=3638759", "title": "Free, White and 21", "text": "Free, White and 21, conosciuto anche come A Question of Consent, \u00e8 un film statunitense del 1963 diretto da Larry Buchanan. \u00c8 basato sulla storia vera del controverso processo di un uomo di colore accusato di aver violentato una donna bianca di Dallas, in Texas, nel 1960.\nTrama.\nL'imprenditore afro-americano Ernie Jones \u00e8 accusato di aver violentato la svedese Greta Mae Hansen e viene messo sotto processo. Jones era proprietario dell'hotel in cui Hansen aveva deciso di pernottare durante una sua visita a Dallas. Il film \u00e8 soprattutto un dramma giudiziario, con molti degli eventi chiave ritratti in sequenze di flashback e varie testimonianze al processo, tra cui quelle degli stessi Ernie Jones e Greta Mae Hansen.\nProduzione.\nIl film \u00e8 stato prodotto dalla American International Pictures e girato a Dallas, Texas.\nTitolo.\nIl titolo del film deriva da una frase, \"I'm free, white and twenty one\", usata in alcuni film degli anni 20 e degli anni 30, che si diffuse poi nella parlata comune statunitense ad indicare la voglia di dichiarare un'emancipazione individuale in contesti difficili per la libert\u00e0 della persona come quelli di quegli anni. La frase fu utilizzata in particolare dai movimenti femministi anche nei decenni seguenti. Ad esempio la frase \u00e8 utilizzata nel film \"Io sono un evaso\" (\"I Am a Fugitive from a Chain Gang\", 1932) con Paul Muni che interpreta un prigioniero che evade dai lavori forzati e si innamora di una ragazza. Ad un certo punto l'uomo chiede alla ragazza se desidera tornare a casa e lei gli risponde che non ha alcuna responsabilit\u00e0 e che \u00e8 \"free, white and 21\" (\"libera, bianca e ventunenne\")."}
{"id": "3638764", "revid": "46931", "url": "https://it.wikipedia.org/wiki?curid=3638764", "title": "A Question of Consent", "text": ""}
{"id": "3638773", "revid": "204012", "url": "https://it.wikipedia.org/wiki?curid=3638773", "title": "Patricia Ward Hales", "text": ""}
{"id": "3638777", "revid": "767487", "url": "https://it.wikipedia.org/wiki?curid=3638777", "title": "Gustave Lefebvre", "text": "Membro della Scuola ellenistica francese, part\u00ec nel 1902 per l'Egitto, dove divenne direttore del museo di antichit\u00e0 egiziane dal 1919 al 1928."}
{"id": "3638787", "revid": "125763519", "url": "https://it.wikipedia.org/wiki?curid=3638787", "title": "Club Atl\u00e9tico de Madrid 2011-2012", "text": "Questa voce raccoglie le informazioni riguardanti il Club Atl\u00e9tico de Madrid nelle competizioni ufficiali della stagione 2011-2012.\nStagione.\nDopo le consuete amichevoli estive pre-stagionali, la stagione ufficiale dell'Atl\u00e9tico Madrid inizia con l'impegno nel terzo turno preliminare di UEFA Europa League contro i norvegesi dello Str\u00f8msgodset, sconfitti sia all'andata per 2-1 che al ritorno per 2-0 grazie ai gol di Reyes e Adri\u00e1n. Il passaggio al turno dei play-off mette a confronto il club spagnolo con i portoghesi del Vit\u00f3ria Guimar\u00e3es, ma anche in questi due match i \"Colchoneros\" non hanno problemi a battere gli avversari in due ampie vittorie senza subire gol per 2-0 e 4-0. Giunti alla fase a gironi, gli uomini di Gregorio Manzano vengono sorteggiati nel gruppo I assieme all'Udinese, al Rennes e al Sion, successivamente escluso dalla competizione e sostituito dal Celtic. Gli spagnoli si qualificano al turno successivo come primi nel loro girone, avendo ottenuto doppia vittoria con gli scozzesi (2-0 in casa e 0-1 in trasferta), un pareggio esterno (1-1) e una vittoria interna (3-1) con i francesi, una sconfitta esterna (2-0) e una vittoria interna (4-0) con gli italiani: riuscendo a sconfiggere la Lazio sia in trasferta (1-3) che in casa (1-0) nei sedicesimi di finale, l'Atletico Madrid riuscir\u00e0 quindi a passare agli ottavi dove si confronter\u00e0 con i turchi del Be\u015fikta\u015f. Il 22 gennaio 2012, l'Atletico Madrid chiude il girone d'andata all'8\u00ba posto con un bilancio di 7 vittorie, 5 pareggi, 7 sconfitte, 30 gol fatti e 27 reti subite. In Coppa del Re, l'Atletico Madrid viene subito eliminato all'esordio nei sedicesimi di finale da una squadra di terza divisione, l'Albacete, con una doppia sconfitta (2-1 in trasferta e 0-1 in casa). Al termine del campionato si piazza solo quinto in classifica, ma nonostante il solo quinto posto nella liga, il 9 maggio riesce a vincere per la seconda volta nella storia del club l'Europa League battendo in finale l'Athletic Bilbao per 3 a 0."}
{"id": "3638790", "revid": "287204", "url": "https://it.wikipedia.org/wiki?curid=3638790", "title": "Luca Valtorta", "text": "Biografia.\nHa studiato Lingue e Letterature Orientali all'Universit\u00e0 Ca' Foscari di Venezia. La passione per la cultura contemporanea giapponese lo porta, qualche anno pi\u00f9 avanti, a scrivere, con Alessandro Gomarasca, il libro \"Sol mutante. Mode, giovani e umori nel Giappone contemporaneo\", sulle nuove generazioni del Giappone.\nA met\u00e0 degli anni 80 inizia la carriera giornalistica nel modo pi\u00f9 classico, come correttore di bozze per un service editoriale legato ad Arnoldo Mondadori Editore. In quello stesso periodo partecipa, per Shake Edizioni, alla stesura della versione italiana del volume \"Industrial Culture Handbook\" della rivista statunitense \"Re/Search\", la pi\u00f9 importante a occuparsi delle avanguardie artistiche e della scena underground musicale.\nCollabora con varie testate scrivendo di musica e tecnologia in primis, ma anche di cinema e arte. Tra le tante, firma la copertina del secondo numero di \"Focus\" con un servizio sui robot e si occupa delle nuove tecnologie per \"Sette\" del \"Corriere della Sera\" diretto da Carlo Verdelli.\nA met\u00e0 degli anni 90 viene assunto a \"Tutto Musica\" dove percorre le tappe interne fino al ruolo di caporedattore. Per il mensile di Arnoldo Mondadori Editore cura, tra l'altro, lo spin off tecnologico \"Interactive\".\nAnni 2000.\nAll'inizio del 2004 gli arrivano, quasi contemporaneamente, tre telefonate: la prima gli propone la condirezione di \"Rolling Stone\", la seconda il ruolo di direttore sviluppo delle iniziative editoriali della Disney, la terza \u00e8 di Laura Gnocchi, direttore de \"Il Venerd\u00ec\" de \"La Repubblica\" e del settimanale \"Musica!\".\nA giugno accetta l'offerta del Gruppo Editoriale L'Espresso che gli mette in mano il progetto di \"xL\", testata che un anno dopo prender\u00e0 l'eredit\u00e0 di \"Musica!\" e della quale diventa direttore. Nel 2014 la testata da cartacea diventa digitale mentre la pagina Facebook dedicata si aggiudica il nono posto assoluto nella classifica di Blogmeter per \"response time\" raggiungendo quasi 200.000 fan.\nPer \"xL\" organizza una serie di eventi e workshop in media partnership con i principali festival italiani e internazionali come l'iTunes Music Festival e l'Eastpak Antidote Tour a Londra, l'Heineken Jammin' Festival, Italia Wave Love Festival, Medimex, Lucca Comics &amp; Games, Napoli Comicon, Neapolis Festival, Romics, Mantova Comics.\nNel 2009 presso il MEI - Meeting delle Etichette Indipendenti, mette in piedi il convegno \"Il Paese \u00e8 reale. Che la festa cominci\" con lo scrittore Niccol\u00f2 Ammaniti, il direttore di Current TV Paolo Lorenzoni, il musicista Manuel Agnelli degli Afterhours, il disegnatore Lee Bermejo e gli attori della compagnia teatrale Santasangre sullo stato della cultura in Italia e le prospettive di lavoro in campo artistico per le nuove generazioni.\nHa organizzato per il Festival internazionale del giornalismo di Perugia una serie di incontri con vari artisti: Carmen Consoli (2010), Vasco Brondi (2011), Ligabue (2011), Pierpaolo Capovilla (2012), Caparezza (2012), Manuel Agnelli (Afterhours), Roberta Sammarelli (Verdena), Davide Toffolo (Tre Allegri Ragazzi Morti), Giovanni Gulino (Marta sui Tubi), e Tommaso Colliva (Calibro 35) in un dibattito collettivo (2013), Gipi e Appino (2014), Negramaro (2015), Chef Rubio con Zerocalcare (2015), Calcutta (2016), I Cani (2016), Manuel Agnelli (2017), Brunori Sas (2018), Gipi e Gero Arnone (2019), Mahamood (2019).\nPer il Medimex (Mediterranean Music Expo) di Bari nel 2011 ha organizzato \"Chi ha paura della musica?\" con Franco Battiato, Daniele Silvestri, Caparezza, Pierpaolo Capovilla, Vasco Brondi e Tommaso Colliva.\nNello stesso anno, a Venezia, invitato dall'Universit\u00e0 di Lingue e Letterature Orientali Ca' Foscari, ha tenuto la conferenza \"I Love Death. Desire and Agony in Contemporary Music and Video\", presentato in occasione dell'incontro internazionale \"Death and Desire in Modern and Contemporary Japan\".\nPer RepIdee, il festival del quotidiano La Repubblica, di cui \u00e8 caporedattore, ha organizzato nel 2012, a Bologna, una non-stop musicale e di live painting con alcuni tra i principali gruppi emergenti tra cui Tre Allegri Ragazzi Morti, Nobraino, Paolo Benvegn\u00f9, Management del Dolore Post-Operatorio, Mellow Mood, Boom Da Bash. A seguire nelle varie edizioni organizza gli incontri pi\u00f9 live di Vasco Brondi, Manuel Agnelli, Brunori Sas. E sul fumetto con Gipi, Zerocalcare, Igort, Roberto Recchioni, Michele Pazienza.\nAttualmente lavora a \"Robinson\", il settimanale culturale de \"La Repubblica\"."}
{"id": "3638792", "revid": "43096858", "url": "https://it.wikipedia.org/wiki?curid=3638792", "title": "Pace di Nimega", "text": ""}
{"id": "3638794", "revid": "712828", "url": "https://it.wikipedia.org/wiki?curid=3638794", "title": "Sevoftarta", "text": ""}
{"id": "3638800", "revid": "599013", "url": "https://it.wikipedia.org/wiki?curid=3638800", "title": "Angela Buxton", "text": "Biografia.\nDurante la sua carriera vinse il doppio al Roland Garros nel 1956 insieme a Althea Gibson vincendo contro la coppia composta da Darlene Hard e Dorothy Head Knode in tre set (6-8, 8-6, 6-1). Nello stesso anno vinse sempre con Althea Gibson il doppio al Torneo di Wimbledon battendo in finale Fay Muller e Daphne Seeney per 6-1, 8-6.\nNel singolo giunse in finale al Torneo di Wimbledon del 1956 dove perse contro Shirley Fry per 6\u20133 6\u20131, dopo che in semifinale aveva battuto Patricia Ward.\nDopo il ritiro si stabil\u00ec negli Stati Uniti, in Florida. Era di religione ebraica.\nCollegamenti esterni.\n "}
{"id": "3638807", "revid": "647919", "url": "https://it.wikipedia.org/wiki?curid=3638807", "title": "Alleanza Rosso-Verde (Danimarca)", "text": ""}
{"id": "3638810", "revid": "83531", "url": "https://it.wikipedia.org/wiki?curid=3638810", "title": "Gustave Leroy", "text": "\u00c8 ricordato per le sue goguettes, in cui diede prova della sua abilit\u00e0, diventando cos\u00ec il pi\u00f9 grande compositore di goguettes del tempo.\nFu membro della goguette des Animaux di Charles Gille.\nTra le sue opere pi\u00f9 note possiamo citare \"La Petite Javotte\", \"Amis de la vigne\" e \"Chemin de la posterit\u00e9\", quasi sempre satire rivolte a Luigi Filippo di Francia."}
{"id": "3638811", "revid": "124123", "url": "https://it.wikipedia.org/wiki?curid=3638811", "title": "William Douglas, Lord di Liddesdale", "text": "Famiglia.\nLe origini di William Douglas sono oscure, cos\u00ec come le notizie sulla prima parte della sua vita. Suo padre, James Douglas, era un piccolo proprietario nelle terre di Lothian, ed era anche primo cugino di James Douglas (condottiero) eroe della Prima guerra di indipendenza scozzese. Nel 1323 successe al padre nel dominio dei possedimenti e circa quattro anni dopo fu il padrino di William Douglas, I conte di Douglas, figlio di Archibald Douglas (1298 prima- 19 luglio 1333) e nipote del condottiero James Douglas.\nGuerre intestine del regno di Scozia.\nNel 1329 Roberto I di Scozia mor\u00ec, l'anno seguente per\u00ec anche James Douglas, lasciando il regno in mano a Davide II di Scozia di soli cinque anni. Dall'altra parte del confine regnava il giovane Edoardo III d'Inghilterra che era succeduto sedicenne al padre Edoardo II d'Inghilterra, e poco dopo l'ascesa al trono aveva dovuto firmare il Trattato di Edimburgo-Northampton in cui riconosceva la piena indipendenza del regno di Scozia, quest'umiliante documento poneva fine alla Prima guerra di indipendenza scozzese.\nParadossalmente non tutti gli scozzesi erano stati soddisfatti di quell'accordo, nel 1296 il re Giovanni di Scozia era stato costretto ad abdicare nel 1296 da re Edoardo I d'Inghilterra ed era stato costretto a riparare in Francia dove era morto nel 1314. Il trono poi era andato a Roberto I di Scozia con estremo disappunto di Edward Balliol (1283 circa-1367), figlio di Giovanni, che nel 1331 cominci\u00f2 a reclamare per s\u00e9 il trono scozzese. Nella primavera seguente Edward, insieme ad Enrico di Beaumont e la tacita neutralit\u00e0 di Edoardo III d'Inghilterra cominci\u00f2 a raccogliere uomini e mezzi per invadere la Scozia che versava in un grave vuoto di potere a seguito della morte di Thomas Randolph (I conte di Moray), nipote di Roberto I di Scozia, avvenuta nel luglio del 1332.\nViolando il Trattato, che vietava incursioni militari lungo i confini, Balliol salp\u00f2 dalle coste dello Yorkshire ed attracc\u00f2 a Kinghorn per incontrare l'esercito di Davide II di Scozia. Quella che ne segu\u00ec viene ricordata come la Battaglia di Dupplin Moor che si combatt\u00e9 il 10 ed 11 agosto 1332, lo scontro vide la vittoria di Balliol che venne incoronato Re di Scozia il 24 settembre. Tuttavia il nuovo sovrano aveva ben poco appoggio in patria, a parte nella natia zona di Galloway e cerc\u00f2 di conquistare il consenso marciando attraverso le Lowlands scozzesi, i nobili scozzesi per\u00f2 erano molto versati nell'arte della guerriglia e poco a poco l'esercito del nuovo re venne rosicchiato dai continui agguati fino a che egli stesso non cadde in un'imboscata durante la Battaglia di Arran del 16 dicembre 1332, in seguito a questo Balliol fu costretto a riparare verso sud ed in questo conflitto viene per la prima volta citato apertamente William Douglas.\nNel 1333 Edoardo III d'Inghilterra gett\u00f2 al vento ogni pretesa di neutralit\u00e0 e si schier\u00f2 apertamente con Balliol, ripudiando il Trattato attacc\u00f2 il villaggio di Berwick-upon-Tweed, sul confine sud-orientale della Scozia. Sir Archibald Douglas, che era Guardiano di Scozia, si gett\u00f2 in battaglia per fronteggiare il nemico nella Battaglia di Halidon Hill del 19 luglio 1333. Archibald mor\u00ec nello scontro insieme al figlio di James Douglas, William, il piccolo Davide fu deposto nuovamente ed Edoardo rimise Balliol sul trono, i sostenitori dei Bruce non rimasero per\u00f2 a guardare ed elessero due nuovi Custodi del Regno, John Randolph, III conte di Moray (1306-17 ottobre 1346) ed il nipote di Roberto I di Scozia, il futuro Roberto II di Scozia, capostipite degli Stuart. La situazione di stallo venne sbloccata nel 1335 quando Edoardo III d'Inghilterra invase la Scozia, arrivando a conquistare Edimburgo.\nIl ruolo nella lotta fra i Realisti e gli uomini di Balliol.\nIn tutto questo si inserisce William Douglas. Questi era stato catturato all'inizio del 1333 a seguito della Battaglia di Dornock del 25 marzo ed era scampato al massacro di tutti gli uomini influenti e devoti ai Bruce avvenuto dopo la Battaglia di Halidon Hill perch\u00e9 si trovava gi\u00e0 in carcere. Nel 1334 venne rilasciato e si mise al servizio di John Randolph, III conte di Moray che lo mand\u00f2 nella regione di Galloway, nell'estate successiva, il 30 luglio 1335, durante la Battaglia di Boroughmuir, William cattur\u00f2 Guy, II conte di Namuir (1312-12 marzo 1336) e ne approfitt\u00f2 per cominciare a costrursi nella regione una base di potere. In seguito ritorn\u00f2 nelle proprie terre e mise insieme un gruppo di uomini disposti a compiere azioni di guerriglia contro gli inglesi per ostacolare la loro avanzata verso la capitale. Tuttavia William era un possidente relativamente piccolo, motivo per cui non aveva grossi benefici da offrire a chi lo volesse seguire e questo fa supporre che la maggior parte dei suoi seguaci fossero suoi parenti o comunque legati a lui da un qualche vincolo famigliare. Man mano per\u00f2 che le sue imprese ebbero successo emerse come fossero anche le sue capacit\u00e0 militari a tenere insieme il gruppo che si era creato.\nNel settembre del 1335 i realisti si radunarono al Dumbarton Rock e rielessero Andrew Murray (1298-1338), figlio di un luogotenente di William Wallace, come Custode del Regno ed un mese dopo Murray, insieme ai suoi uomini, incontro quelli di Balliol, che erano al comando di David de Strathbogie (1309-30 novembre 1335) nella Battaglia di Culblean combattuta il 30 novembre. Murray mise William a capo del gruppo in avanscoperta e quando questi vide le forze di Balliol ebbe l'ordine di fermarsi, Strathbogie credette che i realisti fossero impreparati allo scontro e che si stessero ritirando ed ordin\u00f2 di caricare. Quello che non aveva previsto era di finire in un corso d'acqua che li avrebbe rallentati permettendo cos\u00ec agli uomini di Murray di contrattaccare, l'esercito di Balliol fu messo in seria difficolt\u00e0 e costretto alla fuga, Strathbogie rimase appiedato e circondanto dall'esercito nemico venne ucciso insieme ad alcuni dei suoi uomini pi\u00f9 fedeli.\nNella seconda met\u00e0 del 1330 William non smise di consolidare la propria posizione nella Scozia meridionale cos\u00ec come non smise di compiere razzie oltre il confine inglese. La sua attenzione si concentr\u00f2 anche su Galloway, centro di potere per Balliol, e nel 1337 conquist\u00f2 il Castello di Hermitage, nella valle di Liddesdale, non lontano dal Castello di Roxburgh, una delle poche fortezze scozzesi ancora in mano inglese. La fortezza era in un'ottima posizione per controllare i confini ed era anche stata a lungo nelle mani dei Bruce, finch\u00e9 Balliol non l'aveva conquistata e data al nobile inglese Ralph Neville, II barone Neville (circa1291-5 agosto 1367.\nNel 1341 il castello di Edimburgo era ancora nelle mani degli inglesi e William ricevette l'incarico di riconquistarlo. In quegli anni Edoardo lo aveva rifortificato vanificando la possibilit\u00e0 di tentare una scalata lungo la roccia, com'era stato fatto da Thomas Randolph (I conte di Moray) nel 1314 e William pens\u00f2 di introdursi nel castello seguendo il vecchio metodo del Cavallo di Troia.\nIl castello, cos\u00ec come molti altri, aveva bisogno che venissero portati al suo interno vettovaglie e rifornimenti di vario tipo il che generava un certo viavai di mercanti. William ed alcuni dei suoi uomini scelsero questo travestimento, i restanti compagni vennero portati nei carri ben nascosti dalle merci che dovevano comprovare la loro identit\u00e0. Una volta arrivati all'ultimo cancello impedirono alla spranga di richiudersi, i soldati saltarono fuori e incitarono la cittadinanza a ribellarsi, col risultato che diversi inglesi furono scaraventati gi\u00f9 per la rupe che ospitava il maniero. \nQuest'impresa diede lustro a William che riusc\u00ec a controllare buona parte della Scozia del sud, egli per\u00f2 aveva un problema che il suo parente James Douglas non aveva avuto, a differenza di questi, infatti, William non aveva legami stretti con la famiglia reale dei Bruce e nemmeno con i suoi pi\u00f9 intimi frequentatori, motivo per cui quel controllo fu sempre legato ad un certo uso della forza ed alla fine decise di visitare Davide II di Scozia in Francia cos\u00ec da poter stringere con lui un legame dal quale poter guadagnare qualcosa.\nIl difficile mantenimento del potere.\nGi\u00e0 nel 1339 William and\u00f2 da Davide e ritorn\u00f2 con un piccolo contingente di uomini e la promessa di diversi favori se fosse riuscito a spianargli la strada per il ritorno al trono. Nel luglio del 1342 Davide invest\u00ec William del titolo di Conte di Atholl, tuttavia questo onore non fu suo per molto, circa un mese dopo infatti il futuro Roberto II di Scozia, High Steward of Scotland, lo costrinse a cedergli il titolo. Per compensarlo il re diede a William, in settembre, alcune terre presso Eskdale, tuttavia Roberto II di Scozia prov\u00f2 a prendergli anche quelle a causa di una vecchia contesa ereditaria fra William ed il defunto Archibald Douglas.\nPoco prima, intanto, nel dicembre del 1341, William era stato sfidato a duello da Enrico Plantageneto (1310-1361) a Roxbourgh. Una ferita alla mano impediva per\u00f2 a William di combattere e cos\u00ec venne mandato avanti il suo secondo, Alexander Ramsay di Dalhousie, che condusse gli scozzesi al torneo. Ramsay non si limit\u00f2 a vincere la giostra, ma conquist\u00f2 anche il castello di Roxburgh, di cui William era il Conestabile titolare, nella Pasqua del 1342, quest'impresa fu percepita da William come un insulto mortale da parte del suo subordinato. Ancora peggio si sent\u00ec quando Davide II di Scozia gli requis\u00ec quel titolo e quello di Sceriffo per darli a Ramsay. William non perse tempo, insieme ad alcuni uomini cattur\u00f2 Ramsay mentre si trovava nel castello di Hermitage e lo gett\u00f2 nella Oubliette dove mor\u00ec di fame e di sete. Incredibilmente non fu punito per questo ed il re, grazie all'intercessione di Roberto II di Scozia, gli ridiede gli incarichi nello stesso anno.\nWilliam venne ucciso nel 1353 dal cugino William Douglas, I conte di Douglas a cui aveva fatto da padrino."}
{"id": "3638815", "revid": "1442080", "url": "https://it.wikipedia.org/wiki?curid=3638815", "title": "Tampa Open 1981 - Doppio", "text": "Il doppio del torneo di tennis Tampa Open 1981, facente parte della categoria Grand Prix, ha avuto come vincitori Bernard Mitton e Butch Walts che hanno battuto in finale David Carter e Paul Kronk 6\u20133, 3\u20136, 6\u20131."}
{"id": "3638817", "revid": "729019", "url": "https://it.wikipedia.org/wiki?curid=3638817", "title": "Coppa del Re 1985-1986", "text": "La Copa del Rey 1985-1986 fu la 82\u00aa edizione della Coppa di Spagna. Il torneo inizi\u00f2 il 18 settembre 1985 e si concluse il 26 aprile 1986. La finale si disput\u00f2 allo stadio Vicente Calder\u00f3n di Madrid dove il Real Saragozza conquist\u00f2 la sua terza Coppa.\nFormula e squadre partecipanti.\nIn questa edizione presero parte tutte le squadre di Primera Divisi\u00f3n, Segunda Divisi\u00f3n, 26 squadre di Segunda Divisi\u00f3n B e 78 squadre di Tercera Divisi\u00f3n che si sfidarono in scontri ad eliminazione diretta. Tutte le squadre presero parte alla competizione a partire dal primo turno eccetto le squadre impegnate nelle Coppe europee che entrarono in scena successivamente. In questa edizione non era presente la regola dei gol fuori casa.\nPrimo turno.\n', UD G\u00fc\u00edmar, ', ', ', CD Maspalomas, ', ' qualificate.\nSecondo turno.\n', ', ', ', ', ', ', ', qualificate.\nQuarto turno.\n', ', qualificate."}
{"id": "3638819", "revid": "287204", "url": "https://it.wikipedia.org/wiki?curid=3638819", "title": "Unione Calcio Sampdoria 1953-1954", "text": "Questa voce raccoglie le informazioni riguardanti l'Unione Calcio Sampdoria nelle competizioni ufficiali della stagione 1953-1954.\nStagione.\nLa Sampdoria nell'annata 1953-1954 prese parte alla Serie A classificandosi all'ottavo posto con 34 punti.\nOrganigramma societario.\nArea direttiva\nArea tecnica"}
{"id": "3638820", "revid": "1305772", "url": "https://it.wikipedia.org/wiki?curid=3638820", "title": "Amager Strand", "text": ""}
{"id": "3638822", "revid": "1305772", "url": "https://it.wikipedia.org/wiki?curid=3638822", "title": "Amagerbro", "text": ""}
{"id": "3638824", "revid": "464888", "url": "https://it.wikipedia.org/wiki?curid=3638824", "title": "Chiusure (Asciano)", "text": "Chiusure \u00e8 una frazione del comune italiano di Asciano, nella provincia di Siena, in Toscana.\nStoria.\nIl borgo di Chiusure sorse intorno ad un'antica chiesa denominata \"Sant'Angelo in Luco\", gi\u00e0 esistente nell'VIII secolo quando fu oggetto di contesa fra i vescovi di Siena e di Arezzo, ricadendo poi sotto la giurisdizione di quest'ultimo.\nLa nobile famiglia Tolomei di Siena aveva vari possedimenti nei dintorni di Chiusure. Nel 1313, Bernardo Tolomei si ritir\u00f2 per condurre una vita eremitica in una sua propriet\u00e0 nel deserto di Accona non lontana da Chiusure e l\u00ec fond\u00f2, nel 1319, la Congregazione Olivetana. Nel 1333 Antonio di Meo Tolomei acquist\u00f2 il borgo di Chiusure cedendo poi al popolo i terreni e le abitazioni.\nNel XIV secolo la chiesa di Sant'Angelo in Luco, mutando il suo nome in \"San Michele in Luco\", venne affidata alla vicina abbazia di Monte Oliveto Maggiore insieme alla quale, nel 1462, entr\u00f2 a far parte della Diocesi di Pienza.\nNel 1777, Chiusure, da comune autonomo, divenne frazione di Asciano.\nDescrizione.\nIl paese di Chiusure sorge su un'altura situata a 6,8 chilometri a sud di Asciano.\nL'antico accesso al borgo \u00e8 costituito dalla \"Porta Senese\", della quale \u00e8 conservato l'unico fornice inglobato in seguito all'interno di un edificio di abitazione. Poco oltre si trova una piccola piazza con al centro una vera di pozzo circolare affiancata da una colonna marmorea; una seconda vera di pozzo, ma di forma quadrangolare, si trova nella piazza antistante la chiesa di San Michele. Nella parte alta del borgo sorge l'antica rocca.\nGi\u00e0 esistente nell'VIII secolo, dopo esser stata sotto la giurisdizione della diocesi di Arezzo prima e della Diocesi di Pienza, attualmente \u00e8 una delle quattro parrocchie dell'Abbazia territoriale di Monte Oliveto Maggiore. L'attuale aspetto risale al XVII-XVIII secolo e la chiesa, esternamente, presenta una semplice facciata con al centro il portale e, lungo il fianco destro, un campanile a vela con tre campane.\nNella parte alta del borgo, sorge l'antica rocca Tolomei, risalente al XIV secolo. Essa si struttura intorno ad una corte, sulla quale si affacciano il cassero e la cappella, dedicata a San Leonardo.\nNon lontano da Chiusure, si trova l'Abbazia di Monte Oliveto Maggiore, sede della Congregazione Olivetana, fondata da san Bernardo Tolomei del 1319. L'attuale abbazia \u00e8 formata dalla cattedrale della Nativit\u00e0 di Maria di Monte Oliveto Maggiore, all'interno della quale si conserva un pregevole coro ligneo intagliato (1503-1505), e dal monastero, che si articola intorno a tre chiostri; le pareti della galleria inferiore del chiostro grande sono affrescate con le \"Storie di san Benedetto di Monte Oliveto Maggiore\" di Luca Signorelli e del Sodoma."}
{"id": "3638825", "revid": "47767", "url": "https://it.wikipedia.org/wiki?curid=3638825", "title": "Ermenegilda", "text": ""}
{"id": "3638827", "revid": "120767268", "url": "https://it.wikipedia.org/wiki?curid=3638827", "title": "Punta Perazzi", "text": "La Punta Perazzi (3.906 - \"Perazzisp\u00e9tz\" oppure \"Perazzispitze\" in tedesco) \u00e8 una montagna della Catena Breithorn-Lyskamm nelle Alpi del Monte Rosa. Si trova in Valle d'Aosta.\nCaratteristiche.\nLa montagna \u00e8 collocata a sud del pi\u00f9 alto ed importante Castore e d\u00e0 inizio alla dorsale montuosa che pi\u00f9 a sud separa la Valle del Lys dalla Val d'Ayas.\nLa montagna porta il nome di Costantino Perazzi.\nAlpinismo.\nDal punto di vista alpinistico riveste un interesse particolare la salita alla punta tramite la cresta sud-orientale.\nL'accesso \u00e8 possibile in circa 1h dal Rifugio Quintino Sella al Felik, staccandosi a sinistra dalla via normale per il Colle Felik. Prestare molta attenzione ai numerosi crepacci situati alla base della montagna."}
{"id": "3638838", "revid": "1442080", "url": "https://it.wikipedia.org/wiki?curid=3638838", "title": "Lorraine Open 1981 - Doppio", "text": "Il doppio del torneo di tennis Lorraine Open 1981, facente parte della categoria Grand Prix, ha avuto come vincitori Ilie N\u0103stase e Adriano Panatta che hanno battuto in finale John Feaver e Ji\u0159\u00ed H\u0159ebec 6\u20134, 2\u20136, 6\u20134."}
{"id": "3638839", "revid": "7969", "url": "https://it.wikipedia.org/wiki?curid=3638839", "title": "Tatyana Kotova", "text": ""}
{"id": "3638840", "revid": "1305772", "url": "https://it.wikipedia.org/wiki?curid=3638840", "title": "Andatura", "text": "L'andatura \u00e8 un modo di camminata umana, ma il termine si applica specialisticamente anche a:"}
{"id": "3638846", "revid": "131569", "url": "https://it.wikipedia.org/wiki?curid=3638846", "title": "Anghel Saligny", "text": "Tra le sue opere si segnala il ponte ferroviario sul Danubio a Cernavod\u0103. Iniziato nel 1890 ed inaugurato nel 1895, era all'epoca il ponte pi\u00f9 lungo d'Europa.\nPortano il suo nome il comune di Saligny nel distretto di Costanza e la stazione Anghel Saligny della metropolitana di Bucarest."}
{"id": "3638847", "revid": "1909146", "url": "https://it.wikipedia.org/wiki?curid=3638847", "title": "Contea di Novellara e Bagnolo", "text": "La contea di Novellara e Bagnolo fu un antico feudo italiano esistito dal 1371 al 1728. A governarlo, per circa tre secoli e mezzo, furono i Gonzaga di Novellara. I conti accordarono, durante il Rinascimento, munifica protezione ad artisti e letterati.\nStoria.\nIl 17 maggio 1371, Feltrino Gonzaga, signore di Reggio e capo della lega anti-Visconti, dopo essere stato sconfitto, fu costretto a vendere la citt\u00e0 ed il contado a Bernab\u00f2 Visconti per 50.000 fiorini d'oro. I Gonzaga, ormai sul lastrico, si rifugiarono in un piccolo feudo, posto a cavallo tra Reggio e la signoria di Mantova, che si erano riservati per s\u00e9. Tuttavia Feltrino non si rec\u00f2 mai nel suo nuovo, piccolo stato e qualche anno dopo, nel 1374, mor\u00ec in condizioni di miseria estrema a Padova.\nGli succedette il figlio Guido, il quale procedette subito all'edificazione della rocca di Novellara, ma le casse dello stato erano talmente vuote che si poterono costruire solamente le fondamenta. La signoria di Novellara e Bagnolo traeva grandi profitti dai dazi posti lungo le strade ed canali che collegavano Reggio al Po e bloccando di fatto i commerci tra la citt\u00e0 emiliana, Mantova e Venezia. La signoria basava la sua indipendenza soprattutto sul servizio militare svolto dalla maggior parte dei discendenti maschi. I Gonzaga di Novellara si arruolavano nell'esercito imperiale, (la linea principale dei primogeniti) e anche nelle truppe francesi come in quelle pontificie.\nNel 1501 la signoria di Novellara venne elevata a contea con Giampietro I (1469 - 18 novembre 1515), che aveva i titoli di Signore di Novellara e Cortenuova, Signore del canale delle acque di Novellara, Signore di San Tommaso, Santa Maria e San Giovanni (dal 1484), 1\u00ba Conte Sovrano di Novellara del Sacro Romano Impero (\"Diploma Imperiale del 7 luglio 1501\"), nel 1510 ottiene Bagnolo gi\u00e0 confiscato ai cugini. Gli fu consentito di coniare moneta. Tale privilegio fu concesso nel 1533 da Carlo V e l'officina oper\u00f2 fino al 1678: il conte Alfonso II fu l'unico ad avere impresso il suo ritratto sulle monete. Sempre nel Cinquecento la rocca, da possente fortilizio, fu trasformata in elegante dimora signorile con raffinata corte.\nPresso la residenza comitale trovarono rifugio ed accoglienza artisti, come Lelio Orsi, musicisti e poeti. Inoltre vennero dissodati molti terreni e bonificate le vaste zone paludose e malsane che circondavano Novellara e Bagnolo. Alla morte di Filippo Alfonso Gonzaga, il 12 ottobre 1728, la dinastia si estinse e la contea pass\u00f2 all'imperatore Carlo VI che la confer\u00ec, il 12 ottobre 1737, al duca di Modena Rinaldo I d'Este per i servigi resi durante la guerra di successione polacca. La contea far\u00e0 dunque parte del ducato di Modena e Reggio, del quale segu\u00ec le sorti fino all'Unit\u00e0 d'Italia. Sebbene annessa dagli Estensi, la contea \u00e8 lasciata in usufrutto alla principessa Anna Ricciarda Gonzaga, ultima erede della famiglia, fino alla sua morte nel 1768, coniugata col conte poi principe Alberico Barbiano di Belgioioso. \nGeografia.\nLa contea di Novellara aveva una superficie assai limitata e per di pi\u00f9 non si presentava come un'unica entit\u00e0 territoriale, ma era divisa in due nuclei. Occupava parte di quelli che attualmente sono i comuni di Novellara e Bagnolo in Piano, in provincia di Reggio Emilia. Gli unici due centri abitati erano Novellara e Bagnolo, entrambi dotati di fortificazioni ancora visibili. La Contea di Novellara confinava a nord e ad ovest con il ducato di Guastalla, ad est con la signoria di Correggio e con il ducato di Modena e Reggio, con il quale era adiacente anche a sud e ad ovest.\nFeltrino Gonzaga scelse di riservare per s\u00e9 e la sua famiglia queste terre data la grande importanza che avevano, soprattutto dal punto di vista commerciale, per Reggio. Attraverso i territori dell'antica contea scorre ancora oggi il naviglio Tassone che, in passato, permetteva l'arrivo delle merci dal Po alla citt\u00e0 emiliana, in mano agli eterni nemici Estensi. I Gonzaga di Novellara posero pesanti dazi su questa via d'acqua causando cos\u00ec gravi danni all'economia reggiana per diversi secoli.\nConti di Novellara (1501-1728).\nNel 1728 la dinastia si estinse con la morte del conte Filippo Alfonso, privo di eredi. Il feudo sar\u00e0 amministrato (1727-1737) dalla sorella Ricciarda, ultima della stirpe, consorte del duca di Massa Alderano I Cybo-Malaspina e madre di Maria Teresa, sposa di Ercole III d'Este, nipote di Rinaldo I. La contea pass\u00f2, quindi, nelle mani dell'imperatore Carlo VI che la assegn\u00f2, nel 1737, al duca di Modena Rinaldo I d'Este che per\u00f2 mor\u00ec dopo appena due settimane. La contea venne quindi annessa al ducato di Modena e Reggio.\nZecca di Novellara.\nLe emissioni di Novellara iniziarono nel 1533 e terminarono nel 1678, con la morte di Alfonso II. L'imperatore Carlo V, come gi\u00e0 accennato, concesse ai conti di Novellara il diritto di battere moneta con diploma del 6 aprile 1533\nLe monete coniate nei primi anni erano lo scudo d'oro, del valore di lire 7,0, le monete d'argento da 2 lire, il cavallotto d'argento, la parpagliola, il quattrino e il soldo in rame.\nOltre a queste monete ne sono citate anche altre o d'imitazione o contraffazione sia da Davolio che da Celestino Malagoli."}
{"id": "3638848", "revid": "1442080", "url": "https://it.wikipedia.org/wiki?curid=3638848", "title": "ABN AMRO World Tennis Tournament 1981 - Doppio", "text": "Il doppio del torneo di tennis ABN AMRO World Tennis Tournament 1981, facente parte della categoria Grand Prix, ha avuto come vincitori Fritz Buehning e Ferdi Taygan che hanno battuto in finale Sandy Mayer e Gene Mayer 7\u20136, 1\u20136, 6\u20134."}
{"id": "3638850", "revid": "38120", "url": "https://it.wikipedia.org/wiki?curid=3638850", "title": "Anniversary Waltz", "text": ""}
{"id": "3638853", "revid": "47767", "url": "https://it.wikipedia.org/wiki?curid=3638853", "title": "Gilda (nome)", "text": "Origine e diffusione.\nSi tratta di un ipocoristico di Ermenegilda e di altri nomi germanici contenenti l'elemento \"gild\" che significa \"sacrificio\", \"valore\"; in alcuni casi pu\u00f2 anche rappresentare un adattamento di altri nomi (come il francese \"Gilles\" o il tedesco \"Hilde\").\nQuesto nome gode di maggiore diffusione al femminile che al maschile grazie prima al personaggio di Gilda, la protagonista femminile del \"Rigoletto\" di Verdi, e poi al successo del film del 1946 \"Gilda\", interpretato da Rita Hayworth.\nOnomastico.\nTecnicamente, i nomi Gildo e Gilda non sono mai stati portati da alcun santo o santa, quindi il nome risulta adespota, e l'onomastico ricorre il 1\u00ba novembre, in occasione di Ognissanti; esistono per\u00f2 alcuni santi che portano nomi coincidenti con Gildo/a, sebbene di origine differente, commemorati alle date seguenti:"}
{"id": "3638857", "revid": "767487", "url": "https://it.wikipedia.org/wiki?curid=3638857", "title": "Gustave L\u00e9on Niox", "text": "Nacque il 2 agosto 1840 a Provins, figlio di un tenente colonnello di cavalleria. Studi\u00f2 al Prytan\u00e9e national militaire nel 1856.\nFu nominato tenente nel 1861.\nFu poi destinato alla Guardia Zuava nel 1863, ma fu presto trasferito al 2\u00ba Reggimento Cacciatori in Africa e, infine, in Messico, nel mese di marzo. In questi anni, grazie al valore militare e alle capacit\u00e0 dimostrate, venne promosso a generale.\nIn Messico, fu incaricato di proteggere l'H\u00f4tel des Invalides. Fu anche colui che porse la spada di Napoleone al generale Porfirio D\u00edaz."}
{"id": "3638859", "revid": "1305772", "url": "https://it.wikipedia.org/wiki?curid=3638859", "title": "Annotazione", "text": ""}
{"id": "3638861", "revid": "767487", "url": "https://it.wikipedia.org/wiki?curid=3638861", "title": "Jes\u00fas Meza", "text": "\u00c8 soprannominato \"Chiki\".\nCarriera.\nClub.\nHa iniziato la sua carriera calcistica professionale nell'Estudiantes de M\u00e9rida, debuttando in prima divisione all'et\u00e0 di 16 anni.\nNell'estate del 2008 si trasferisce all'Al-Ittihad, A met\u00e0 stagione, quindi, torna in Venezuela, unendosi allo Zamora. Con la squadra vince il torneo di Clausura 2011, non riuscendo a vincere il titolo nazionale contro il Deportivo T\u00e1chira. Alla fine della stagione 2010-2011 si trasferisce al club messicano dell'Atlas. Ha debuttato il 7 agosto 2011, nella partita finita 0-0 contro il Toluca.\nA fine dicembre 2011 ritorna in Venezuela per giocare nel Caracas FC.\nNazionale.\nHa debuttato in Nazionale nel 2007 nella partita amichevole contro Cuba. Nel 2011, viene di nuovo convocato in Nazionale per giocare due partite in preparazione per la Copa Am\u00e9rica 2011."}
{"id": "3638862", "revid": "1684799", "url": "https://it.wikipedia.org/wiki?curid=3638862", "title": "Antico", "text": ""}
{"id": "3638868", "revid": "118416570", "url": "https://it.wikipedia.org/wiki?curid=3638868", "title": "Echinopsis maximiliana", "text": "Echinopsis maximiliana \u00e8 una specie della famiglia delle Cactaceae, originario delle zone della Bolivia e del Per\u00f9 meridionale.\nAspetto.\nIl suo diametro \u00e8 di 2 pollici di larghe 8 centimetri di altezza. Nel corso del tempo si formano grumi di grandi dimensioni. In primavera compaiono fiori rossi."}
{"id": "3638871", "revid": "1442080", "url": "https://it.wikipedia.org/wiki?curid=3638871", "title": "Milan Indoor 1981 - Doppio", "text": "Il doppio del torneo di tennis Milan Indoor 1981, facente parte della categoria Grand Prix, ha avuto come vincitori Brian Gottfried e Ra\u00fal Ram\u00edrez che hanno battuto in finale John McEnroe e Peter Rennert 7\u20136, 6\u20133."}
{"id": "3638879", "revid": "298229", "url": "https://it.wikipedia.org/wiki?curid=3638879", "title": "Winnie Shaw", "text": "\u00c8 conosciuta anche con il nome di Winnie Wooldridge a seguito del matrimonio con Keith Wooldridge nel 1972.\nBiografia.\nDurante la sua carriera giunse in finale di doppio al Roland Garros nel 1972 perdendo contro la coppia composta da Billie Jean King e Betty St\u00f6ve in due set (6-1, 6-2); la sua compagna nell'occasione era la connazionale Nell Truman. L'anno precedente, nel 1971, giunse in finale nel torneo Western &amp; Southern Financial Group Masters &amp; Women's Open esibendosi con Gail Sherriff; le due persero contro Kerry Harris e Helen Gourlay per un doppio 6-4.\nNel singolo giunse ai quarti di finale al Torneo di Wimbledon del 1970, dove perse in due set contro Rosie Casals (6-2,6-0) e nelle semifinali nell'Australian Open del 1971 perdendo contro Evonne Goolagong."}
{"id": "3638880", "revid": "767487", "url": "https://it.wikipedia.org/wiki?curid=3638880", "title": "Lendakaris Muertos", "text": "I Lendakaris Muertos sono un gruppo punk rock spagnolo originario di Pamplona (Navarra). Si distinguono per un punk ortodosso, gran velocit\u00e0, canzoni molto brevi, cori continui e testi ironici che mescolano humor e critica per affrontare temi sociali e politici dei Paesi Baschi, della Navarra e del resto della Spagna. Il nome della band \u00e8 ispirato al gruppo nordamericano Dead Kennedys, il cui singolo Too drunk to Fuck \u00e8 stato riarrangiato dai Lendakaris nella canzone \"Demaciado ciego para follar\", inclusa nel disco omonimo \"Lendakaris Muertos.\"\nDopo cinque mesi di attivit\u00e0, nel giugno 2004, registrano il loro primo demo con Iker Piedrafita, dei Dikers, e lo pubblicano nel loro sito internet dando la possibilit\u00e0 di scaricarlo gratuitamente. Le continue esibizioni in centri sociali e il passaparola fanno s\u00ec che canzoni come \"Gora Espa\u00f1a\", \"Gafas de pasta\", \"El problema Vasco\" o V\"eteranos de la Kale Borroka\" vengano scaricate oltre 20.000 volte.\nFirmano per GOR Discos e pubblicano nel 2005 una nuova versione del demo alla quale si aggiungno altre 11 canzoni. Il demo viene ritirato parzialmente dal web per problemi legali. Questo fatto port\u00f2 critiche da parte di alcuni fan che preferivano il modello copyleft degli inizi.\nNel 2006 pubblicano il loro secondo disco sempre con Gor Discos, dal titolo \"Se habla espa\u00f1ol\". Un lavoro di mezz'ora con sedici canzoni che seguno la stessa linea intrapresa dal gruppo due anni prima.\nNel 2008 esce nei negozi il loro terzo lavoro dal nome \"Vine, vi y me vend\u00ed\" che include 20 canzoni.\nNel natale 2009 pubblicano un disco live di 39 canzoni e 0 assoli \"Directo a los g\u00fcevos\" registrato nella sala Jimmy Jazz di Vitoria il 23 e 24 ottobre."}
{"id": "3638882", "revid": "300067", "url": "https://it.wikipedia.org/wiki?curid=3638882", "title": "Campionato americano femminile di pallacanestro 2011", "text": "L'11\u00ba Campionato americano femminile di pallacanestro FIBA (noto anche come FIBA Americas Championship for Women 2011) si svolse dal 24 settembre al 1\u00ba ottobre 2011 a Neiva, in Colombia.\nI Campionati americani femminili di pallacanestro sono una manifestazione biennale tra le squadre nazionali organizzato dalla FIBA Americas. L'edizione 2011 garantisce alla squadra vincitrice l'accesso diretto al Torneo olimpico 2012."}
{"id": "3638883", "revid": "1442080", "url": "https://it.wikipedia.org/wiki?curid=3638883", "title": "Napa Open 1981 - Doppio", "text": "Il doppio del torneo di tennis Napa Open 1981, facente parte della categoria Grand Prix, ha avuto come vincitori Chris Mayotte e Richard Meyer che hanno battuto in finale Tracy Delatte e John Hayes 6-3, 3-6, 7-6."}
{"id": "3638885", "revid": "767487", "url": "https://it.wikipedia.org/wiki?curid=3638885", "title": "Lo sconosciuto del terzo piano", "text": "Lo sconosciuto del terzo piano (\"Stranger on the Third Floor\") \u00e8 un film del 1940 diretto da Boris Ingster, qui al suo esordio come regista. Fonti moderne accreditano Nathanael West come sceneggiatore della versione finale del film.\nTrama.\nLa testimonianza di Michael Ward, un reporter che lo ha visto fuggire dalla scena di un omicidio, inchioda Joe Briggs, che viene condannato alla sedia elettrica. La fidanzata di Mike, per\u00f2, non \u00e8 convinta della colpevolezza dello sfortunato Briggs, e se la prende con il fidanzato. A casa, Mike rimugina su quello che \u00e8 successo. Mentre \u00e8 perso nella ricostruzione degli eventi che hanno portato all'arresto di Briggs, si accorge che Meng, il suo vicino, ha smesso improvvisamente di russare. Il fatto lo porta a fantasticare e a immaginare che l'uomo sia stato ucciso da un tipo misterioso da lui intravisto poco prima nel corridoio. Le sue fantasticherie continuano anche quando cade addormentato, trasformandosi in un pauroso incubo. Quando si sveglia, Mike scopre che Meng \u00e8 morto sul serio. Jane lo convince a chiamare la polizia ma gli agenti questa volta sospettano che possa essere lui l'autore non solo di questo omicidio ma anche di quello per cui \u00e8 stato condannato Briggs. Dopo il suo arresto, Jane si rende conto che l'unico modo per salvare il fidanzato sia quello di trovare il vero assassino. Scopre che il misterioso individuo che si aggirava in casa di Meng \u00e8 scappato da un manicomio. L'uomo, che si \u00e8 accorto di essere seguito dalla ragazza, sta per aggredirla in strada, ma finisce sotto un camion. Prima di morire, confessa i due omicidi, scagionando sia Briggs che Mike.\nProduzione.\nLe riprese del film, prodotto dalla RKO Radio Pictures, furono completate il 3 luglio 1940.\nDistribuzione.\nIl copyright del film, richiesto dalla RKO Radio Pictures, Inc., fu registrato il 16 agosto 1940 con il numero LP9935.\nDistribuito dalla RKO Radio Pictures, il film usc\u00ec nelle sale cinematografiche USA il 16 agosto 1940; venne presentato a New York il 1\u00ba settembre 1940. Nello stesso anno, il 9 novembre, il film usc\u00ec anche in Messico con il titolo \"El misterio del tercer piso\". L'anno seguente, fu distribuito in Svezia (16 agosto) e in Portogallo (20 ottobre). Il 1\u00ba aprile 1945 usc\u00ec in Finlandia e, il 28 marzo 1949, in Italia."}
{"id": "3638892", "revid": "1442080", "url": "https://it.wikipedia.org/wiki?curid=3638892", "title": "Stuttgart Indoor 1981 - Doppio", "text": "Il doppio del torneo di tennis Stuttgart Indoor 1981, facente parte della categoria Grand Prix, ha avuto come vincitori Buster Mottram e Nick Saviano che hanno battuto in finale Craig Edwards e Eddie Edwards 3-6, 6-1, 6-2."}
{"id": "3638894", "revid": "1305772", "url": "https://it.wikipedia.org/wiki?curid=3638894", "title": "Luigi Rovigatti", "text": "Biografia.\nNacque a Monza, allora in provincia ed arcidiocesi di Milano, il 23 aprile 1912 da una famiglia di origini ferraresi.\nFormazione e ministero sacerdotale.\nNel 1930, dopo il liceo, entr\u00f2 nel Pontificio Seminario Romano Maggiore ma, per motivi di salute (come Giovanni Battista Montini quindici anni prima), dovette ritornare in famiglia e l\u00e0 continuare la propria preparazione al sacerdozio.\nOrdinato presbitero il 1\u00ba dicembre 1935, fu subito assegnato alla parrocchia romana della Nativit\u00e0 come viceparroco, per poi svolgere (dal 1938) il servizio pastorale al Vicariato di Roma, divenuto presto un luogo di rifugio in quegli anni di persecuzioni politiche, di leggi razziali, di guerra e di deportazioni nazifasciste. In quel periodo lavor\u00f2 anche nella parrocchia di Santa Lucia, accanto a don Ettore Cunial, protettore di perseguitati e \"resistenti\" che lo avrebbe preceduto come vescovo e come vicegerente della diocesi di Roma, in quella della Navicella sul Celio e come assistente degli scout romani, per i quali scrisse il volumetto \"Il Vangelo nel gran gioco\".\nIl 7 marzo 1947 fu nominato parroco della Nativit\u00e0, dove aveva svolto la sua prima esperienza pastorale e dove rimase quasi vent'anni distinguendosi come anticipatore di molte riforme conciliari, dalla liturgia alla partecipazione attiva dei fedeli, dall'istituzione dei \"Gruppi del Vangelo\" gi\u00e0 negli anni cinquanta alla collaborazione dei laici, dall'organizzazione del \"Fraterno Aiuto Cristiano\" fondato nel 1948 da Paolo Arnaboldi per l'assistenza alla celebrazione comunitaria del battesimo, dall'abolizione di \"classi\" e tariffe per matrimoni e funerali all'ecumenismo. Il che spiega perch\u00e9 nel 1960 sia stato incluso nella ristretta commissione per la riforma liturgica, attivata da Giovanni XXIII in preparazione dell'imminente concilio.\nMinistero episcopale.\nIl 23 maggio 1966 papa Paolo VI lo nomin\u00f2 ausiliare dell'ottantenne Giulio Bianconi, ordinario di Tarquinia e Civitavecchia, nonch\u00e9 vescovo titolare di Segerme.\nRicevette la consacrazione episcopale il 29 giugno 1966 dal cardinale Luigi Traglia, co-consacranti l'arcivescovo Ettore Cunial e lo stesso Giulio Bianconi.\nDall'11 maggio 1968 fu anche ausiliare di Andrea Pangrazio, arcivescovo-vescovo di Porto e Santa Rufina, che, il 28 dello stesso mese, lo nomin\u00f2 anche vicario generale, incarichi che continu\u00f2 a ricoprire anche dopo la nomina, il 30 agosto 1969 ad amministratore apostolico \"sede plena\" di Tarquinia e Civitavecchia.\nIl 10 febbraio 1973 venne promosso arcivescovo titolare di Acquaviva, \"pro illa vice\" titolo arcivescovile, e nominato vicegerente della diocesi di Roma, accanto al pro-vicario Ugo Poletti, creato, il 5 marzo successivo, cardinale e nominato vicario generale, ma pot\u00e9 esercitare solo per breve tempo il suo nuovo ministero perch\u00e9 colpito da una malattia rapida quanto devastante. Visitato in ospedale da Paolo VI la sera del 24 novembre 1974, si spense a Roma, a sessantadue anni, il 13 gennaio 1975.\nDopo i solenni funerali, celebrati nell'Arcibasilica Lateranense, venne momentaneamente sepolto nella Cappella funeraria dei Parroci romani nel Cimitero del Verano.\nIl 13 giugno 1977 riceveva definitiva sepoltura nella Chiesa della Nativit\u00e0 in Via Gallia, di cui era stato parroco per tanti anni.\nGenealogia episcopale.\nLa genealogia episcopale \u00e8:"}
{"id": "3638903", "revid": "767487", "url": "https://it.wikipedia.org/wiki?curid=3638903", "title": "Juriander Oliveira de Rodrigues", "text": ""}
{"id": "3638904", "revid": "212348", "url": "https://it.wikipedia.org/wiki?curid=3638904", "title": "Repubblica d'Irlanda", "text": ""}
{"id": "3638907", "revid": "1442080", "url": "https://it.wikipedia.org/wiki?curid=3638907", "title": "Frankfurt Grand Prix 1981 - Doppio", "text": "Il doppio del torneo di tennis Frankfurt Grand Prix 1981, facente parte della categoria Grand Prix, ha avuto come vincitori Brian Teacher e Butch Walts che hanno battuto in finale Vitas Gerulaitis e John McEnroe 7\u20135, 6\u20137, 7\u20135."}
{"id": "3638908", "revid": "2128848", "url": "https://it.wikipedia.org/wiki?curid=3638908", "title": "Ruota dell'abbondanza e della solidariet\u00e0", "text": "La ruota dell'abbondanza e della solidariet\u00e0 conosciuta anche come telaio dei sogni, ruota dell'abbondanza o solamente ruota \u00e8 una truffa piramidale associabile allo schema di Ponzi caratterizzata da un'impronta di solidariet\u00e0 e mutuo soccorso.\nCaratteristiche.\nLa ruota permette a chi comincia la catena e ai primi coinvolti di ottenere alti ritorni economici a breve termine, ma richiede continuamente nuove adesioni in modo da far \"girare la ruota\", ovvero ottenere nuove contribuzioni in denaro (ovviamente non tracciabili).\nIl funzionamento \u00e8 schematizzato attraverso otto caselle disposte sulla pi\u00f9 esterna di tre ruote concentriche caratterizzate da diversi colori, arrivando al centro \"girando la ruota\" (ovvero portando due nuovi adepti) si ottiene \"il dono\" ovvero otto volte la somma impegnata . A questa fase la ruota si divide e i proprietari delle due caselle al livello immediatamente superiore al centro iniziano ciascuna la propria ruota, a condizione di trovare nuove adesioni, con il diritto di arrivare al centro ovvero di \"spaccare la ruota\".\nIl carattere di segretezza e l'aura solidaristica, oltre ai ritorni positivi presso amici e parenti dei primi ad entrare nella ruota, caratteristica comune ad ogni schema di Ponzi, hanno permesso lo sviluppo di questa truffa in Italia, Spagna e in America Latina.\nTutto questo nonostante sia evidente che, essendo le persone necessarie per alimentare la ruota una progressione geometrica in base 8, dopo 11 fasi non sarebbe sufficiente la popolazione mondiale per evitare il collasso."}
{"id": "3638910", "revid": "31360", "url": "https://it.wikipedia.org/wiki?curid=3638910", "title": "Steven Segal", "text": ""}
{"id": "3638915", "revid": "287204", "url": "https://it.wikipedia.org/wiki?curid=3638915", "title": "Principe Umberto (pirofregata)", "text": "La Principe Umberto \u00e8 stata una pirofregata ad elica della Regia Marina.\nCaratteristiche.\nImpostata nel dicembre 1860 nei cantieri genovesi della Foce per conto della Marina Sarda, su progetto del generale ispettore del Genio Navale Felice Mattei, la nave avrebbe dovuto essere la capoclasse di una classe di quattro pirofregate in legno, con propulsione ad elica, ma di fatto fu l'unica unit\u00e0 della classe ad essere completata secondo i piani originari: durante la costruzione, infatti, si mise in evidenza il fatto che l'evoluzione della pirofregata corazzata aveva ormai reso superate le pirofregate in legno.\nMentre le unit\u00e0 della classe che seguirono (\"Principe di Carignano\", \"Messina\" e, solo parzialmente, \"Conte Verde\") vennero modificate in costruzione o riprogettate in modo da essere corazzate, risultando cos\u00ec del tutto differenti dalla capoclasse, per la \"Principe Umberto\", quando si decise di dotare le unit\u00e0 di corazzatura, i lavori erano gi\u00e0 giunti ad uno stadio troppo avanzato, pertanto la nave venne completata come pirofregata non protetta, con scafo in legno, ricoperto di piastre in rame rivettate.\n Anche l'armamento era differente da quello delle navi gemelle, con ben 54 cannoni da 80 libbre, mentre le unit\u00e0 che seguirono ebbero un numero minore di pezzi d'artiglieria. Nel 1866 tale armamento risultava lievemente ridimensionato a 50 pezzi, tra cui 40 cannoni da 160\u00a0mm (otto dei quali a canna rigata) e dieci obici da 200\u00a0mm. In seguito l'armamento della pirofregata venne ulteriormente ridotto a quattro cannoni da 200\u00a0mm, sedici da 165\u00a0mm e cinque cannoni in bronzo ed a canna rigata da 80\u00a0mm, sistemati su affusto da sbarco.\nLa nave era propulsa da una macchina alternativa a vapore prodotta a Greenwich dalla ditta Penn &amp; Sons, che, alimentata da quattro caldaie tubolari (che disponevano di una scorta di 380 tonnellate di carbone), imprimeva la potenza di 600\u00a0hp (442\u00a0kW) nominali ad una singola elica, consentendo una velocit\u00e0 di 11 nodi ed un'autonomia di 1200 miglia a dieci nodi.\nLe dotazioni della \"Principe Umberto\" includevano anche una pirobarca di ridotte dimensioni ed una macchina per produrre ghiaccio.\nStoria operativa.\nLe prime crociere oceaniche e la terza guerra d'indipendenza.\nImpostata nel dicembre 1860 per conto della Marina del Regno di Sardegna e varata nell'agosto 1862 per la Regia Marina italiana, la pirofregata entr\u00f2 in servizio nel novembre 1863. In tempo di pace la \"Principe Umberto\" fu la prima nave scuola della Regia Marina.\nPoco dopo l'entrata in servizio, il 10 gennaio 1864, la \"Principe Umberto\", al comando del capitano di fregata Simone Antonio Pacoret De Saint-Bon, part\u00ec alla volta delle Americhe per una crociera di istruzione degli Aspiranti, della durata di quasi un anno. Nel corso del viaggio la pirofregata tocc\u00f2 l'America settentrionale e centrale, venendo pi\u00f9 volte a trovarsi in situazioni difficili: il 31 agosto 1864, durante la navigazione nell'Oceano Atlantico, la \"Principe Umberto\" venne a trovarsi in mezzo ad un campo di iceberg alla deriva, mentre il 23 ottobre dello stesso anno incapp\u00f2 in un fortunale di notevole violenza.\nPassata sotto il comando del capitano di vascello Guglielmo Acton, il 29 gennaio 1865 la nave salp\u00f2 per una nuova crociera durante la quale discese la costa atlantica americana, doppi\u00f2 capo Horn, attravers\u00f2 lo stretto di Magellano (fu la prima nave della Regia Marina a transitare per questi celebri tratti di mare) e quindi risal\u00ec la costa pacifica dell'America. Durante il viaggio la pirofregata sost\u00f2 anche a Callao, ove la sua presenza spinse il governo del Per\u00f9 a rilasciare senza ulteriori problemi una nave mercantile italiana sequestrata in precedenza. Tornata nell'Atlantico, il 7 aprile 1866, facendosi sempre pi\u00f9 concrete le prospettive di una guerra tra l'Italia e l'Impero austro-ungarico, la \"Principe Umberto\" lasci\u00f2 Montevideo per tornare in patria, dove arriv\u00f2 a guerra scoppiata: aveva infatti avuto inizio la terza guerra d'indipendenza.\nCome nave di bandiera del capitano di vascello Acton, comandante di una divisione (comprensiva anche della pirofregata ad elica \"Carlo Alberto\" e della pirofregata a ruote \"Governolo\") della II Squadra dell'armata d'operazioni, la \"Principe Umberto\", giunta ad Ancona, ne ripart\u00ec il 17 luglio 1866 con a bordo 125 fanti di Marina (facenti parte di una compagnia a rinviare le forze da sbarco) per raggiungere il resto della II Squadra, che era gi\u00e0 in mare impegnata, con la I e III Squadra, nell'attacco all'isola di Lissa. La pirofregata, insieme alle due unit\u00e0 sezionarie, si aggreg\u00f2 alla II Squadra nella mattina del 19 luglio, ed inizi\u00f2 immediatamente a prendere parte alle operazioni belliche: nella giornata del 19 luglio le navi della II Squadra (tutte unit\u00e0 in legno, ovvero sette pirofregate ad elica, due pirocorvette a ruote ed una pirocorvetta ad elica), insieme alla flottiglia cannoniere del capitano di fregata Sandri (tre unit\u00e0, pi\u00f9 un avviso, un trasporto ed una nave ospedale), dapprima bombardarono i forti esterni di Porto San Giorgio (durante il bombardamento la \"Principe Umberto\" spar\u00f2 un'ottantina di colpi contro forte San Giorgio), quindi effettuarono un tentativo di sbarco con 2.000 uomini a Porto Carober. Il tentativo di sbarco fall\u00ec in quanto il comandante della II Squadra, viceammiraglio Giovan Battista Albini, vedendo le scialuppe con le truppe destinate allo sbarco bersagliate da un forte tiro di fucileria, ordin\u00f2 di riprendere a bordo tutte le truppe.\nAll'alba del 20 luglio, ricevuto un ulteriore rinforzo di 500 uomini, la II Squadra si port\u00f2 nuovamente nelle acque di Porto Carober per ritentare lo sbarco, ma alle 7.50 del mattino, mentre lo sbarco era gi\u00e0 in corso, sopraggiunse la squadra navale austroungarica agli ordini del viceammiraglio Wilhelm von Tegetthoff: ebbe cos\u00ec inizio la battaglia di Lissa, conclusasi con una drammatica sconfitta della flotta italiana. L'ammiraglio Albini ordin\u00f2 di sospendere lo sbarco e di reimbarcare in fretta le truppe, facendo rientrare le scialuppe e facendole prendere a rimorchio dalle cannoniere di Sandri: il reimbarco fu tuttavia frettoloso e non pochi equipaggiamenti vennero abbandonati e caddero quindi in mano nemica. Inoltre, Albini perse tempo a recuperare le scialuppe, compito che, secondo gli ordini, avrebbe dovuto essere di competenza della sola flottiglia Sandri. Nei piani di battaglia del comandante l'armata, ammiraglio Carlo Pellion di Persano, la II Squadra avrebbe dovuto seguire e supportare il gruppo delle corazzate, composto dalle squadre I e III con, in quel momento, dieci unit\u00e0, ma Albini, che aveva rancori nei confronti di Persano, procedette cos\u00ec lentamente da restare molto distanziato, quindi non partecip\u00f2 minimamente alla battaglia, lasciando le dieci corazzate di Persano a battersi da sole contro l'intera flotta austroungarica (26 unit\u00e0). Su iniziativa dei loro comandanti, la \"Principe Umberto\" e la \"Governolo\" lasciarono il loro posto nella II Squadra per accorrere in aiuto delle corazzate: la \"Principe Umberto\", giunta a circa 800 metri di distanza dalle navi avversarie, apr\u00ec il fuoco, ma venne attaccata dalle pirocorvette corazzate austroungariche \"Prinz Eugen\" e \"Salamander\", rischiando di avere la peggio: le due corazzate nemiche cercarono di manovrare per isolare la pirofregata, che riport\u00f2 danni alle alberature e venne salvata dall'intervento della pirofregata corazzata \"Regina Maria Pia\". Anche la \"Governolo\" venne assalita da \"Prinz Eugen\" e \"Salamander\" e salvata dalla \"Regina Maria Pia\"; fallito cos\u00ec il tentativo di accorrere in aiuto delle navi di Persano, le due pirofregate vennero quindi richiamate dall'ammiraglio Albini, che evidenzi\u00f2 l'ordine con una cannonata.\nDurante la manovra di ricongiungimento con la II Squadra, la \"Principe Umberto\" capit\u00f2 nel punto in cui era affondata la pirofregata corazzata \"Re d\u2019Italia\", procedendo al recupero di 116 dei 167 sopravvissuti all'affondamento (per altre fonti la pirofregata raggiunge e soccorse i naufraghi dopo la conclusione della battaglia). Per questa opera, nonch\u00e9 per il comportamento tenuto in battaglia, il comandante Acton ricevette la Medaglia d'argento al valor militare.\nMentre la flotta austroungarica si allontanava a scontro ormai concluso, l'ariete \"Affondatore\", con a bordo Persano, diresse verso la flotta austroungarica ed ordin\u00f2 di attaccare (12.10: \u00ab\"La squadra dia caccia con libert\u00e0 di manovra\"\u00bb), sottolineando poi che \u00ab\"ogni bastimento che non combatte non \u00e8 al suo posto\"\u00bb: la \"Principe Umberto\", insieme alla pirofregata corazzata \"Re di Portogallo\" (che rientr\u00f2 per\u00f2 nei ranghi quando il comandante Augusto Riboty, vedendo che era l'unico ad eseguire tale manovra, ritenne di essere in errore), fu l'unica nave a seguire l\u2019\"Affondatore\", che dovette cos\u00ec rinunciare al contrattacco. La flotta italiana rimase ad incrociare sul posto sino a sera, quando Persano ordin\u00f2 infine di rientrare ad Ancona: la battaglia era finita.\nSuccessivamente a Lissa l'armata venne sciolta, e tutte le navi in legno furono fatte rientrare a Taranto, dove la \"Principe Umberto\" fu sottoposta ad un turno di lavori di riparazione dei danni.\nNel settembre 1866 la pirofregata venne mandata a Palermo e vi sbarc\u00f2 le proprie compagnie da sbarco, che parteciparono alla repressione dell'insurrezione della citt\u00e0.\nLe campagne d'istruzione, l'attivit\u00e0 in Mediterraneo e gli ultimi anni.\n Disarmata per qualche mese, la nave venne rimessa in servizio il 19 gennaio 1867, per una campagna d'istruzione dei guardiamarina che effettu\u00f2 al comando del capitano di vascello Alberto Faussone di Clavesana. Successivamente, durante lo stesso anno, l'unit\u00e0 venne inviata a Caprera, in crociera di sorveglianza intorno all'isola, per impedire un'eventuale partenza di Giuseppe Garibaldi, intenzionato a liberare Roma.\nNel 1868 la \"Principe Umberto\" comp\u00ec un'altra campagna d'istruzione per guardiamarina, mentre nel 1869, al comando del capitano di vascello Enrico De Viry, venne assegnata alla Squadra del Mediterraneo (comandata dal viceammiraglio Amedeo di Savoia), con la quale fu in Grecia, Siria, Egitto e Turchia.\n Nel 1870 la pirofregata fu in riserva e disponibilit\u00e0 per tutto l'anno. Tornata in servizio nel febbraio 1871, l'unit\u00e0 si rec\u00f2 in Spagna e Portogallo rispettivamente nel marzo e nell'agosto dello stesso anno.\nNel marzo-aprile 1872 la nave comp\u00ec una crociera in acque orientali con a bordo il principe Federico Carlo di Prussia, quindi, tornata in Italia, prese parte alle grandi manovre di ottobre.\nPosta in disarmo a La Spezia il 1\u00ba aprile 1873, l'ormai superata \"Principe Umberto\" non torn\u00f2 mai pi\u00f9 in servizio, venendo radiata con Regio Decreto del 31 marzo 1875, per poi essere avviata alla demolizione.\nAl comando della pirofregata si erano succeduti, nel tempo, alcuni dei principali personaggi di spicco della Regia Marina, quali Guglielmo Acton, Simone Antonio Pacoret de Saint Bon, Alfredo Faussone di Clavesana, Eugenio Ilario De Viry ed Amedeo di Savoia. \u00c8 da menzionare anche l'imbarco, nel 1866, dello scrittore navale (ed ufficiale di Marina) Augusto Vittorio Vecchi, noto con lo pseudonimo di \u00abJack la Bolina\u00bb."}
{"id": "3638921", "revid": "479409", "url": "https://it.wikipedia.org/wiki?curid=3638921", "title": "Scalo merci di Torino Vanchiglia", "text": ""}
{"id": "3638922", "revid": "1305772", "url": "https://it.wikipedia.org/wiki?curid=3638922", "title": "Aplogruppo F", "text": ""}
{"id": "3638923", "revid": "767487", "url": "https://it.wikipedia.org/wiki?curid=3638923", "title": "Naughty Dallas", "text": "Naughty Dallas \u00e8 un film statunitense del 1964 diretto da Larry Buchanan.\nTrama.\nUna ragazza di provincia si reca a Dallas per diventare spogliarellista in un locale notturno, il \"Colony Club\", gestito da Abe Weinstein.\nProduzione.\nLa flebile trama serve solo a presentare il lungometraggio che in realt\u00e0 \u00e8 una sorta di documentario sul mondo dei locali notturni e degli strip-club di Dallas. Il film fu prodotto dalla Paul Mart Productions e girato nel night club \"Colony Club\", di Abe Weinstein, a Dallas, Texas. Il titolo provvisorio fu \"A Stripper Is Born\"; il film \u00e8 conosciuto anche con i titoli \"Mondo Exotico\" o \"Naughty Cuties\".\nDurante la fase di promozione, le pubblicit\u00e0 e le locandine riportavano il nome del night \"Carousel Club\", il cui proprietario era il noto Jack Ruby, accusato dell'assassinio di Lee Harvey Oswald, autore dell'attentato al presidente John F. Kennedy avvenuto nel 1963. In realt\u00e0 era solo una trovata pubblicitaria ed il locale di Ruby si trovava a pochi isolati di distanza dal \"Colony Club\", su Commerce Street. Solo poche riprese degli esterni del \"Carousel\" sono mostrate nel film. Buchanan afferm\u00f2 che la maggior parte delle riprese del film furono girate nel \"Carousel\" un anno prima dell'attentato, che la troupe aveva incontrato Ruby diverse volte nel corso della produzione e che lo stesso Ruby aveva richiesto di essere inserito nel cast ma egli aveva rifiutato dopo l'omicidio di Oswald.\nDistribuzione.\nAlcune delle uscite internazionali sono state:"}
{"id": "3638924", "revid": "1305772", "url": "https://it.wikipedia.org/wiki?curid=3638924", "title": "Aplogruppo G", "text": ""}
{"id": "3638925", "revid": "1305772", "url": "https://it.wikipedia.org/wiki?curid=3638925", "title": "Aplogruppo I", "text": ""}
{"id": "3638927", "revid": "1305772", "url": "https://it.wikipedia.org/wiki?curid=3638927", "title": "Aplogruppo K", "text": ""}
{"id": "3638932", "revid": "1305772", "url": "https://it.wikipedia.org/wiki?curid=3638932", "title": "Aplogruppo M", "text": ""}
{"id": "3638933", "revid": "1442080", "url": "https://it.wikipedia.org/wiki?curid=3638933", "title": "ATP Linz 1981 - Doppio", "text": "Il doppio del torneo di tennis ATP Linz 1981, facente parte della categoria Grand Prix, ha avuto come vincitori Anders J\u00e4rryd e Hans Simonsson che hanno battuto in finale Brad Drewett e Pavel Slo\u017eil 6\u20134, 7\u20136."}
{"id": "3638934", "revid": "1305772", "url": "https://it.wikipedia.org/wiki?curid=3638934", "title": "Aplogruppo N", "text": ""}
{"id": "3638937", "revid": "1305772", "url": "https://it.wikipedia.org/wiki?curid=3638937", "title": "Aplogruppo R", "text": ""}
{"id": "3638944", "revid": "834", "url": "https://it.wikipedia.org/wiki?curid=3638944", "title": "Project Shadowchaser IV", "text": ""}
{"id": "3638946", "revid": "834", "url": "https://it.wikipedia.org/wiki?curid=3638946", "title": "Unearthly Stranger", "text": ""}
{"id": "3638947", "revid": "1305772", "url": "https://it.wikipedia.org/wiki?curid=3638947", "title": "Mr. Music", "text": ""}
{"id": "3638948", "revid": "1442080", "url": "https://it.wikipedia.org/wiki?curid=3638948", "title": "Houston Open 1981 - Doppio", "text": "Il doppio del torneo di tennis Houston Open 1981, facente parte della categoria Grand Prix, ha avuto come vincitori Mark Edmondson e Sherwood Stewart che hanno battuto in finale Vijay Amritraj e Fred McNair 6-4, 6-3."}
{"id": "3638951", "revid": "380453", "url": "https://it.wikipedia.org/wiki?curid=3638951", "title": "Campionato universitario statunitense AIAW di pallavolo femminile", "text": "Il campionato universitario statunitense AIAW di pallavolo femminile \u00e8 stato un campionato universitario degli Stati Uniti d'America, posto sotto l'egida della Association for Intercollegiate Athletics for Women (\"AIAW\"). Si suddivideva in tre categorie gerarchizzate, ma slegate ed indipendenti tra loro.\nStoria.\nIl primo campionato di Division I \u00e8 stato giocato nel 1969-1970, organizzato dalla Division of Girls' and Women's Sports (\"DGWS\"). Dopo le prime quattro edizioni, giocate su base stagionale, il campionato \u00e8 stato organizzato dalla Association for Intercollegiate Athletics for Women (\"AIAW\"), dal 1973 al 1981, anno in cui si \u00e8 disputata l'ultima edizione. Il campionato ha cessato di esistere insieme all'AIAW nel 1981. Le squadre partecipanti si iscrissero alla rivale NCAA, che, nello stesso anno, aveva iniziato ad organizzare campionati femminili oltre a quelli maschili. Le universit\u00e0 che hanno raccolto il maggior numero di vittorie sono la University of California, Los Angeles e la University of Southern California, con tre successi.\nDivision I.\nLa \"Division I\" era il massimo campionato pallavolistico femminile. Si \u00e8 disputata dal 1973 al 1981. Vi prendevano parte le maggiori universit\u00e0 degli Stati Uniti d'America. Se ne disputarono in totale tredici edizioni.\nDivision II.\nLa \"Division II\" venne istituita nel 1975. Se ne disputarono sette edizioni fino alla chiusura dell'AIAW. Vi prendevano parte universit\u00e0 meno prestigione rispetto a quelle della \"Division I\".\nDivision III.\nLa \"Division III\" venne istituita nel 1979. Se ne disputarono tre edizioni fino alla chiusura dell'AIAW. Vi prendevano parte piccole universit\u00e0 meno prestigione rispetto a quelle della \"Division I\" e della \"Division II\".\nJunior/Community College.\nDal 1974 al 1977 l'AIAW organizz\u00f2 anche i campionati per i Junior College e i Community College. Dopo sole quattro edizioni, questo campionato venne cancellato (ancora prima della chiusura dell'AIAW). Idealmente \u00e8 stato sostituito dal campionato organizzato dalla National Junior College Athletic Association (\"NJCAA\"), sorte anch'esso nel 1974."}
{"id": "3638953", "revid": "188402", "url": "https://it.wikipedia.org/wiki?curid=3638953", "title": "Spinoza.it", "text": ""}
{"id": "3638956", "revid": "1305772", "url": "https://it.wikipedia.org/wiki?curid=3638956", "title": "Assedio di Badajoz", "text": ""}
{"id": "3638958", "revid": "1573940", "url": "https://it.wikipedia.org/wiki?curid=3638958", "title": "Assedio di Belmonte (1806)", "text": ""}
{"id": "3638960", "revid": "827882", "url": "https://it.wikipedia.org/wiki?curid=3638960", "title": "Distretto della Lapponia Settentrionale", "text": "Il distretto della Lapponia Settentrionale (\"Pohjois-Lapin seutukunta\") \u00e8 uno dei distretti della Finlandia. \u00c8 geograficamente locato nella provincia della Lapponia, e nella regione della Lapponia. Il distretto \u00e8 composto da tre comuni e il numero della classificazione NUTS (NUTS-4) e LAU (LAU-1) \u00e8 197.\nLa superficie del distretto \u00e8 di 35.108 km\u00b2.\nIl 31 maggio 2011 la popolazione del distretto era di 16.858 abitanti, con una densit\u00e0 0,48 ab./km\u00b2.\nNel suo territorio si trova Nuorgam, l'abitato pi\u00f9 a nord della Finlandia e dell'intera Unione europea."}
{"id": "3638963", "revid": "287204", "url": "https://it.wikipedia.org/wiki?curid=3638963", "title": "Assedio di Boulogne", "text": ""}
{"id": "3638969", "revid": "834", "url": "https://it.wikipedia.org/wiki?curid=3638969", "title": "Assedio di Cesarea in Cappadocia (260)", "text": ""}
{"id": "3638971", "revid": "486946", "url": "https://it.wikipedia.org/wiki?curid=3638971", "title": "Assedio di Gaeta e battaglia di Ponza (1435)", "text": ""}
{"id": "3638973", "revid": "729019", "url": "https://it.wikipedia.org/wiki?curid=3638973", "title": "Segunda Divisi\u00f3n 1986-1987 (Spagna)", "text": "L'edizione 1986-87 della Segunda Divisi\u00f3n fu il cinquantaseiesimo campionato di calcio spagnolo di seconda divisione. Il campionato vide la partecipazione di 18 squadre raggruppate in un unico gruppo.\nFormato.\nIn questa edizione vi furono due importanti novit\u00e0. La prima era il numero dei partecipanti: 18. L'altra novit\u00e0 riguard\u00f2 la formula del torneo, infatti dopo la \"regular season\" (classico girone all'italiana) le squadre furono divise in tre gruppi. I primi due gruppi (Gruppo A1 e Gruppo A2) erano riservati alle prime dodici squadre ed avrebbero decretato le promozioni in Primera Divisi\u00f3n per le prime due di ogni gruppo e per la migliore seconda mentre l'ultimo gruppo (Gruppo B) era riservato alle ultime sei squadre. Questa edizione non prevedeva retrocessioni."}
{"id": "3638975", "revid": "1442080", "url": "https://it.wikipedia.org/wiki?curid=3638975", "title": "Johannesburg Indoor 1981 - Doppio", "text": "Il doppio del torneo di tennis Johannesburg Indoor 1981, facente parte della categoria Grand Prix, ha avuto come vincitori Bernard Mitton e Raymond Moore che hanno battuto in finale Shlomo Glickstein e Bernhard Schneider 7-5, 3-6, 6-1."}
{"id": "3638977", "revid": "124808", "url": "https://it.wikipedia.org/wiki?curid=3638977", "title": "The Art of Getting By", "text": ""}
{"id": "3638978", "revid": "1543377", "url": "https://it.wikipedia.org/wiki?curid=3638978", "title": "Piaggio P.XII", "text": "Il Piaggio P.XII RC.35 \"Tornado\" era un motore aeronautico radiale 18 cilindri a doppia stella raffreddato ad aria sviluppato dall'azienda italiana Rinaldo Piaggio S.p.A. negli anni trenta ed utilizzato in numerosi velivoli a cominciare dal 1940 fino alla fine della seconda guerra mondiale.\nStoria.\nLa scelta ministeriale, formalizzata nel 1933, di adottare, sui nuovi velivoli da caccia italiani, motori radiali e non pi\u00f9 in linea, blocc\u00f2 di fatto l'evoluzione di motori raffreddati a liquido di produzione nazionale (basti pensare che, ancora alla fine del secondo conflitto mondiale, la pi\u00f9 potente unit\u00e0 in linea di progettazione italiana omologata per uso aeronautico, era L'Isotta Fraschini Asso 1000, un motore risalente al 1928). Quasi contemporaneamente, nel 1932, la politica internazionale italiana aveva abbandonato il tradizionale atteggiamento filo-britannico per sposare una linea diplomatica pi\u00f9 favorevole a Francia ed Unione Sovietica.\nQuesta scelta ebbe l'effetto immediato di bloccare il flusso di informazioni che la Bristol Engine Company aveva fornito fino a quel momento all'Alfa Romeo (nonch\u00e9 il gi\u00e0 pattuito subentro della FIAT Aviazione nelle licenze di produzione), nel momento in cui gli ingegneri motoristi italiani, totalmente a digiuno di motori radiali di grande potenza, soprattutto nella configurazione a doppia stella, ne avrebbero avuto maggiore bisogno.\nMentre l'Alfa Romeo continuava comunque a sviluppare la propria linea di motori derivati dai Bristol Jupiter e Pegasus (quella che andr\u00e0 dal 125 RC.35 fino al 136 RC.65), il ruolo dei britannici quali fornitori di informazioni tecniche sui motori radiali di alta potenza venne assunto, almeno in un primo momento, dai francesi della Gnome et Rh\u00f4ne, che cedettero, prima all'Isotta Fraschini, e poi alla Piaggio, la licenza di costruzione del 14K Mistral Major, a 14 cilindri a doppia stella, (che divennero l'Isotta Fraschini K.14 e Il Piaggio P.XI, base per la serie successiva di radiali Piaggio). In seguito, l'avvicinamento diplomatico tra Italia e USA, determinato anche dall'interesse statunitense per un ridimensionamento del ruolo della Gran Bretagna in medio oriente, port\u00f2 all'apertura di un ulteriore canale tecnologico, concretizzato nelle derivazioni dei motori Fiat A.74 e A.80 (anche questi base per una serie di realizzazioni successive), pur con molte modifiche, dai modelli Pratt &amp; Whitney.\nAlla fine degli anni trenta quindi, i tre maggiori produttori italiani di motori aeronautici risultavano avere in produzione tre linee di motori radiali tecnologicamente molto differenti, in quanto derivati da realizzazioni straniere di origine molto diversa tra loro.\nCaratteristiche.\nProgettato sotto la supervisione dell'Ing. Renzo Spolti (Capo Ufficio Progetti Motori d'Aviazione della Rinaldo Piaggio S.p.A.) Il Piaggio P.XII era un radiale a 18 cilindri a doppia stella, due valvole per cilindro (raffreddate al sodio), con albero motore a due gomiti composto di tre pezzi e dotato di (tre) cuscinetti di banco a rulli, riduttore epicicloidale con rapporto 0,62/1 e compressore a singola velocit\u00e0, azionato ad ingranaggi, per il ristabilimento della pressione atmosferica alla quota di 3\u00a0500\u00a0m (versione RC.35). Il motore (come usuale nelle realizzazioni italiane dell'epoca) manteneva l'alesaggio, e quindi le teste, del precedente P.XI, ma con una corsa maggiore (inferiore per\u00f2 a quella del similare, e fallimentare, Gnome-Rh\u00f4ne 18L) che, unitamente ai due cilindri aggiuntivi, portava la cilindrata totale a ben 53 litri.\nLa cilindrata, pi\u00f9 alta rispetto ai motori coevi di prestazioni simili, faceva s\u00ec che il motore sviluppasse la potenza massima a soli 2\u00a0100 giri (regime basso, utile a preservare la meccanica, che doveva essere costruita con materiali autarchici), contro, ad esempio, i 2\u00a0750 giri/min del Bristol Hercules, i 2\u00a0700 del BMW 801, o i 2\u00a0400 giri dell'Alfa Romeo 135 RC.32. Questo senza che il motore risultasse in sovrappeso. Era anzi pi\u00f9 leggero dei concorrenti summenzionati, ed il suo rapporto peso/potenza era pi\u00f9 favorevole, almeno finch\u00e9 questi venivano alimentati con benzina a 87 ottani (Bristol Hercules II o VI, BMW 801 A, B, C). Di converso, il motore era caratterizzato da un diametro elevato (solo il Bristol ci si avvicinava) che, almeno nella concezione dei progettisti aeronautici italiani, ne limitava l'impiego ai plurimotori.\nImpiego.\nGli unici aerei prodotti in serie ad essere stati equipaggiati con il P.XII sono stati i bombardieri Piaggio P.108 e CANT Z.1018. Sia quest'ultimo che i prototipi di idrovolante transatlantico CANT Z.511, e aereo da record (poi riconvertito in aerosilurante d'addestramento) CANT Z.1015, erano originariamente intesi utilizzare il motore Alfa Romeo 135 RC.32, ma vennero riconvertiti alla motorizzazione Piaggio stante la perdurante indisponibilit\u00e0 dell'Alfa.\nAl contrario del pari classe Alfa Romeo, facile al surriscaldamento, il P.XII era un motore \u201cfreddo\u201d, cosa che consentiva di adottare cappottature molto chiuse, vantaggiose dal punto di vista aerodinamico. Non era per\u00f2 esente da problemi, e, come il \u201cfratello piccolo\u201d P.XI, era considerato anzi un motore delicato, dalla complessa messa a punto e di difficile manutenzione (specie se il confronto veniva fatto con il semplice ed iper-affidabile Fiat A.74). Problemi comunque non tali da pregiudicarne l'impiego operativo.\nOltre agli aerei gi\u00e0 ricordati, il Piaggio P.XII ha equipaggiato anche l'assaltatore Savoia-Marchetti S.M.89. ed il prototipo di bombardiere veloce Caproni Ca.169 (esemplare MM20922, rimotorizzato e con altre modifiche minori, di Caproni Ca.135)."}
{"id": "3638981", "revid": "287204", "url": "https://it.wikipedia.org/wiki?curid=3638981", "title": "Assedio di Kolberg", "text": ""}
{"id": "3638982", "revid": "1305772", "url": "https://it.wikipedia.org/wiki?curid=3638982", "title": "Assedio di Lilibeo", "text": ""}
{"id": "3638987", "revid": "287204", "url": "https://it.wikipedia.org/wiki?curid=3638987", "title": "Elvis Peci", "text": ""}
{"id": "3638989", "revid": "889336", "url": "https://it.wikipedia.org/wiki?curid=3638989", "title": "Fari di South Foreland", "text": "Si tratta di una coppia di fari non pi\u00f9 attivi situati nelle vicinanze di St Margaret-at-Cliffe, sulla scogliera di South Foreland, parte delle scogliere di Dover, che si affaccia sul punto pi\u00f9 stretto del Canale della Manica.\nIl pi\u00f9 alto e pi\u00f9 noto dei due, South Foreland High o semplicemente South Foreland, \u00e8 un faro in stile vittoriano a pianta ottagonale costruito nel 1843. \u00c8 stato il primo faro britannico ad essere stato dotato di luce elettrica nel 1858 ed \u00e8 noto per essere stato sede nel 1898 di uno dei primi esperimenti di trasmissione radio ad opera di Guglielmo Marconi. Nel 1989 \u00e8 stato acquisito dal \"National Trust for Places of Historic Interest or Natural Beauty\" ed \u00e8 inattivo come faro dal 1990. Il faro di South Foreland Low \u00e8 stato costruito nel 1793 ed \u00e8 inattivo dal 1904."}
{"id": "3638992", "revid": "1305772", "url": "https://it.wikipedia.org/wiki?curid=3638992", "title": "Assedio di Lilla", "text": ""}
{"id": "3638993", "revid": "1442080", "url": "https://it.wikipedia.org/wiki?curid=3638993", "title": "ATP Nizza 1981 - Doppio", "text": "Il doppio del torneo di tennis ATP Nizza 1981, facente parte della categoria Grand Prix, ha avuto come vincitori Yannick Noah e Pascal Portes che hanno battuto in finale Chris Lewis e Pavel Slo\u017eil 4-6, 6-3, 6-4."}
{"id": "3639000", "revid": "767487", "url": "https://it.wikipedia.org/wiki?curid=3639000", "title": "Elvis Pe\u00e7i", "text": ""}
{"id": "3639001", "revid": "1305772", "url": "https://it.wikipedia.org/wiki?curid=3639001", "title": "Assedio di Saint-Martin-de-R\u00e9", "text": ""}
{"id": "3639006", "revid": "43099451", "url": "https://it.wikipedia.org/wiki?curid=3639006", "title": "Aborigeni americani", "text": ""}
{"id": "3639009", "revid": "834", "url": "https://it.wikipedia.org/wiki?curid=3639009", "title": "Assedio di Trebisonda (1205)", "text": ""}
{"id": "3639011", "revid": "253269", "url": "https://it.wikipedia.org/wiki?curid=3639011", "title": "Michael Jace", "text": "Carriera.\nHa iniziato la sua carriera agli inizi degli anni novanta partecipando in varie serie televisive.\nNel 1994 ha debuttato al cinema nel film \"Forrest Gump\" con Tom Hanks.\nVita privata e l'omicidio della moglie.\n\u00c8 stato sposato dal 1996 al 2002 con Jennifer Bitterman da cui ha avuto un figlio. Nel 2003 ha sposato April Denise Laune da cui ha avuto due figli.\nIl 19 maggio 2014 ha sparato e ucciso la sua seconda moglie April, davanti ai due figli, entrambi sotto i dieci anni; dopo il delitto, si \u00e8 costituito alla polizia di Los Angeles dove ha confessato ed \u00e8 stato arrestato. L'11 giugno 2016 \u00e8 stato condannato a quarant'anni per l'omicidio."}
{"id": "3639012", "revid": "196390", "url": "https://it.wikipedia.org/wiki?curid=3639012", "title": "Sciarasule marasule", "text": ""}
{"id": "3639014", "revid": "1442080", "url": "https://it.wikipedia.org/wiki?curid=3639014", "title": "Los Angeles Open 1981 - Doppio", "text": "Il doppio del torneo di tennis Los Angeles Open 1981, facente parte della categoria Grand Prix, ha avuto come vincitori John McEnroe e Ferdi Taygan che hanno battuto in finale Tim Gullikson e Butch Walts 6-4, 6-4."}
{"id": "3639017", "revid": "1669436", "url": "https://it.wikipedia.org/wiki?curid=3639017", "title": "Coro delle monache del monastero di Santa Giulia", "text": "Il coro delle monache \u00e8 un edificio del monastero di Santa Giulia, a Brescia, compreso tra la chiesa di San Salvatore e la chiesa di Santa Giulia, costruito tra la fine del Quattrocento e l'inizio del Cinquecento come coro per San Salvatore.\nIl coro si trova all'interno del percorso espositivo del museo di Santa Giulia e vi espone i monumenti funerari di et\u00e0 veneta, dei quali sono qui raccolti alcuni pregevoli esemplari, tra cui il mausoleo Martinengo ed il monumento funebre di Nicol\u00f2 Orsini. Gli affreschi alle pareti sono di Floriano Ferramola e Paolo da Caylina il Giovane e risalgono agli anni 1520.\nStoria.\nCommissione e i documenti relativi.\nIl 25 gennaio 1466 la badessa Elena Masperoni si accorda con i maestri muratori Filippo da Caravaggio e Giovanni del Formaggio per la costruzione di un nuovo coro per la chiesa di San Salvatore. L'esigenza di un luogo separato di grandi dimensioni nasceva, molto probabilmente, non solo dalla comunit\u00e0 monastica in crescita ma anche dal dovere di restaurare il rispetto della clausura ribadita dalla congregazione cassinese alla quale il monastero si era da poco annesso.\nNello stesso 1466, in agosto, \u00e8 documentata la traslazione della cappella dedicata a san Daniele, antistante la basilica, per consentire la costruzione del coro: se ne deduce pertanto che l'edificio progettato dovesse occupare l'area poi dimostratasi effettiva, cio\u00e8 la zona davanti alla facciata di San Salvatore o gran parte di essa, riutilizzando murature preesistenti per impostare le pareti laterali.\nSembra inoltre che gi\u00e0 nel 1479 il cantiere fosse concluso, dal momento che, in quell'anno, un documento risulta redatto \"in loco terraneo sub choro monasterii\", lasciando inoltre intendere l'esistenza dell'atrio sottostante il coro vero e proprio, all'epoca utilizzato come nuovo ingresso coperto a San Salvatore.\nIl coro \u00e8 quello del 1466?\nNon \u00e8 chiaro, per\u00f2 se il coro costruito a partire dal 1466 \u00e8 effettivamente quello ancora visibile. Se cos\u00ec fosse, come d'altronde tutte queste testimonianze lasciano intendere, esso apparirebbe come fortemente innovativo nel panorama dell'architettura religiosa bresciana di fine Quattrocento, caratterizzata da forme tardo gotiche e potrebbe essere riconosciuto come un caso assolutamente precoce di affermazione del linguaggio rinascimentale. La cultura architettonica bresciana dell'epoca andrebbe notevolmente rivalutata in quanto evidentemente aggiornata ai canoni introdotti da Leon Battista Alberti e l'edificio costituirebbe un \"unicum\" per Brescia, edificato pi\u00f9 di un decennio prima dell'avvio del cantiere del palazzo della Loggia.\nLa critica storica fino all'Ottocento, sulla base dei documenti prima citati che testimoniano in modo comunque molto preciso l'edificazione del coro nella seconda met\u00e0 del Quattrocento, non ha mai dubitato a collocare l'edificio oltre tale data. Dalla seconda met\u00e0 del Novecento, per\u00f2, ragionate riflessioni di carattere stilistico basate in particolare sul confronto con altri edifici negherebbero al coro delle monache il primato e gli onori conquistati in passato. Negli stessi anni, se non pi\u00f9 tardi, in cui si sarebbe elevato l'albertiano edificio, infatti, la chiesa di Sant'Agata veniva ricostruita utilizzando volte a crociera su gotici pilastri a fascio, la chiesa del Santissimo Corpo di Cristo (a poche decine di metri!) veniva costruita \"ex novo\" in pieno linguaggio gotico, il nuovo coro del Duomo vecchio veniva edificato inserendo alte volte a crociera costolonate con volta a ombrello sull'abside e la chiesa di Santa Maria del Carmine assumeva nuove linee gotiche, mentre in uno dei chiostri ad essa annessi veniva realizzata la prima loggetta proto-rinascimentale solo nel 1480. Molto difficile, allo stesso tempo, risulta attribuire un linguaggio moderno e aggiornato ai \"maestri muratori\" Filippo da Caravaggio e Giovanni del Formaggio, di formazione locale, la cui produzione architettonica nota si mantenne sempre, prima e dopo il 1466, gotica o al massimo proto rinascimentale.\nConsiderati tutti questi fattori, pertanto, la letteratura critica contemporanea propende per alcune, verosimili ipotesi, soprattutto su una non documentata ricostruzione cinquecentesca che avrebbe demolito il coro appena ultimato, oppure sull'eventualit\u00e0 di una costruzione realizzata in fasi successive, perci\u00f2 avviata s\u00ec nel 1466 ma conclusa all'inizio del Cinquecento, magari anche operando modifiche alle parti gi\u00e0 concluse per aggiornarne il linguaggio architettonico. A questo proposito, durante i lavori di allestimento del museo di Santa Giulia alla fine del Novecento, \u00e8 stato osservato che uno dei contrafforti settentrionali del coro copre parzialmente una finestra di un locale sottostante la sala del capitolo, documentata a partire dal 1480. Tralasciando qualsiasi ipotesi di ricostruzione e ponendo che il coro visibile sia effettivamente quello commissionato nel 1466 dalla badessa Masperoni, l'apertura del cantiere dovrebbe quindi essere collocata almeno oltre questa data, facendo rientrare gli elementi stilistici del coro in un panorama culturale in via di affermazione e non pi\u00f9 di decisa novit\u00e0. Ci\u00f2 non esclude, comunque, le ipotesi della ricostruzione integrale o di un cantiere proseguito in pi\u00f9 fasi, prima esposte. L'impianto del Coro e gli alzati sui lati lunghi con arconi su piloni su cui si imposta la grande volta a botte rispecchia i dettami presenti nel De re Aedificatoria di Leon Battita Alberti. Una struttura all'antica sottolineata dal rigore steremetrico. Una grande aula concepita albertianamente all'antica.\nVicende successive.\nIn ogni caso, il coro viene concluso prima o entro il terzo decennio del Cinquecento, periodo in cui viene avviato il progetto di decorazione per mano di Floriano Ferramola che ne affresca il registro superiore e la volta di copertura. Morto quest'ultimo nel 1528, subentra al suo posto Paolo da Caylina il Giovane che finir\u00e0 per eseguire la maggior parte del lavoro affrescando il registro inferiore nord e altri brani di contorno al lavoro del Ferramola. A un anonimo pittore bresciano della fine del Cinquecento \u00e8 infine attribuibile il completamento dell'opera, con la stesura degli affreschi del registro inferiore sud.\nNella seconda met\u00e0 dell'Ottocento, nel coro e nell'annessa chiesa di Santa Giulia viene aperto il Museo dell'Et\u00e0 Cristiana, nucleo primitivo dell'odierno Museo di Santa Giulia. Per permettere al pavimento di reggere il peso delle numerose teche e dei reperti esposti, l'ambiente sottostante il coro viene rimaneggiato e, al posto della grande volta ad arco ribassato, viene costruita una serie di volte a crociera su pilastri binati, mentre il pavimento superiore viene ribassato portandolo al livello della chiesa di Santa Giulia, permettendo cos\u00ec una migliore fruizione dell'ambiente. L'intera operazione viene progettata e diretta da Antonio Tagliaferri.\nCon l'apertura del Museo di Santa Giulia nel 1998 il coro \u00e8 entrato definitivamente nel percorso espositivo e, per dividerlo nuovamente dalla chiesa di Santa Giulia, esterna al percorso, \u00e8 stato inserito un pannello divisorio in corrispondenza dell'arco di connessione tra i due ambienti. Il coro \u00e8 stato quindi scelto per l'esposizione dei monumenti funerari di et\u00e0 veneta, dei quali sono qui raccolti alcuni pregevoli esemplari, tra cui il mausoleo Martinengo ed il monumento funebre di Nicol\u00f2 Orsini.\nDescrizione.\nL'edificio si sviluppa su due livelli: il piano inferiore costituisce l'antico sagrato coperto previsto per accedere a San Salvatore una volta occlusa la facciata, modificato poi dal Tagliaferri nella seconda met\u00e0 dell'Ottocento inserendovi le volte a crociera su pilastri binati.\nIl piano superiore \u00e8 invece il coro vero e proprio, formato da un ambiente molto alto coperto da volta a botte collegato a est con San Salvatore tramite tre piccole finestre dotate di grata, a ovest con Santa Giulia tramite un arcone, anch'esso sbarrato dal pannello divisorio prima citato."}
{"id": "3639024", "revid": "122120390", "url": "https://it.wikipedia.org/wiki?curid=3639024", "title": "Assis Chateaubriand", "text": "Biografia.\nInizi\u00f2 l'attivit\u00e0 giornalistica a Recife, scrivendo su testate locali quali \"Di\u00e1rio de Pernambuco\" e \"Jornal Pequeno\".\nNel 1915 si trasfer\u00ec a Rio de Janeiro, dove collabor\u00f2 con il quotidiano \"Correio da Manh\u00e3\".\nNel 1924 acquist\u00f2 la propriet\u00e0 del quotidiano carioca \"O Jornal\". Inizi\u00f2 cos\u00ec la costruzione dell'impero mediatico Di\u00e1rios Associados, che si espanse inizialmente nel settore della stampa con l'acquisizione di altre testate,\nper allargarsi alla radio nel corso degli anni 1930 e poi, nel 1950, alla televisione con Rede Tupi, la prima emittente televisiva dell'America latina.\nCon la collaborazione del critico d'arte italiano Pietro Maria Bardi fond\u00f2 il Museo d'Arte di San Paolo a cui confer\u00ec parte della sua collezione privata.\nNel 1954 fu eletto membro dell'Accademia Brasiliana delle Lettere."}
{"id": "3639027", "revid": "1442080", "url": "https://it.wikipedia.org/wiki?curid=3639027", "title": "Monte Carlo Open 1981 - Doppio", "text": "Il doppio del torneo di tennis Monte Carlo Open 1981, facente parte della categoria Grand Prix, ha avuto come vincitori Heinz G\u00fcnthardt e Bal\u00e1zs Tar\u00f3czy che hanno battuto in finale Pavel Slo\u017eil e Tom\u00e1\u0161 \u0160m\u00edd 6-3, 6-3."}
{"id": "3639030", "revid": "122387355", "url": "https://it.wikipedia.org/wiki?curid=3639030", "title": "Amantle Montsho", "text": "Il 27 luglio 2012 \u00e8 stata portabandiera per il Botswana alla cerimonia di apertura dei Giochi della XXX Olimpiade a Londra.\nAi Giochi del Commonwealth di Glasgow 2014 \u00e8 stata sospesa in via provvisoria, per essere risultata positiva a uno stimolante, la metilexaneamina. Dopo l'esito delle controanalisi, che ne hanno confermato la positivit\u00e0, \u00e8 stata squalifica dalla federazione botswana per un periodo di due anni."}
{"id": "3639033", "revid": "1305772", "url": "https://it.wikipedia.org/wiki?curid=3639033", "title": "Correio da Manh\u00e3", "text": ""}
{"id": "3639042", "revid": "1442080", "url": "https://it.wikipedia.org/wiki?curid=3639042", "title": "British Hard Court Championships 1981 - Doppio", "text": "Il doppio del torneo di tennis British Hard Court Championships 1981, facente parte della categoria Grand Prix, ha avuto come vincitori Ricardo Cano e V\u00edctor Pecci che hanno battuto in finale Buster Mottram e Tom\u00e1\u0161 \u0160m\u00edd 6\u20134, 3\u20136, 6\u20133."}
{"id": "3639043", "revid": "767487", "url": "https://it.wikipedia.org/wiki?curid=3639043", "title": "Alban Mu\u00e7a", "text": ""}
{"id": "3639045", "revid": "729019", "url": "https://it.wikipedia.org/wiki?curid=3639045", "title": "Tranvia Milano-Corsico-Abbiategrasso", "text": "La tranvia Milano-Corsico-Abbiategrasso era una linea della rete tranviaria interurbana di Milano che collegava alla metropoli lombarda i popolosi centri posti lungo il Naviglio Grande.\nStoria.\nLa concessione per un'ippovia da Milano a Corsico fu accordata alla SAO, che inaugur\u00f2 la linea il 29 maggio 1884.\nLa trazione animale fu preferita a quella a vapore sia per la brevit\u00e0 del tracciato (6\u00a0km), sia per il carattere suburbano della zona attraversata, che richiedeva fermate ravvicinate.\nMa agli inizi del XX secolo lo sviluppo della trazione elettrica fece propendere per l'adozione di questo sistema; il 23 ottobre 1903 la SAO cedette la linea alla Edison, che attiv\u00f2 la trazione elettrica il 31 dicembre successivo.\nIl 7 aprile 1910 la Edison ottenne dalla provincia di Milano la concessione per il prolungamento della linea fino ad Abbiategrasso; tale concessione fu ratificata da un Regio Decreto nel 1912, e il 12 giugno 1914 il prolungamento venne attivato.\nNel 1919 la linea pass\u00f2 alla STEL, che provvide a potenziare il tracciato portando il binario su sede riservata (marciatram) a fianco della strada.\nIn seguito a tali potenziamenti la linea super\u00f2 indenne gli anni trenta, periodo in cui furono soppresse molte tranvie (particolarmente quelle a vapore), ma dopo la seconda guerra mondiale l'obsolescenza degli impianti e la concorrenza automobilistica resero difficoltoso l'esercizio tranviario. La tratta Corsico-Abbiategrasso fu soppressa l'8 dicembre 1956 e sostituita da un'autolinea.\nLa tratta Milano-Corsico, caratterizzata da un intenso traffico suburbano, rimase in esercizio per altri 10 anni, ma infine fu anch'essa sostituita da autobus il 5 marzo 1966.\nCaratteristiche.\nArmata con binario a scartamento standard di 1.445\u00a0mm, la linea era alimentata alla tensione continua di 600 V, la stessa della rete urbana di Milano.\nPercorso.\nLa linea aveva origine a Milano, in piazza XXIV Maggio. Da qui imboccava la Ripa di Porta Ticinese, costeggiando il Naviglio Grande; in seguito, a causa dell'espansione cittadina, questo tratto venne condiviso con le tranvie urbane, estese nel 1901 fino a San Cristoforo, e successivamente fino alla \"C\u00e0 Bianca\" (attuale piazzale Negrelli).\nLa linea proseguiva poi lungo il Naviglio, toccando Ronchetto, Corsico, Trezzano e Gaggiano, dove la strada attraversava il canale con un percorso a baionetta angusto e ripido; da qui si continuava in aperta campagna, sempre lungo il Naviglio, fino al capolinea di Abbiategrasso, posto immediatamente prima del passaggio a livello, a breve distanza dalla stazione ferroviaria.\nMateriale rotabile.\nPer tutto l'arco della sua esistenza, la linea Milano-Abbiategrasso vide in servizio le vetture \"tipo Abbiategrasso\" al traino di rimorchiate a carrelli.\nPer il servizio locale Milano-Corsico, invece, furono sempre utilizzate vetture leggere di tipo antiquato: nell'anteguerra le \"decapitate\" dismesse dalla Milano-Monza e nel dopoguerra le \"Biscia\", le 70 \u00f7 71 OM o le 72 \u00f7 83 Carminati. In alcuni periodi di carenza di materiale erano utilizzate anche motrici urbane, quali le 600, le 3000 o le 4000."}
{"id": "3639048", "revid": "43099938", "url": "https://it.wikipedia.org/wiki?curid=3639048", "title": "Tranvia Milano-Corsico", "text": ""}
{"id": "3639050", "revid": "43099943", "url": "https://it.wikipedia.org/wiki?curid=3639050", "title": "Tranvia Milano-Abbiategrasso", "text": ""}
{"id": "3639053", "revid": "767487", "url": "https://it.wikipedia.org/wiki?curid=3639053", "title": "Segunda Divisi\u00f3n B 1986-1987", "text": "L'edizione 1986-87 della Segunda Divisi\u00f3n B fu il decimo campionato di calcio spagnolo di terza divisione ad avere questa denominazione. Il campionato vide la partecipazione di 22 squadre raggruppate in un unico gruppo. Le prime quattro della classifica furono promosse in Segunda Divisi\u00f3n. Non erano previste retrocessioni."}
{"id": "3639055", "revid": "47767", "url": "https://it.wikipedia.org/wiki?curid=3639055", "title": "Segunda Divisi\u00f3n B spagnola 1986-1987", "text": ""}
{"id": "3639056", "revid": "1442080", "url": "https://it.wikipedia.org/wiki?curid=3639056", "title": "Alan King Tennis Classic 1981 - Doppio", "text": "Il doppio del torneo di tennis Alan King Tennis Classic 1981, facente parte della categoria Grand Prix, ha avuto come vincitori Peter Fleming e John McEnroe che hanno battuto in finale Tracy Delatte e Trey Waltke 6\u20133, 7\u20136."}
{"id": "3639057", "revid": "1005847", "url": "https://it.wikipedia.org/wiki?curid=3639057", "title": "Yoshihiko Noda", "text": "Con il sostegno dei membri chiave del Partito Democratico del Giappone (DPJ), non ultimo quello dell'ex primo ministro Naoto Kan, diviene il suo successore il 2 settembre 2011. \u00c8 il settimo premier che il Giappone abbia avuto negli ultimi sette anni.\nNato nel 1957, Noda \u00e8, insieme a Seiji Maehara, uno dei pi\u00f9 giovani politici giapponesi degli ultimi anni.\nLaureato alla Waseda University, dove ha frequentato la Facolt\u00e0 di Scienze Politiche ed Economia, \u00e8 stato eletto alla Dieta nel 1987 come membro del l'ormai estinto Japan New Party. Noda successivamente ha aderito al DPJ ed \u00e8 stato rieletto cinque volte dalla stessa circoscrizione elettorale, nella Prefettura di Chiba, a est di Tokyo, dove ha fatto rapidi progressi.\nSuccessivamente si \u00e8 diretto verso la sezione pubbliche relazioni del DPJ, prima di diventare viceministro delle Finanze quando il partito ha vinto le elezioni generali nel settembre 2009.\nNove mesi dopo \u00e8 stato nominato ministro delle Finanze da Naoto Kan.\nHa annunciato che il 16 novembre la camera bassa della Dieta sar\u00e0 sciolta, e un mese dopo ci saranno elezioni anticipate. il 16 dicembre 2012, dopo la netta sconfitta del DPJ, si dimette anche da leader del partito."}
{"id": "3639058", "revid": "422900", "url": "https://it.wikipedia.org/wiki?curid=3639058", "title": "Segunda Divisi\u00f3n spagnola 1986-1987", "text": ""}
{"id": "3639064", "revid": "767487", "url": "https://it.wikipedia.org/wiki?curid=3639064", "title": "Pawe\u0142 Wojciechowski (calciatore 1990)", "text": " \nCarriera.\nComincia la sua carriera da professionista nell'Heerenveen, con cui esordisce nell'Eredivisie (la massima divisione del campionato olandese) il 1\u00ba novembre 2008 in occasione della gara casalinga contro l'AZ terminata 3-3, nella quale segna una rete.\nNell'estate del 2010 passa al Willem II, in cui milita per due stagioni. La prima nella Eredivisie, mentre la seconda a causa della retrocessione nella Eerste Divisie.\nIl 18 agosto 2012 si trasferisce al Minsk, militante nella massima divisione del campionato bielorusso."}
{"id": "3639078", "revid": "1442080", "url": "https://it.wikipedia.org/wiki?curid=3639078", "title": "ATP Firenze 1981 - Doppio", "text": "Il doppio del torneo di tennis ATP Firenze 1981, facente parte della categoria Grand Prix, ha avuto come vincitori Ra\u00fal Ram\u00edrez e Pavel Slo\u017eil che hanno battuto in finale Paolo Bertolucci e Adriano Panatta 6-3, 3-6, 6-3."}
{"id": "3639079", "revid": "1305772", "url": "https://it.wikipedia.org/wiki?curid=3639079", "title": "Pawe\u0142 Wojciechowski", "text": ""}
{"id": "3639084", "revid": "287204", "url": "https://it.wikipedia.org/wiki?curid=3639084", "title": "Pawel Wojciechowski", "text": ""}
{"id": "3639089", "revid": "1149807", "url": "https://it.wikipedia.org/wiki?curid=3639089", "title": "WWE Aftershock", "text": "WWE Aftershock \u00e8 un videogioco di tipo picchiaduro sul Wrestling professionistico, uscito nel 2005 sul telefono cellulare N-Gage. Questo gioco \u00e8 stato l'unico gioco della WWE ad uscire su \"N-Gage\".\nCaratteristiche.\nIl gioco si distingue per le varie mancanze presenti in altri titoli della WWE, tra questi ci sono:"}
{"id": "3639093", "revid": "287204", "url": "https://it.wikipedia.org/wiki?curid=3639093", "title": "Olivetti Modulo M4", "text": "L'Olivetti Modulo M4 \u00e8 un personal computer prodotto dalla Olivetti a partire dal 1994.\nStoria.\nLa serie Modulo M4 \u00e8 stata distribuita a partire dal 1994 ed utilizzava le CPU della serie Intel 486, successivamente sono stati introdotti nel mercato i modelli con i processori della serie Intel Pentium, successore dell'Intel 486.\nLa struttura del case \u00e8 parallelepipeda orizzontale ed \u00e8 di tipo desktop cio\u00e8 per scrivania. Sul frontale \u00e8 presente una griglia di raffreddamento e per l'altoparlante interno, una serratura per l'apertura del caso, il pulsante power e gli slot per eventuali memorie removibili. Non \u00e8 invece presente il tasto reset.\nSul retro per la porta seriale e parallela sono presenti i connettori DB-9 e DB-25, mentre per la tastiera e mouse sono presenti i connettori PS/2.\nModelli.\nDi seguito un elenco non esaustivo dei modelli prodotti:"}
{"id": "3639097", "revid": "913245", "url": "https://it.wikipedia.org/wiki?curid=3639097", "title": "Jason Richardson (atleta)", "text": ""}
{"id": "3639101", "revid": "120662477", "url": "https://it.wikipedia.org/wiki?curid=3639101", "title": "Paolo Perrone", "text": "Biografia.\nDopo la laurea con lode in economia aziendale (specializzazione in amministrazione e controllo), conseguita nel 1991 presso l'Universit\u00e0 Luigi Bocconi di Milano, ottiene il diploma di \"international business program\" presso la Stockholm School of Economics e frequenta il corso di specializzazione in \"management et controle de gestion international\" presso l'\u00c9cole des Hautes \u00c9tudes Commerciales di Parigi.\nNel 1992 consegue il diploma master CEMS a Milano e l'abilitazione alla professione di dottore commercialista. Diventa poi titolare dell'insegnamento in economia delle pubbliche amministrazioni presso la facolt\u00e0 di economia dell'Universit\u00e0 di Lecce e avvia l'attivit\u00e0 professionale quale amministratore delegato della Gieffe s.r.l., societ\u00e0 operante nel settore della grande distribuzione, e di membro del comitato di indirizzo scientifico della Links Management and Technology S.p.A., societ\u00e0 impegnata nel settore delle applicazioni web e information technology. Lascia entrambi gli incarichi nel 2007.\nCarriera politica.\nConsigliere comunale e vicesindaco (1998-2002).\nEletto consigliere comunale a Lecce nel 1998 e nel 2002 e consigliere provinciale nel 2004, nella giunta guidata da Adriana Poli Bortone ricopre l'incarico di vicesindaco e assessore comunale con delega al bilancio, ai rapporti con l'universit\u00e0, al decentramento e alle pari opportunit\u00e0.\nSindaco di Lecce.\nNel maggio 2007 \u00e8 candidato sindaco di Lecce per il centrodestra alle elezioni amministrative del 2007 vincendole al primo turno con il 56,2% delle preferenze raccogliendo 34.367 voti a capo di una coalizione formata Alleanza Nazionale, Forza Italia, Unione dei Democratici Cristiani e di Centro, Democrazia Cristiana per le Autonomie, Alternativa Sociale, Partito Pensionati, Fiamma Tricolore e due liste civiche e venendo proclamato sindaco il 29 maggio.\nNel dicembre del 2011 viene eletto presidente dell'Aip (Autorit\u00e0 Idrica Pugliese).\nAlle elezioni amministrative del 2012 \u00e8 confermato sindaco al primo turno con il 64,3% delle preferenze raccogliendo 35.888 voti a capo di una coalizione Il Popolo della Libert\u00e0, La Puglia Prima di Tutto, Io Sud, Futuro e Libert\u00e0 per l'Italia e le liste civiche \"Citt\u00e0 del Mondo\", \"Grande Lecce\", \"Regione Salento\" e \"Per Lecce Citt\u00e0 d'Arte\", sconfiggendo tra gli altri la vicepresidente della Regione Puglia Loredana Capone, candidata del centrosinistra.\nDal novembre 2014 \u00e8 Vicepresidente vicario Anci (Associazione Nazionale Comuni Italiani).\nNel 2015 aderisce al partito Conservatori e Riformisti di Raffaele Fitto.\nNel 2016, secondo il sondaggio \"Governance Poll\" del quotidiano \"Il Sole 24 ore\", \u00e8 il sindaco pi\u00f9 amato d'Italia.\nLasciato il partito di Fitto all'inizio del 2018, si candida al Senato della Repubblica con Fratelli d'Italia in occasione delle elezioni politiche, senza risultare eletto.\nProcedimenti giudiziari.\nIl 17 luglio 2014 \u00e8 stato condannato in primo grado a dieci mesi di reclusione (pena sospesa subordinata al versamento di una provvisionale di trentamila euro nei confronti della parte civile) nel processo nato in seguito alla morte dell'avvocato Carlo Andrea De Pace. L'uomo, ottantunenne, mor\u00ec per annegamento, intrappolato all'interno della sua Spider, finita nel sottopassaggio fra via del Mare e viale Leopardi, allagato a causa del nubifragio che dalle prime ore della giornata si era abbattuto sulla citt\u00e0. Il sindaco e il dirigente comunale sono finiti sotto inchiesta e poi rinviati a giudizio dopo indagini eseguite dai Carabinieri della compagnia di Lecce con l'accusa di omicidio colposo per omessa cautela: entrambi, infatti, secondo l'accusa, avrebbero \u201ccagionato per negligenza, imprudenza e imperizia, il decesso di De Pace\u201c. Il 2 marzo 2017 \u00e8 stato assolto in appello."}
{"id": "3639113", "revid": "1318658", "url": "https://it.wikipedia.org/wiki?curid=3639113", "title": "Victor Schoelcher", "text": "Biografia.\nFiglio di Marc Sch\u0153lcher (1766-1832), un alsaziano industriale della porcellana, e di Victoire Jacob (1767-1839), studi\u00f2 al Liceo Condorcet e nel 1828 fu mandato dal padre in Messico, negli Stati Uniti e a Cuba come rappresentante commerciale dell'impresa paterna.\nTornato in Francia, nel 1832, alla morte del padre eredit\u00f2 e vendette l'azienda, fu giornalista e critico d'arte. Nel 1833 scrisse \"De l'esclavage des Noirs et de la l\u00e9gislation coloniale\", dove sostenne che gli schiavi non fossero maturi per la libert\u00e0. Ader\u00ec alla massoneria, alla loggia \u00ab Les Amis de la V\u00e9rit\u00e9 \u00bb e in seguito a \u00ab La Cl\u00e9mente Amiti\u00e9 \u00bb. Nel 1847, per conto della \"Societ\u00e0 per l'abolizione della schiavit\u00f9\", scrisse una petizione per l'abolizione della schiavit\u00f9 indirizzata alla Camera dei pari e alla Camera dei deputati.\nAlla Rivoluzione del 1848 fu sottosegretario alla Marina e Colonie, e contribu\u00ec a far adottare il decreto sull'abolizione della schiavit\u00f9, entrato in vigore il 5 marzo. La Francia aveva gi\u00e0 abolito la schiavit\u00f9 nelle sue colonie il 4 febbraio 1794 su iniziativa di Henri Gr\u00e9goire, il famoso \"abb\u00e9\" Gr\u00e9goire, ma era stata ripristinata da Napoleone I il 20 maggio 1802. Tuttavia Schoelcher rimase per tutta la vita favorevole alle imprese coloniali.\nCandidato della Martinica e della Guadalupa, fu eletto deputato all'Assemblea Nazionale dal 1848 e nel 1849. Repubblicano, massone e oppositore di Luigi Bonaparte, fu proscritto con il colpo di Stato del 2 dicembre 1851 e si esili\u00f2 in Inghilterra. Torn\u00f2 in Francia alla caduta del Secondo Impero e l'8 febbraio 1871 fu eletto all'Assemblea Nazionale. Il 16 dicembre 1875 divenne senatore a vita.\nMor\u00ec a 89 anni, nel 1893. Sepolto nel cimitero di P\u00e8re-Lachaise, le sue spoglie furono trasferite il 20 maggio 1949, insieme a quelle di F\u00e9lix \u00c9bou\u00e9, nel Panth\u00e9on di Parigi."}
{"id": "3639124", "revid": "24443", "url": "https://it.wikipedia.org/wiki?curid=3639124", "title": "Prealpi Lariane", "text": ""}
{"id": "3639126", "revid": "24443", "url": "https://it.wikipedia.org/wiki?curid=3639126", "title": "Prealpi Luganesi orientali", "text": ""}
{"id": "3639130", "revid": "125189001", "url": "https://it.wikipedia.org/wiki?curid=3639130", "title": "Rifugio Ospizio Sottile", "text": "Il rifugio Ospizio Sottile \u00e8 un rifugio situato a 2480 m di quota nel comune di Riva Valdobbia (VC), presso il colle di Valdobbia, tra la val Vogna e la Valle di Gressoney.\nIl Rifugio Sottile \u00e8 noto comel'Ospizio pi\u00f9 alto d'Europa e come uno dei primi rifugi nati in italia.\nIl rifugio dispone di 2 sale da pranzo a piano terra, 2 camere miste e 4 camere private, la gestione attuale garantisce un'apertura continuativa dalla met\u00e0 di giugno alla met\u00e0 di settembre, la prenotazione \u00e8 sempre consigliata al numero +39 0163326472\nStoria.\nIl rifugio \u00e8 intitolato a Nicolao Sottile che ne promosse la realizzazione nella prima met\u00e0 del XIX secolo per fornire a chi transitava per il colle un punto di appoggio. In precedenza presso il punto di valico esistevano una cappella (oggi inglobata nel rifugio) e una stalla, le quali per\u00f2 si rivelarono insufficienti a proteggere adeguatamente dalle intemperie e dal gelo i passanti."}
{"id": "3639131", "revid": "767487", "url": "https://it.wikipedia.org/wiki?curid=3639131", "title": "L'orrore nel museo", "text": "L'orrore nel museo \u00e8 un racconto di Howard Phillips Lovecraft, redatto per la signora Hazel Heald nel 1932. Fa quindi parte delle sue revisioni per conto di terzi, scelta optata dopo l'insuccesso di \"Alle montagne della follia\", romanzo considerato il pi\u00f9 prestigioso dal suo creatore, ma duramente criticato dagli editori di riviste Pulp.\nTrama.\nLa storia inizia con la visita al museo del signor Jones, cultore particolarmente sensibile delle arti, che viene a sapere dell'esistenza di un artista abilissimo nel lavorare la cera, che era stato allievo di Marie Tussaud. Per motivi sconosciuti, l'artista, di nome Roger, venne per\u00f2 cacciato dallo studio della scultrice. Dopo una visita al museo, Jones capisce il motivo della sua cacciata: le statue sono molto cruente, e certe rappresentano esseri di altri pianeti, talmente orribili da essere messi in un padiglione a parte per soli adulti.\nJones, ammirato da tale abilit\u00e0, incontra l'artista nel suo laboratorio, il quale si rivela essere un solitario molto eccentrico e molto erudito in temi di occultismo. In seguito al suo sempre maggior isolamento dal mondo esterno, si confida sempre pi\u00f9 con Jones, che da parte sua lo ammira moltissimo, fino a rivelargli di essersi imbattuto in strani esseri in punti ancor pi\u00f9 strani del globo terrestre. Per provare ci\u00f2 che dice, l'artista presenta fotografie di mostri, gli stessi mostri presenti nel padiglione per soli adulti. Inoltre, Roger fa intendere che non tutte le statue sono fatte di semplice cera.\nJones, che fino ad allora lo riteneva un genio, intuisce che nella mente di Roger vi \u00e8 anche una vena di follia, follia che esplode quando l'uomo non \u00e8 pi\u00f9 disposto a credere ai racconti della mente delirante di Roger.\nUn giorno, mentre era in visita al museo, Jones sente un ululato di puro dolore. Uno degli assistenti di Roger, un certo Orabona, rassicura Jones che non si tratta altro che di una lite fra cani randagi. Tuttavia nei dintorni non vi sono cani, come appura in seguito.\nQuando incontra Roger, subito questi racconta di aver portato con s\u00e9, da un viaggio in Alaska, un essere assolutamente mostruoso, che risponde al nome di Rhan-Tegoth, una divinit\u00e0 venerata da uno sconosciuto popolo vissuto l\u00ec tre milioni di anni prima. Ora questa divinit\u00e0 \u00e8 stata risvegliata da Roger, e ha accettato il suo sacrificio: un cane. Per provare che sta dicendo la verit\u00e0, mostra a Jones il cadavere martoriato della povera bestia. Jones, credendo che l'artista sia completamente impazzito, vuole portarlo in manicomio, ma questi sfida Jones a restare una notte all'interno del museo, per provare che quel che dice \u00e8 vero e che Rhan-Tegoth esiste. Il protagonista decide di accettare la sfida, e in una notte di follia e terrore, viene assalito dallo stesso Roger, che lo trascina verso la cantina in cui custodisce la presunta divinit\u00e0. Jones lotta con tutta la disperazione di cui dispone, e sopraffatto l'artista, riesce a sfuggirgli, non prima di aver visto un'abominevole zampa afferrare Roger e trascinarlo verso il suo infelice destino di vittima sacrificale. \nTremendamente scosso dall'accaduto, il protagonista si ripresenter\u00e0 al museo qualche tempo dopo, e dall'assistente Orabona sapr\u00e0 che Roger se ne \u00e8 andato via, in qualche viaggio. Il protagonista, che spera vivamente che quel che ha vissuto sia un incubo, gli crede. Ma l'assistente, con un certo sadismo, gli fa vedere quella che definisce \"l'ultima opera di Roger\", un capolavoro orrorifico che ha fatto svenire molte persone alla sua esposizione, tanto da dover far ritirare l'opera. \u00c8 la statua di Rhan-Tegoth, che fra le sue zampe da granchio regge il corpo del povero Roger. Il protagonista non regge l'orrore della rivelazione e sviene, con la risata malefica di Orabona nelle orecchie."}
{"id": "3639135", "revid": "73843", "url": "https://it.wikipedia.org/wiki?curid=3639135", "title": "I juventini", "text": "I juventini \u00e8 un brano musicale di Checco Zalone estratto come secondo singolo discografico dall'album di musica demenziale e rock demenziale \"Se ce l'o' fatta io...ce la puoi farcela anche tu\" nel 2006.\nIl brano.\nIl brano parla delle \"disgrazie calcistiche\" di quell'anno della Juventus in modo molto ironico, anche se l'anno successivo sar\u00e0 pubblicata una nuova inedita versione del brano dove, inizialmente, si parler\u00e0 delle brutte esperienze della Juve di quell'anno e, subito dopo, della rivincita di questa squadra di calcio e della sua popolarit\u00e0."}
{"id": "3639141", "revid": "1543377", "url": "https://it.wikipedia.org/wiki?curid=3639141", "title": "I Am the Club Rocker", "text": "I Am the Club Rocker \u00e8 il secondo album in studio della cantante rumena Inna. L'album \u00e8 prodotto per la maggior parte dai Play &amp; Win e dispone di un nuovo sound electro pop. Precedentemente alla conferma del titolo \"I Am the Rocker Club\", nel web circolavano varie voci sul nome dell'album, ma Inna le ha smentite via Twitter. L'album \u00e8 stato descritto dai Play &amp; Win come il miglior disco finora pubblicato da Inna e l'intero equipaggio vuole vedere questo album in cima a tutte le classifiche di tutto il mondo. L'album contiene dodici inediti, tra cui il singolo \"Sun Is Up\", e un remix.\nAl fine di promuovere l'album, Inna \u00e8 stata in tour attraversando l'Europa. Il 21 agosto 2011 ha inoltre pubblicato sul suo sito ufficiale la tracklist ufficiale del disco. Prima dell'uscita dell'album, Inna ha caricato sul suo canale YouTube due anteprime, oltre ai singoli promozionali: \"July\", \"No Limit\", \"Se\u00f1orita\" e \"Moon Girl\" che pubblic\u00f2 sempre nel suo sito ufficiale durante il 2009 e il 2010, ovvero durante le promozioni finali del suo disco di debutto, dando via ad un nuovo progetto discografico."}
{"id": "3639142", "revid": "121711005", "url": "https://it.wikipedia.org/wiki?curid=3639142", "title": "Ristorazione sostenibile", "text": "La ristorazione sostenibile \u00e8 un tipo di approccio gestionale alla ristorazione finalizzato a ridurre gli impatti negativi sull'ambiente e ad incrementare, allo stesso tempo, i benefit di natura socio-economica. \nSemplici procedure e tecnologie innovative permettono infatti di incrementare significativamente le prestazioni ambientali di una piccola - media impresa, di ridurne i costi fissi di gestione e conseguentemente offrire un servizio ad un prezzo concorrenziale. \nIntroduzione.\nL'ambiente ha acquisito negli ultimi anni un ruolo sempre pi\u00f9 importante nelle scelte e nelle decisioni degli amministratori pubblici e dei cittadini, questi ultimi declinati nei loro molteplici ruoli di \u201cconsumatori\u201d di territorio, tradizioni locali, prodotti e materie prime. \nIn effetti, oltre agli aspetti legati alla qualit\u00e0 e alla sicurezza, organizzazioni e imprese si trovano a fronteggiare un numero crescente di richieste relative alla qualit\u00e0 ambientale dei propri prodotti e servizi. \nCome per gli altri settori economici, la domanda di ristoranti eco-compatibili nel settore della ristorazione \u00e8 cresciuta negli ultimi anni. Non a caso la gestione sostenibile di un ristorante si sta configurando sempre pi\u00f9 come una best practice a livello internazionale e anche nel nostro Paese negli ultimi anni diversi sono i progetti avviati.\nPanoramica.\nInternazionale.\nNello scenario internazionale sono gi\u00e0 molteplici i progetti sviluppati nell'ottica di un miglioramento della qualit\u00e0 ecologica del servizio di ristorazione; negli Stati Uniti ad esempio: l'etichetta Green Restaurant Certification 4.0 Standards e la Green Seal GS-46, l'iniziativa ecologica della National Restaurant Association denominata Conserve Solution for Sustainability, le linee guida della American Beverage Association che affrontano i temi della sostenibilit\u00e0 ambientale e sono rivolte a tutti gli attori protagonisti nella produzione e nella commercializzazione delle bevande; progetti simili sono stati sviluppati anche in Nuova Zelanda (The Better Caf\u00e8 and Restaurant) e dal Dipartimento per la Protezione Ambientale di Hong Kong chiamato GreenRestaurants.\nIn ambito europeo invece \u00e8 di rilevante importanza l'etichetta ecologica sviluppata dalla Nordic Ecolabel, volta a migliorare la qualit\u00e0 ambientale del servizio di ristorazione, mirando ad una riduzione significativa degli impatti ambientali causati dalle diverse attivit\u00e0 connesse a tale servizio.\nNordic Ecolabelling for Restaurants\nIn Europa lo standard di riferimento per il settore della ristorazione \u00e8 rappresentato dalla certificazione Nordic Ecolabelling for Restaurants, sviluppata nel 2006 dal comitato Nordic Ecolabel.\nIl Nordic Ecolabel for restaurants, etichetta volontaria per la ristorazione, presuppone l'ottenimento della certificazione a fronte del superamento di una soglia minima di prestazione ambientale. Presuppone una verifica di terza parte per garantire la soddisfazione dei criteri obbligatori e volontari previsti nella checklist.\nNazionale.\nIl panorama nazionale manca invece di una vera e propria certificazione esclusiva per il settore della ristorazione. Le etichette ecologiche presenti in Italia e che trattano la gestione sostenibile di un ristorante sono quelle riguardanti il settore della ricettivit\u00e0 turistica: EU Ecolabel, Legambiente Turismo, ICEA Eco-Bio Turismo e AIAB Agriturismo Bio-Ecologico. \nLe etichette ambientali per le strutture turistiche considerano le attivit\u00e0 di somministrazione pasti esclusivamente se associate ad una offerta di pernottamento. \nTuttavia in Italia sono diversi i progetti partiti in questi anni che trattano la tematica della ristorazione sostenibile in maniera organica, sia a scala regionale che a scala locale:\nEcoristorazione Trentino - Provincia Autonoma di Trento\nLa Provincia Autonoma di Trento \u00e8 attualmente impegnata nello sviluppo di una etichetta ecologica di terza parte, che verr\u00e0 rilasciata solo agli esercizi di ristorazione che garantiscono elevate prestazioni ambientali. L'intento infatti \u00e8 di migliorare il gi\u00e0 eccellente servizio offerto dai ristoratori trentini, aumentandone e valorizzandone l'attenzione ai temi ambientali. Linea comune del progetto \u00e8 lo sviluppo sostenibile, nella accezione pi\u00f9 larga del termine (ambientale, etica e sociale), nel quale, all'ottimizzazione nell'uso delle risorse, si associano comportamenti e tecnologie per ridurre i carichi ambientali e i costi superflui di un settore tra i prioritari per lo sviluppo territoriale.\nIn particolare il disciplinare di certificazione e la Prestazione ambientale che verter\u00e0 sui seguenti ambiti di lavoro:\nCarta Volontaria del Ristorante Sostenibile - Emilia-Romagna\nLa Carta Volontaria del Ristorante Sostenibile pdf \u00e8 un progetto promosso da CONFESERCENTI Emilia-Romagna e sviluppato grazie al supporto scientifico di ARPA.\nCuore della fase di sviluppo del disciplinare \u00e8 stata la fase di sperimentazione in cui sono stati coinvolti nove esercizi di ristorazione diversi per tipologia di servizio offerto e numero di coperti e scelti in maniera da essere eterogenei in tutta la regione.\nPer aderire al circuito dei \u201cristoranti sostenibili\u201d gli esercizi di ristorazione emiliano romagnoli sono tenuti a soddisfare una serie di criteri ambientali orientati alla riduzione degli impatti ambientali causati dalle normali attivit\u00e0 dei ristoranti e alla sensibilizzazione/esortazione a stili di vita sostenibili. \nIl rilascio dell'etichetta ambientale \u00e8 vincolato al superamento di una soglia minima di prestazione ambientale, che, a sua volta, si traduce a seconda del punteggio ottenuto dall'esercizio in tre livelli di certificazione sequenziali: 1. Basso, 2. Medio e 3.Alto.\nI requisiti da soddisfare per ogni livello di certificazione sono ripartiti in otto macroaree: \nProgetto RISTECO - Sotral Spa\nRISTECO, nasce come divisione ambiente della Sotral SpA, che si occupa di servizi di logistica per la ristorazione e raccoglie al proprio interno le competenze in campo ambientale sviluppate da Life Cycle Engineering ed Environment Park di Torino.\nIn particolare gli obiettivi di RISTECO sono:\nProgetto Sportello Mense Bio - Regione Emilia-Romagna\nNell'ambito delle politiche agricole, il progetto Sportello Mense Bio sostiene le produzioni agroalimentari certificate, legate al territorio d'origine, ottenute con metodi produttivi controllati, rispettosi della salute e dell'ambiente. Tale attivit\u00e0 \u00e8 stata di recente regolamentata dalla legge regionale n. 29/2002 \"Norme per l'orientamento dei consumi e l'educazione alimentare e per la qualificazione dei servizi di ristorazione collettiva\". La norma esorta al consumo, nell'ambito della ristorazione collettiva pubblica, di prodotti provenienti da coltivazioni biologiche, integrate, nonch\u00e9 di prodotti tipici e tradizionali regolamentati ai sensi della normativa comunitaria, nazionale, regionale vigente.\nCi\u00f2 anche nella consapevolezza di dover tutelare la salute dei propri cittadini e in particolare delle categorie pi\u00f9 esposte come i giovani, i malati e gli anziani, oltre che per favorire il consumo di produzioni locali e quindi promuovere lo sviluppo di attivit\u00e0 agricole ecocompatibili nel proprio territorio.\nProgetto Km Zero - Regione Veneto\nSi chiama Progetto Km Zero l'operazione con cui Coldiretti Veneto vuole convincere mense, chef e grande distribuzione a proporre ai consumatori preferibilmente prodotti stagionali del territorio.\nIl progetto \u201cKm Zero\u201d oggi \u00e8 regolamentato attraverso una Legge Regionale, la n. 7 del 25 luglio 2008, la prima a livello nazionale che riconosce gli esercizi che adottano la produzione enogastronomia veneta, nella misura percentuale dal 30 al 50 percento.\nMenu a km zero - Parco Nazionale Appennino tosco-emiliano\nIl Parco Nazionale dell'Appennino tosco-emiliano, in collaborazione con le federazioni Coldiretti di Massa, Lucca, Reggio Emilia e Parma, dall'autunno 2008 propone una competizione tra ristoranti in cui vengono proposti menu con prodotti, locali e di stagione, provenienti dalle campagne vicine. I pasti offerti nell'ambito del progetto , oltre a garantire qualit\u00e0 e freschezza nel rispetto dell'ambiente, riducono l'inquinamento causato dai trasporti. \nIl progetto intende recuperare e valorizzare il patrimonio agro-alimentare e gastronomico locale, promuovere negli esercizi di ristorazione la valorizzazione dei prodotti agro-alimentari del territorio del Parco nazionale, incentivare forme di turismo correlate alle eccellenze del territorio in una stagione turisticamente ancora marginale come l'autunno ed incentivare le filiere agro-alimentari locali e tradizionali, avvicinando produttori e consumatori, contribuire alla riduzione dei gas \"effetto serra\" derivanti dal trasporto delle merci.\nAmbiti d'intervento.\nGli impatti ambientali dei servizi di ristorazione sono molteplici: consumi energetici e idrici, trasporto delle risorse alimentari, consumo di prodotti (per: pulizia, promozione, somministrazione pasti, etc.), produzione di rifiuti, etc.; pur non essendo disponibili molti dati di letteratura a questo riguardo sembra che l'interesse stia rapidamente crescendo e diversi studi e analisi sono stati effettuati nel corso degli ultimi anni.\nMen\u00f9\nLa scelta degli alimenti, ingredienti e bevande offerti al cliente pu\u00f2 contribuire notevolmente alla sostenibilit\u00e0 di questo comparto. \nEnergia\nIl consumo di energia rappresenta una delle criticit\u00e0 principali per quanto riguarda la gestione ambientale di un ristorante, si pensi alle numerose apparecchiature presenti: forni, congelatori, stanze del freddo, lavastoviglie, ecc. Se i consumi vengono normalizzati alla superficie unitaria, il settore della ristorazione arriva a essere la tipologia di attivit\u00e0 commerciale pi\u00f9 energivora in assoluto, come si desume da uno studio condotto nel 2003 dall'Autorit\u00e0 Americana per l'Energia (EIA), sul consumo energetico per edifici commerciali statunitensi (Fonte: Commercial Buildings Energy Consumption Survey (CBECS), Autorit\u00e0 Americana per l'energia).\nLa riduzione dei consumi energetici di un ristorante ha come ricaduta positiva, diretta, una riduzione dei costi fissi di gestione e indirettamente un aumento di competitivit\u00e0 legato all'ottimizzazione del servizio. Inoltre si avr\u00e0 un nuovo appeal presso i consumatori pi\u00f9 attenti all'ambiente.\nAcqua\nI consumi idrici sono tra i principali aspetti da prendere in considerazione per ridurre i carichi ambientali connessi alla ristorazione: si stima che ad ogni pasto sia associato un consumo idrico di 20-40 litri/pasto. Questo dato considera solo l'uso di acqua imputabile agli aspetti diretti (da bere, per cucinare, lavastoviglie, sanitari, etc.), mentre i carichi ambientali \u201cnascosti\u201d, imputabili alla coltivazione e alla lavorazione del cibo (allevamento, agricoltura), sarebbero ancor pi\u00f9 intensi, si pensi che: l'impronta idrica associata ad una bistecca di manzo \u00e8 di circa 4.650 litri d'acqua!\nCome per il consumo di energia, ci sono diverse tecnologie o semplici scelte per ridurre l'ammontare di acqua consumata. Questi accorgimenti ridurranno anche le pressioni delle acque reflue prodotte dal ristorante, che necessitano di essere opportunamente depurate e smaltite. \nSi possono ottenere grandi riduzioni nei consumi di acqua senza investire soldi in tecnologie, ma semplicemente cambiando abitudini e informando/formando lo staff. \nProdotti ecologici\nLa preferibilit\u00e0 ambientale nelle forniture di prodotti e servizi implica l'introduzione di criteri ambientali (minimi impatti su acqua, suolo, aria, energia, rifiuti) nelle politiche di acquisto. \nLo scopo di questa politica \"green\" \u00e8 ridurre gli impatti ambientali associati alla domanda e al consumo di beni e servizi lungo tutto il loro ciclo di vita: dalle fasi di estrazione delle materie prime a quelle di smaltimento del prodotto a fine-vita; questo approccio permette di estendere il proprio impegno ambientale a tutte le filiere connesse alla propria attivit\u00e0 ristorativa.\nI sistemi di etichettatura ambientale consentono di scegliere prodotti a minore impatto ambientale. L'Ecolabel europeo, il sistema di etichettatura ecologica pubblico regolamentato dall'Unione Europea, comprende tra i prodotti: detergenti multiuso; detersivi per lavastoviglie; detersivi per piatti; detersivi per bucato; carta da ufficio; tessuto carta; ecc. .\nRifiuti\nI ristoranti producono grandi quantit\u00e0 di rifiuti, tra le principali criticit\u00e0 associate alla produzione di materiali di scarto figurano gli imballaggi e i rifiuti organici.\nIn proporzione i pi\u00f9 impattanti sono gli scarti organici, costituiti dai cospicui avanzi di cibo pre e post-consumo: \u201c\u2026 se si donasse il 5% degli avanzi alimentari annui si riuscirebbero a nutrire 14 milioni di persone\u201d (fonte: ).\nNella maggior parte dei casi i rifiuti organici sono assimilati all'indifferenziato, causando l'incremento delle emissioni in discarica per fermentazione anaerobica metano-genica, condizione che rappresenta, in accordo con studi effettuati dall'EPA, la principale fonte di metano antropogenico (gas con un potenziale di effetto serra superiore all'anidride carbonica).\nCollegamenti esterni.\nUlteriori dettagli inerenti alle linee guida e le etichette ambientali riferite al servizio di ristorazione, sono disponibili agli indirizzi:"}
{"id": "3639157", "revid": "287204", "url": "https://it.wikipedia.org/wiki?curid=3639157", "title": "Hector Bracamonte", "text": ""}
{"id": "3639162", "revid": "179980", "url": "https://it.wikipedia.org/wiki?curid=3639162", "title": "Jorge Sammir Cruz Campos", "text": ""}
{"id": "3639163", "revid": "24443", "url": "https://it.wikipedia.org/wiki?curid=3639163", "title": "Prealpi Luganesi occidentali", "text": ""}
{"id": "3639166", "revid": "179980", "url": "https://it.wikipedia.org/wiki?curid=3639166", "title": "Danilo Veron Bairros", "text": ""}
{"id": "3639167", "revid": "117594750", "url": "https://it.wikipedia.org/wiki?curid=3639167", "title": "Otto Ohm (album)", "text": "Otto Ohm \u00e8 il primo album omonimo in studio degli Otto Ohm, pubblicato nel 2000."}
{"id": "3639168", "revid": "76080897", "url": "https://it.wikipedia.org/wiki?curid=3639168", "title": "Disperato", "text": ""}
{"id": "3639169", "revid": "110157", "url": "https://it.wikipedia.org/wiki?curid=3639169", "title": "Chiesa di San Maurizio (Cama)", "text": "La chiesa parrocchiale di San Maurizio \u00e8 un edificio religioso che si trova a Cama, nel Cantone dei Grigioni.\nStoria.\nLa costruzione viene citata per la prima volta in documenti storici risalenti al 1219; nei secoli successivi \u00e8 stata oggetto di numerosi rimaneggiamenti che hanno radicalmente mutato l'aspetto originario dell'edificio: nel 1611 viene costruito il coro e viene prolungata la navata, nel 1662 vennero costruiti il campanile ed una cappella laterale, nel 1860 venne realizzata la copertura della navata.\nDescrizione.\nLa chiesa si presenta con una pianta a navata unica con copertura a botte e diverse cappelle laterali. "}
{"id": "3639171", "revid": "122469680", "url": "https://it.wikipedia.org/wiki?curid=3639171", "title": "Pawe\u0142 Wojciechowski (astista)", "text": ""}
{"id": "3639176", "revid": "117594765", "url": "https://it.wikipedia.org/wiki?curid=3639176", "title": "Pseudostereo", "text": "Pseudostereo \u00e8 il secondo album in studio degli Otto Ohm, pubblicato nel 2003."}
{"id": "3639178", "revid": "1442080", "url": "https://it.wikipedia.org/wiki?curid=3639178", "title": "BMW Open 1981 - Doppio", "text": "Il doppio del torneo di tennis BMW Open 1981, facente parte della categoria Grand Prix, ha avuto come vincitori David Carter e Paul Kronk che hanno battuto in finale Eric Fromm e Shlomo Glickstein 6-3, 6-4."}
{"id": "3639184", "revid": "117594777", "url": "https://it.wikipedia.org/wiki?curid=3639184", "title": "Na\u00eff (Otto Ohm)", "text": "Naif \u00e8 il terzo album in studio degli Otto Ohm, pubblicato nel 2005."}
{"id": "3639186", "revid": "405275", "url": "https://it.wikipedia.org/wiki?curid=3639186", "title": "Gunmen", "text": ""}
{"id": "3639187", "revid": "767487", "url": "https://it.wikipedia.org/wiki?curid=3639187", "title": "L'amore e il sangue", "text": "L'amore e il sangue (\"Flesh+Blood\") \u00e8 un film del 1985 diretto da Paul Verhoeven.\nTrama.\nAnno 1501. Europa rinascimentale moderna. Per riconquistare la sua citt\u00e0, il nobile Arnolfini la cinge d'assedio insieme ai suoi uomini, supportati dai mercenari del capitano Hawkwood. Tra le file mercenarie di Hawkwood vi sono Martin e la sua allegra compagnia di tirapiedi che comprende un farneticante cardinale, la sua compagna Celine, la prostituta Polly, gli amanti Miel e Orbec e i guerrieri Kars e Summer. Per spronare i mercenari di Hawkwood ad una veloce presa della citt\u00e0, Arnolfini promette loro il saccheggio delle case che si trovavano nel suo territorio; mal gliene incoglie, in quanto i mercenari, dopo aver creato un accesso alle mura e liberato cos\u00ec il luogo, si lasciano andare a stupri e omicidi, prosciugando quasi tutte le sue ricchezze. Arnolfini allora, spalleggiato dallo stesso Hawkwood, caccia via tutti i mercenari, facendone uccidere altri come monito. Martin e la sua brigata ne escono sani e salvi, ma delusi e senza alcun premio.\nCome rappresaglia, Martin, supportato dai suoi, rapisce Agnese, promessa sposa di Stefan, figlio di Arnolfini, riducendo quest'ultimo in fin di vita. La vergine Agnese viene stuprata da Martin che per\u00f2 se ne innamora. Agnese coglie quest'occasione per manipolarlo, affinch\u00e9 quest'ultimo la protegga dai suoi uomini che non hanno certo le migliori intenzioni. Intanto Stefan si lancia alla ricerca di Agnese e di Martin, aiutato da Hawkwood e dalle sue truppe. Scopre cos\u00ec che il manipolo di mercenari si \u00e8 asserragliato in un castello, dopo aver trucidato i proprietari. Da qui in poi sar\u00e0 una dura battaglia per entrambe le fazioni (quella di Stefan e quella di Martin), con una Agnese sempre pi\u00f9 divisa tra l'affetto che prova per il suo promesso sposo e la passione ardente che la lega al tenebroso mercenario.\nPenetrato nel castello, Stefan viene catturato e torturato da Martin e dai suoi, sotto gli occhi spaventati di Agnese. Hawkwood, credendo che Stefan sia morto, lancia oltre le mura del castello la carcassa di un cane appestato. Il letale morbo si diffonde ben presto nella fortificazione, uccidendo Celine e contagiando altri membri della truppa. Stefan riesce a liberarsi, consentendo ad Hawkwood e i suoi soldati di entrare all'interno delle mura. Martin intanto si appresta ad uccidere Agnese, in quanto da una parte non vuole che cada nelle mani di Stefan, ma dall'altra non tollera pi\u00f9 le sue manipolazioni. Accorre Stefan, che dopo un lungo duello ha la meglio sul mercenario, il quale sembra perire tra le fiamme che si sono scatenate tra le mura dell'edificio. Il giovane porta in salvo Agnese, ormai stanca e sfinita. Mentre si accingono a tornare a casa, la giovane scorge una figura calarsi dal tetto del castello: \u00e8 proprio Martin, che si allontana indisturbato col bottino prelevato dal castello, sotto lo sguardo sollevato della ragazza.\nInfluenze.\nQuesto film \u00e8 stato fonte d'ispirazione, per crudezza e veridicit\u00e0 storica, per il celebre manga \"Berserk\", creato da Kentar\u014d Miura."}
{"id": "3639189", "revid": "1641827", "url": "https://it.wikipedia.org/wiki?curid=3639189", "title": "Brussels Outdoor 1981 - Doppio", "text": "Il doppio del torneo di tennis Brussels Outdoor 1981, facente parte della categoria Grand Prix, ha avuto come vincitori Ricardo Cano e Andr\u00e9s G\u00f3mez che hanno battuto in finale Carlos Kirmayr e C\u00e1ssio Motta 6\u20132, 6\u20132."}
{"id": "3639191", "revid": "117594788", "url": "https://it.wikipedia.org/wiki?curid=3639191", "title": "Combo (Otto Ohm)", "text": "Combo \u00e8 il quarto album in studio degli Otto Ohm, pubblicato nel 2009."}
{"id": "3639193", "revid": "1702319", "url": "https://it.wikipedia.org/wiki?curid=3639193", "title": "Oblomov", "text": "Oblomov () \u00e8 un romanzo dello scrittore russo Ivan Aleksandrovi\u010d Gon\u010darov, pubblicato nel 1859.\nIlluminandosi di pigrizia e avvolgendo il corpo tutto nella meditazione spensierata, Oblomov conduce una vita estatica, sorprendentemente ben congegnata. \u00c8 Giorgio Manganelli a definire Oblomov un \u201cmite-fantasma\u201c, eroico in quanto simbolo di una presenza che sembra coincidere con la vita stessa.\nTrama.\nIl'ja Il'i\u010d Obl\u00f3mov \u00e8 un proprietario terriero (la sua tenuta di trecentocinquanta anime \u00e8 chiamata Obl\u00f3movka) che vive senza compiere alcuna attivit\u00e0 particolare. Per la gran parte del tempo, giace su un divano o su un letto, circondato da poche persone, tra le quali il suo pigro, riottoso, ma fedele servitore Zachar, senza il quale non riesce neanche ad indossare le scarpe e gli stivali. Vive in una casa di San Pietroburgo, nel disordine e nella trascuratezza. Ex impiegato, ha dato le dimissioni dopo un errore sul posto di lavoro, prima ancora di conoscere le conseguenze della sua mancanza, solo per paura della reazione del capoufficio. Vive cos\u00ec della rendita che gli \u00e8 garantita da Obl\u00f3movka, rendita peraltro ridotta rispetto alle reali possibilit\u00e0 della tenuta, in quanto il suo disinteresse per gli affari ha fatto s\u00ec che i contadini e gli amministratori della terra godessero di una larga indipendenza, anche nell'ingannarlo sull'effettivo rendimento delle colture. Ha pochi rapporti umani: il bonario Aleks\u00e9ev, il viscido Tar\u00e0nt'ev e, in particolare, l'adorato amico Andr\u00e9j Ivanovi\u010d Stolz.\nProprio quest'ultimo cerca di risvegliarlo dal suo torpore esistenziale (\"Oblomovismo\", come egli lo definisce) e ci riesce, anche se per poco tempo, facendogli conoscere Ol'ga. I due s'innamorano e Ol'ga fa di tutto per evitare che Obl\u00f3mov cada nuovamente nell'indolenza e nell'inattivit\u00e0. Nel frattempo, a causa delle macchinazioni di Tar\u00e0nt'ev, Il'ja si ritrova legato a un contratto-capestro per l'affitto di una casa nella contea di Vyborg. La casa \u00e8 gestita dalla vedova Ag\u00e0f'ja Matv\u00e9evna e da suo fratello Iv\u00e0n, amico e compagno di truffe di Tar\u00e0nt'ev. Schiacciato dai debiti contratti a causa della sua condotta avventata (addirittura nomina amministratore della tenuta un amico di Iv\u00e0n), Obl\u00f3mov porta all'esasperazione Ol'ga, perch\u00e9 continua a procrastinare il momento della richiesta ufficiale della sua mano e l'inizio delle pratiche per il matrimonio. I due si lasciano e Il'ja ricade nella disperazione. In seguito, inizia una storia d'amore con Ag\u00e0f'ja Matv\u00e9evna, mentre Stolz si fidanza con la stessa Ol'ga, incontrata per caso a Parigi. Sar\u00e0 Stolz a intervenire per allontanare le pretese di Iv\u00e0n Matv\u00e9evi\u010d, facendosi nominare amministratore di Obl\u00f3movka.\nSalvato dagli artigli dei due truffatori, Obl\u00f3mov vive gli ultimi anni della sua vita accanto ad Ag\u00e0f'ja Matv\u00e9evna, con la quale si sposa e ha un figlio, chiamato Andr\u00e9j in onore dell'adorato amico Stolz. Proprio a Stolz, che a sua volta ha sposato Ol'ga e con lei ha avuto dei figli, Ag\u00e0f'ja Matv\u00e9evna affida le cure del piccolo Andr\u00e9j, affinch\u00e9 cresca colto e forte, non indolente come Obl\u00f3mov."}
{"id": "3639194", "revid": "1149807", "url": "https://it.wikipedia.org/wiki?curid=3639194", "title": "Colleen Clinkenbeard", "text": " Lavora per varie case di doppiaggio come Funimation Entertainment, ADV Films e OkraTron 5000. Presta la propria voce soprattutto per serie anime. Si \u00e8 laureata all'Universit\u00e0 statale della Florida."}
{"id": "3639199", "revid": "104458", "url": "https://it.wikipedia.org/wiki?curid=3639199", "title": "Obl\u00f2mov", "text": ""}
{"id": "3639201", "revid": "599013", "url": "https://it.wikipedia.org/wiki?curid=3639201", "title": "Ren\u00e9 Schicker", "text": ""}
{"id": "3639206", "revid": "1442080", "url": "https://it.wikipedia.org/wiki?curid=3639206", "title": "Bristol Open 1981 - Doppio", "text": "Il doppio del torneo di tennis Bristol Open 1981, facente parte della categoria Grand Prix, ha avuto come vincitori Billy Martin e Russell Simpson che hanno battuto in finale John Austin e Johan Kriek 6-3 4-6 6-4 ."}
{"id": "3639209", "revid": "256896", "url": "https://it.wikipedia.org/wiki?curid=3639209", "title": "Istituto Italiano per gli Studi storici", "text": ""}
{"id": "3639217", "revid": "521591", "url": "https://it.wikipedia.org/wiki?curid=3639217", "title": "Tiro di fiancheggiamento", "text": ""}
{"id": "3639219", "revid": "697352", "url": "https://it.wikipedia.org/wiki?curid=3639219", "title": "Pan TV", "text": "PAN TV (Prima Antenna Norditalia) \u00e8 stato un circuito televisivo italiano nazionale in attivit\u00e0 dal 29 luglio 1984 al maggio del 1989. Nel progetto editoriale avrebbe dovuto raggiungere la copertura dell'intera penisola, ma al momento della sua chiusura non raggiungeva ancora le regioni pi\u00f9 meridionali del paese.\nStoria.\nPan TV nacque il 29 luglio 1984 per volont\u00e0 dell'editore ed industriale milanese Pietro Paolo Valentini e da un gruppo di imprenditori milanesi guidati da Angelo Mascheroni.\nLe emittenti capofila erano Tele Monte Penice, i cui studi televisivi di Pavia sede della nuova emittente vennero rilevati proprio da Valentini per il progetto Pan Tv, Antenna Padana, sempre di Pavia, e Canale 6 di Milano; le consociate salirono a 25 emittenti.\nInizialmente i suoi programmi vennero ritrasmessi in Lombardia da Tele Monte Penice, Antenna Padana, Canale 6, TeleStudio Milano, TVL Lombardia, VideoMilano 68, NordItalia TV, in Piemonte da Antenna 3 e Nuova Rete, in Valle d'Aosta da R.T.A.-Radio Tele Aosta, in Liguria da Imperia TV e TeleSpazio, in Toscana, Umbria e parte del Lazio da TeleMondo 2000.\nNel corso del 1985 Valentini ampli\u00f2 la copertura del network attraverso l'acquisizione di quote azionarie e di frequenze dalle emittenti lombarde Telespazio Lecco, Tele Centro Lecco, Video Milano 68, TeleStudio Milano, TelEuropa, VideoComo 47 ed Euro 3 Varese.\nNel dicembre 1985 l'editore unico \u00e8 Angelo Mascheroni.\nNel 1986 il circuito raggiunse Roma grazie ad un accordo con Canale 66. Altri accordi coinvolsero TeleScirocco di Trapani e Tele Radio Erre di Foggia.\nIl 15 novembre 1987 la sede venne trasferita da Pavia a Rozzano, a Milano Fiori.\nNel 1988 furono coperte la Campania con TeleSalerno1 e parte della Calabria grazie a TRS2 Tele Radio Sud.\nIl sopraggiungere di alcune difficolt\u00e0 economiche e la conseguente uscita dalla syndication di alcune affiliate portarono alla chiusura definitiva nel maggio del 1989.\nSuccessivamente si tent\u00f2 di ricreare il canale sotto la denominazione di \"Norditalia TV\", ma passarono solo pochi mesi e le frequenze furono rilevate dapprima da \"Telejolly\" di Inzago-Melzo (MI), legata al circuito Supersix di Gianni Ferrauto, quindi nel 1990 da Tele 90, rete televisiva seminazionale di Firenze e poi dal 1992 da Telecampione.\nProgrammi.\nIl palinsesto dell'emittente era diviso in fasce:"}
{"id": "3639220", "revid": "380654", "url": "https://it.wikipedia.org/wiki?curid=3639220", "title": "WWE Brawl", "text": "WWE Brawl avrebbe dovuto essere un videogioco picchiaduro sviluppato da Blue Tongue Entertainment e pubblicato da THQ per PlayStation 3, Xbox 360 e Wii su licenza della federazione di wrestling statunitense della World Wrestling Entertainment (WWE).\nIl gioco sarebbe dovuto uscire nel 2013 ma venne cancellato in seguito al fallimento di THQ.\nCaratteristiche.\nVari lottatori della WWE, rappresentati con grafica cartoonesca, avrebbero combattuto in una serie di match senza regole, approfittando dei loro particolari super-poteri e di una straordinaria velocit\u00e0."}
{"id": "3639222", "revid": "1442080", "url": "https://it.wikipedia.org/wiki?curid=3639222", "title": "Swiss Open Gstaad 1981 - Doppio", "text": "Il doppio del torneo di tennis Swiss Open Gstaad 1981, facente parte della categoria Grand Prix, ha avuto come vincitori Markus G\u00fcnthardt e Heinz G\u00fcnthardt che hanno battuto in finale David Carter e Paul Kronk 6-4, 6-1"}
{"id": "3639224", "revid": "767487", "url": "https://it.wikipedia.org/wiki?curid=3639224", "title": "Elena Vesnaver", "text": "Biografia.\nElena Vesnaver si diploma all'Istituto d'Arte Drammatica a Trieste nel 1983.\nNel 1982 inizia la sua collaborazione, che durer\u00e0 fino agli anni '90, con la sede Rai di Trieste, prendendo parte a diversi sceneggiati radiofonici trasmessi sul territorio nazionale.\nNel 1986 lavora con la Compagnia teatrale \"La Contrada\" e prende parte allo spettacolo \"Bandiera\" con la regia di Francesco Macedonio.\nNel 1988 \u00e8 tra i fondatori la Compagnia Teatrodellaluna che si occupa per diversi anni di teatro ragazzi e teatro di servizio. Nello stesso perioso si avvicina alla scrittura, redigendo i testi dei suoi spettacoli. Nel 2008 scrive e rappresenta \"Tutti mi chiamano bionda\" sulla vita delle operaie in filanda,\nLe sue prime pubblicazioni sono libri per ragazzi, in seguito scrive noir e thriller: nel 2005 \u00e8 terza classificata al concorso Profondo Giallo con \"La faccia nera della luna\", che poco dopo pubblica a s\u00e9 stante. A fine maggio 2007, con la Magnetica Edizioni, esce il suo libro \"Sixta pixta rixa xista\", una storia di stregoneria ambientata nella Corm\u00f2ns del Seicento.\nNel 2008 il suo minilibro \"Flor\" viene presentato al Pisa Book Festival. \"Le ragioni dell'inverno\", un giallo dalle sfumature fosche, esce nel giugno 2009 e nello stesso periodo la casa editrice Lineadaria pubblica \"Cime Tempestose\" \"(odio i fantasmi)\" con le illustrazioni di Sandro Natalini.\nIl monologo \"Un problema delicato\" \u00e8 tra i vincitori del concorso per corti teatrali \"Mai detto, m'hai detto\" nel 2009 ed \u00e8 a Porto Sant'Elpidio il 29 maggio durante il Festival di Microdrammaturgia.\nIl monologo \"Un bel posto tranquillo\" ha avuto la menzione speciale dell'Istituto di Storia della Resistenza di Cuneo per il miglior testo a contenuto politico sociale, all'interno del concorso Per Voce Sola 2009.\nVesnaver collabora con il settimanale \"Confidenze\", per il quale ha scritto diversi romanzi a episodi e romanzi brevi\nDal 2000 tiene corsi di lettura critica e ad alta voce e di scrittura creativa sia per adulti che per ragazzi.\nNel 2010 il progetto \"Notte di pioggia\" vince il primo concorso per cene con delitto, indetto dalla Compagnia Studionovecento.\nContinua la progettazione di cene con delitto con \"La colpa \u00e8 del cinese\", rappresentato dalla Compagnia Teatrale \"Proscenium\" nel Triveneto.\nNel settembre 2011 \u00e8 stata presente al Festival del Gotico a Roma con un nuovo murder game scritto per l'occasione.\nInsieme a Giuseppe Mariuz, l'autrice firma per la sede RAI del Friuli-Venezia Giulia lo sceneggiato radiofonico in quattro puntate \"Pantera il ribelle\" tratto dall'omonimo libro che racconta la vita del giovane partigiano di San Vito al Tagliamento Giuseppe Del Mei. Collabora in qualit\u00e0 di regista e autore con la Compagnia Teatrale \"Proscenium\", presso la quale tiene corsi di tecnica teatrale. Nel 2012 partecipa con un racconto a \"Sherlock Holmes in Italia\" (Delos)\",\"del quale una parziale ristampa \u00e8 uscita su Il Giallo Mondadori Sherlock nel 2016.\nNel 2015 vince il Premio Scerbanenco@Lignano con il racconto giallo \"La ragazza di via Settefontane\" e il Premio Letterario Citt\u00e0 di Verbania for Women con il racconto \"Tutti mi chiamano bionda\"."}
{"id": "3639226", "revid": "767487", "url": "https://it.wikipedia.org/wiki?curid=3639226", "title": "Un poliziotto da happy hour", "text": "Un poliziotto da happy hour (\"The Guard\") \u00e8 un film del 2011 scritto e diretto da John Michael McDonagh e con protagonisti Brendan Gleeson e Don Cheadle.\nCon pi\u00f9 di 4 milioni di euro, la pellicola ha fatto registrare il maggior incasso in Irlanda, primato fino ad allora detenuto da \"Il vento che accarezza l'erba\" (2006).\nTrama.\nConnemara, Irlanda. Il sergente della Garda S\u00edoch\u00e1na Gerry Boyle \u00e8 un poliziotto decisamente non convenzionale, dedito alle prostitute e con un senso dell'umorismo caustico e sovversivo.\nDopo uno strano omicidio che sembra essere opera di un serial killer, Boyle partecipa ad un briefing dell'agente dell'FBI Wendell Everett, inviato in Irlanda per collaborare con le autorit\u00e0 locali in un'operazione antidroga volta a contrastare il contrabbando internazionale di un'ingente partita di cocaina. Everett si ritrova a condurre le indagini affiancato da Boyle, delle cui capacit\u00e0 inizialmente dubita. Nonostante i suoi metodi, Boyle si dimostra capace e risoluto, e grazie alla sua conoscenza del territorio porta Everett sulle tracce dei tre narcotrafficanti Cornell, Sheehy e O'Leary.\nQuando le indagini conducono Everett su una falsa pista e lontano dal Connemara, i narcotrafficanti, consci che l'imprevedibile Boyle pu\u00f2 rappresentare un problema, lo affrontano: prima tentano di corromperlo con una mazzetta, inutilmente; quindi O'Leary gli tende un agguato per eliminarlo. Boyle riesce per\u00f2 a salvarsi grazie alla minuscola pistola derringer che aveva sottratto da un deposito dell'IRA e che portava nascosta nelle mutande e, venuto a conoscenza del luogo in cui effettivamente verr\u00e0 sbarcata la droga, si prepara a fermare i criminali. Everett, l'unico altro agente onesto, arriva per coprirgli le spalle e Boyle si espone incurante della propria incolumit\u00e0 fisica, riesce fortunosamente ad uccidere prima Cornell e poi anche Sheehy raggiunto in extremis sulla barca che ha lasciato il molo. Poco dopo per\u00f2 la barca esplode in mare ed Everett, testimone della drammatica sequenza, resta a lungo impietrito a fissare il mare scuro certo dell'inevitabile morte dell'amico; poi, riflettendo meglio sulle vanterie di Boyle di essere un nuotatore di classe olimpica e sulle sue considerazioni di come sarebbe stato necessario sparire per sfuggire alla vendetta dei criminali, inizia a sorridere intuendo l'astuta messa in scena.\nProduzione.\nLe riprese del film sono iniziate il 29 ottobre 2009 a Lettermore, nella contea di Galway. Le riprese si sono svolte in un periodo di sei settimane nella Contea di Galway tra Lettermullen, An Spid\u00e9al e Barna, con alcune scene girate anche a Wicklow e Dublino. Le societ\u00e0 coinvolte nella produzione sono state la Reprisal Films e la Element Pictures con la collaborazione di Prescience, Aegis Film Fund, UK Film Council e Crescendo Productions e con la partecipazione della Irish Film Board.\nDistribuzione.\nIl 6 giugno 2011 \u00e8 stato distribuito il primo trailer ufficiale del film, mentre il trailer in italiano \u00e8 stato messo online il 14 settembre 2011.\nIl film \u00e8 stato presentato in anteprima mondiale il 20 gennaio 2011 al Sundance Film Festival 2011 nella categoria World Cinema Dramatic, mentre \u00e8 stato distribuito nella sale irlandesi a partire dal 7 luglio 2011. In Italia \u00e8 arrivato nelle sale il 21 ottobre 2011.\nCritica.\nIl film ha avuto recensioni generalmente positive.\nTodd McCarthy dell\"'Hollywood Reporter\", plaude l'interpretazione di Brendan Gleeson, che eleva il suo ruolo da \"buddy-movie\" ad icona del poliziotto irlandese. John Lopez di \"Vanity Fair\" loda il film come la pi\u00f9 godibile esperienza del Sundance. Marianna Cappi di MyMovies paragona il Gerry Boyle ai quei \u00abmalinconici e malconci personaggi da western del tramonto\u00bb, citando inoltre l'infelice traduzione italiana del titolo."}
{"id": "3639230", "revid": "1442080", "url": "https://it.wikipedia.org/wiki?curid=3639230", "title": "Hall of Fame Tennis Championships 1981 - Doppio", "text": "Il doppio del torneo di tennis Hall of Fame Tennis Championships 1981, facente parte della categoria Grand Prix, ha avuto come vincitori Brad Drewett e Erik Van Dillen che hanno battuto in finale Kevin Curren e Billy Martin 6-2, 6-4."}
{"id": "3639234", "revid": "913245", "url": "https://it.wikipedia.org/wiki?curid=3639234", "title": "L\u00e1zaro Borges", "text": ""}
{"id": "3639235", "revid": "1573940", "url": "https://it.wikipedia.org/wiki?curid=3639235", "title": "Cheliceroides", "text": "Cheliceroides \u00e8 un genere di ragni appartenente alla famiglia Salticidae.\nCaratteristiche.\nL'esemplare maschio descritto dai coniugi Murphy era lungo circa 9 millimetri. I cheliceri sono molto lunghi e provvisti di escrescenze. Le zampe sono robuste, in particolar modo il primo paio. Il cefalotorace \u00e8 marrone posteriormente, color castagna nella zona del pattern oculare. L'opistosoma ha un'ampia striscia marrone nel mezzo con cospicue macchie gialle. Anche le zampe sono di color marrone, ad eccezione di alcune parti delle due paia posteriori, che sono gialle o arancioni.\nIn seguito sono stati rinvenuti anche esemplari femminili.\nHabitat.\nLa zona di rinvenimento \u00e8 fra rocce calcaree della foresta pluviale del Vietnam.\nDistribuzione.\nL'unica specie oggi nota di questo genere \u00e8 stata rinvenuta in Cina e Vietnam.\nTassonomia.\nA giugno 2011, si compone di 1 specie:"}
{"id": "3639238", "revid": "767487", "url": "https://it.wikipedia.org/wiki?curid=3639238", "title": "Ferganocephale adenticulatum", "text": "Il ferganocefale (Ferganocephale andenticulatum) \u00e8 un dinosauro erbivoro appartenente agli ornitischi. Visse nel Giurassico medio (Calloviano, circa 160 milioni di anni fa) e i suoi resti fossili sono stati ritrovati in Kirghizistan. Potrebbe essere uno dei pi\u00f9 antichi marginocefali. \nClassificazione.\nTutto ci\u00f2 che si conosce di questo animale sono alcuni denti fossili, dalla forma insolita. Essi infatti sono sprovvisti di denticoli marginali (piccole creste appuntite sui bordi). Gli autori della descrizione (Averianov et al, 2005), nonostante ammettano che i denti potrebbero essere stati danneggiati se ingeriti da un predatore e parzialmente digeriti, hanno posto l'accento sulla presenza di smalto sui denti. Questi denti (uno dei quali era stato inizialmente considerato appartenente a uno stegosauro) sembrerebbero essere appartenuti a un dinosauro ornitischio non specializzato, a causa della forma a foglia, ma la stranezza \u00e8 costituita proprio dalla mancanza di denticoli. Alcuni dinosauri ornitischi (come i pachicefalosauri) possiedono denti simili, ma provengono da terreni molto pi\u00f9 recenti (Cretaceo superiore). I pachicefalosauri appartengono ai marginocefali, ovvero dinosauri ornitischi dalla testa corazzata che comprendono anche i ben noti ceratopsi (o dinosauri cornuti). \u00c8 possibile che \"Ferganocephale\" fosse un membro antico e primitivo del gruppo. \nRobert Sullivan, in una classificazione dei pachicefalosauri del 2006, ha riconsiderato i fossili di \"Ferganocephale\" ed \u00e8 giunto alla conclusione che essi sono troppo frammentari per poter essere accostati ai pachicefalosauri; nello studio, \"Ferganocephale\" \u00e8 considerato un \"nomen dubium\". \nSignificato del nome.\nIl nome generico \"Ferganocephale\" deriva dalla provincia di Fergana, in Kyrgyzstan dove sono stati ritrovati i fossili, e dalla parola greca \"kephale\" (\"testa\"), con riferimento alla presunta parentela con i pachicefalosauri. L'epiteto specifico, \"adenticulatum\", deriva dal neolatino e significa pi\u00f9 o meno \"senza seghettature sui denti\". "}
{"id": "3639239", "revid": "22356", "url": "https://it.wikipedia.org/wiki?curid=3639239", "title": "Ferganocephale", "text": ""}
{"id": "3639240", "revid": "30610", "url": "https://it.wikipedia.org/wiki?curid=3639240", "title": "Valerie Adams-Vili", "text": ""}
{"id": "3639244", "revid": "287204", "url": "https://it.wikipedia.org/wiki?curid=3639244", "title": "Lazaro Borges", "text": ""}
{"id": "3639250", "revid": "1442080", "url": "https://it.wikipedia.org/wiki?curid=3639250", "title": "Mercedes Cup 1981 - Doppio", "text": "Il doppio del torneo di tennis Mercedes Cup 1981, facente parte della categoria Grand Prix, ha avuto come vincitori Peter McNamara e Paul McNamee che hanno battuto in finale Mark Edmondson e Mike Estep 2-6, 6-4, 7-6."}
{"id": "3639254", "revid": "1442080", "url": "https://it.wikipedia.org/wiki?curid=3639254", "title": "Swedish Open 1981 - Doppio", "text": "Il doppio del torneo di tennis Swedish Open 1981, facente parte della categoria Grand Prix, ha avuto come vincitori Mark Edmondson e John Fitzgerald che hanno battuto in finale Anders J\u00e4rryd e Hans Simonsson 2-6, 7-5, 6-0."}
{"id": "3639256", "revid": "521591", "url": "https://it.wikipedia.org/wiki?curid=3639256", "title": "Difesa piombante", "text": ""}
{"id": "3639257", "revid": "22475", "url": "https://it.wikipedia.org/wiki?curid=3639257", "title": "Tram STEL serie 44-49", "text": "Il tram STEL serie 44 \u00f7 49, denominato anche \"tipo Desio\", \u00e8 un tipo di elettromotrice tranviaria interurbana che \u00e8 stata impiegata su alcune linee del milanese come la Milano-Carate/Giussano, la Milano-Limbiate e la Milano-Monza.\nGli esemplari furono costruiti dalla Societ\u00e0 Trazione Elettrica Lombarda (STEL) nel 1926 e da questa immatricolati nella serie 44 \u00f7 49. Nel 1939 sono entrati a far parte del parco rotabili interurbani dell'Azienda Tranviaria Municipale (ATM) di Milano.\nStoria.\nNel 1924, alla STEL fu concessa la possibilit\u00e0 di elettrificare la trazione del tronco Milano Maciachini-Desio della tranvia Milano-Carate/Giussano. Il volume di traffico della linea imponeva l'impiego di treni a forte composizione, per cui non erano utilizzabili le motrici interurbane a due motori, fino a quel momento acquistate dall'impresa tranviaria, le quali erano adatte a rimorchiare al massimo due vetture.\nFu quindi necessario progettare una nuova elettromotrice ad aderenza totale e a quattro motori, che fosse adatta a trainare fino a cinque rimorchi. Il nuovo modello riprese l'estetica delle casse delle tipo \"Abbiategrasso\", ma con una sagoma pi\u00f9 larga, fino a 2300\u00a0mm. Le sue casse erano inoltre semimetalliche, con due traverse laterali di legno chiodate al telaio.\nIn origine, le motrici dovettero essere bitensione: adatte ad essere alimentate sia a 600 volt, come nella rete urbana milanese, sia a 1200 volt, come era previsto per la rete interurbana. Tuttavia, la Milano-Desio fu elettrificata con lo stesso \"standard\" delle linee urbane e non ci fu alcun passaggio all'alta tensione, per cui ben presto vi fu la sostituzione dell'originario equipaggiamento di comando.\nLa costruzione delle motrici fu affidata alla Carminati &amp; Toselli. Quattro entrarono in servizio nel 1926 sulla Milano-Desio appena elettrificata, mentre altri due esemplari furono destinati alla Milano-Monza. Questi ultimi, dovendo essere impiegati per servizi leggeri, furono dotati di un rapporto di trasmissione diverso da quello utilizzato per i primi quattro, per cui risultarono avere una velocit\u00e0 massima maggiore, 60\u00a0km/h, rispetto ai 35\u00a0km/h originari. In compenso ebbero una capacit\u00e0 di rimorchio inferiore, potendo trainare fino ad un massimo di due vetture. In virt\u00f9 dell'assegnazione alla \"nuova\" Milano-Desio, le elettromotrici furono soprannominate con il nome della citt\u00e0 dell'hinterland milanese.\nNel 1957 risulta che le motrici della serie 44 \u00f7 47 erano assegnate al Deposito di Varedo, sulla Milano-Mombello, mentre la 48 e la 49 si trovavano al Deposito di Desio.\nNel 1972 le unit\u00e0 46, 48 e 49 furono \"rimodernate\". Dal punto di vista estetico furono eliminati i finestrini a \"cattedrale\", coprendo la parte alta da una lamiera..\nNegli anni ottanta, tutte le unit\u00e0, ad eccezione della 45, furono revisionate, ricolorate dal 1985 in livrea arancio ministeriale con fascia nera sotto la finestratura e, infine, dotate a partire dal 1983 di pantografo in sostituzione del trolley originario.\nL'impiego in servizio \u00e8 terminato nel 1999, assieme allo spostamento dei capolinea delle linee per Limbiate e Desio. Nel corso del decennio seguente le motrici furono utilizzate per servizi turistici o per la manutenzione della linea nei periodi invernali. Nello stesso periodo furono ripristinati i finestrini a \"cattedrale\" alle unit\u00e0 che erano state rimodernate negli anni settanta.\nFino al 2011 la 46 era assegnata al Deposito di Varedo per l'operativit\u00e0 interna, ma in seguito al suo accantonamento \u00e8 stata trasferita al Deposito di Desio, presso il quale si trovano anche la 47, la 48 e la 45 (quest'ultima \u00e8 l'unica unit\u00e0 in livrea ATM dai colori verde oliva e verde vagone), mentre la 44 si trova al Deposito di Precotto. Al momento tutte le unit\u00e0 risultano non pi\u00f9 funzionanti, alcune di esse versano addiritura in pessime condizioni. \nCaratteristiche tecniche.\nIl tram \u00e8 un'elettromotrice bidirezionale ad aderenza totale.\nLa sua cassa ha un unico vestibolo centrale ed ha estremit\u00e0 poliedriche. In origine, era semimetallica con due grosse traverse laterali di 7\u00a0mm di spessore, le quali erano chiodate al telaio. Poggia infine sopra due carrelli Brill tipo \"MCB\", di costruzione Carminati &amp; Toselli e note alle maestranze ATM come carrelli \"tipo Desio\". Internamente, i sedili erano disposti trasversalmente in file di uno e di due con un corridoio centrale.\nPer quanto riguarda l'equipaggiamento di comando, al momento della stesura del progetto fu previsto che l'elettromotrice operasse a piena potenza sotto due diverse tensioni: quella a 600 volt della rete urbana e quella a 1200 volt della futura rete interurbana. Per questo motivo si previde l'esistenza di un interruttore principale a comando pneumatico e due controller di tipo \"L\" a contattori pneumatici, prodotti dalla Brown, Boveri &amp; Cie. I contattori avrebbero avuto cinque posizioni di avviamento e di marcia in serie sia per i 1200 sia per i 600 volt. Una maniglia ausiliaria posta su ciascun controller avrebbe permesso la commutazione di tensione. In caso di errore umano, fu previsto un dispositivo di sicurezza, montato sull'Imperiale della motrice, in grado di aprire l'interruttore generale nel caso non fosse avvenuta la commutazione manuale da parte del manovratore.\nPoich\u00e9 la linea per Desio fu elettrificata a 600 volt, l'apparato della Brown Boveri fu sostituito dal \"K 35 kk\", ad avviamento manuale.\nI motori elettrici di trazione sono quattro, del tipo Dy 802 prodotti dalla Siemens, a 600 volt, ma isolati per 1200 V, con sospensione per il naso. Essi azionano la sala corrispondente mediante ingranaggi rigidi.\nLe prime quattro unit\u00e0 (44 \u00f7 47) ricevettero un rapporto di trasmissione 16/77. In questo modo furono adatte a trainare fino a 133 tonnellate e quindi treni a forte composizione con cinque vetture a rimorchio. Due unit\u00e0 (48 e 49) furono invece scelte per essere impiegate sui treni diretti della Milano-Monza: dovendo trainare solo 71 t, corrispondenti alla motrice e due rimorchiate, tenendo un'elevata velocit\u00e0 commerciale, furono dotate di un rapporto 24/69."}
{"id": "3639261", "revid": "1442080", "url": "https://it.wikipedia.org/wiki?curid=3639261", "title": "Dutch Open 1981 - Doppio", "text": "Il doppio del torneo di tennis Dutch Open 1981, facente parte della categoria Grand Prix, ha avuto come vincitori Heinz G\u00fcnthardt e Bal\u00e1zs Tar\u00f3czy che hanno battuto in finale Raymond Moore e Andrew Pattison 6-0 6-2."}
{"id": "3639264", "revid": "1442080", "url": "https://it.wikipedia.org/wiki?curid=3639264", "title": "South Orange Open 1981 - Doppio", "text": "Il doppio del torneo di tennis South Orange Open 1981, facente parte della categoria Grand Prix, ha avuto come vincitori Fritz Buehning e Andrew Pattison che hanno battuto in finale Shlomo Glickstein e David Schneider 6\u20131, 6\u20134."}
{"id": "3639267", "revid": "278830", "url": "https://it.wikipedia.org/wiki?curid=3639267", "title": "Urban Legend Final Cut", "text": ""}
{"id": "3639268", "revid": "1442080", "url": "https://it.wikipedia.org/wiki?curid=3639268", "title": "Columbus Open 1981 - Doppio", "text": "Il doppio del torneo di tennis Columbus Open 1981, facente parte della categoria Grand Prix, ha avuto come vincitori Bruce Manson e Brian Teacher che hanno battuto in finale Vijay Amritraj e Anand Amritraj 6\u20131, 6\u20131."}
{"id": "3639270", "revid": "697352", "url": "https://it.wikipedia.org/wiki?curid=3639270", "title": "Angolatitan adamastor", "text": "L'angolatitan (Angolatitan adamastor) \u00e8 un dinosauro erbivoro appartenente ai sauropodi. Visse nel Cretaceo superiore (Turoniano, circa 90 milioni di anni fa) e i suoi resti sono stati ritrovati in Africa. \u00c8 stato il primo dinosauro ad essere descritto in Angola. \nDescrizione.\nQuesto dinosauro \u00e8 conosciuto per gran parte dell'arto anteriore destro, comprendente la scapola, l'omero (lungo 110 centimetri), ulna e radio e tre metacarpali. L'esemplare non permette una ricostruzione dettagliata dell'animale, ma dal paragone con i resti fossili di altri dinosauri simili pi\u00f9 conosciuti si suppone che \"Angolatitan\" fosse un grande dinosauro erbivoro con collo e coda lunghi, testa piccola e zampe colonnari. Le dimensioni dell'arto anteriore indicano che questo animale doveva essere lungo circa 15 metri.\nClassificazione.\nI resti di \"Angolatitan\" sono stati ritrovati nella formazione Itombe, un'unit\u00e0 che ha restituito numerose creature marine come pesci e mosasauri. La scoperta dell'esemplare \u00e8 avvenuta nel 2005 ad opera di Octavio Mateus nei pressi di Iembe, Ambriz (provincia di Bengo) e la descrizione \u00e8 stata fatta nel 2011. I resti di \"Angolatitan\" sono stati interpretati come appartenenti a un rappresentante basale dei titanosauriformi, un gruppo di sauropodi comprendenti il gigantesco \"Brachiosaurus\" e i pi\u00f9 derivati titanosauri. Gli autori della prima descrizione ritennero che \"Angolatitan\" fosse pi\u00f9 derivato (evoluto) di \"Brachiosaurus\", ma meno rispetto ad altre forme come \"Euhelopus\" e i titanosauri veri e propri. Dal momento che sia \"Brachiosaurus\" che \"Euhelopus\" vissero molti milioni di anni prima di \"Angolatitan\", quest'ultimo \u00e8 considerato una sorta di \"sopravvissuto\" della sua epoca, a causa delle caratteristiche primitive nonostante fosse vissuto nel tardo Cretaceo. A tutti gli effetti, \"Angolatitan\" \u00e8 l'unico rappresentante basale dei titanosauriformi presente nel Cretaceo superiore, ed \u00e8 possibile che quella zona di Africa fosse un rifugio per forme relitte. \nIl nome \"Angolatitan\" significa \"gigante dell'Angola\", mentre l'epiteto specifico \"adamastor\" si riferisce ad Adamastore, un gigante marino mitologico dell'Atlantico meridionale, temuto dai navigatori portoghesi.\nPaleobiologia.\nLa regione di Bengo, nel Turoniano, era coperta dal mare, ma si ritiene che la zona costiera nelle vicinanze fosse costituita da un deserto; ci\u00f2 sarebbe provato dai sedimenti circostanti, che denotano la mancanza di produttivit\u00e0 terrestre. Si suppone che \"Angolatitan\" fosse un sauropode adattatosi a vivere in climi aridi e desertici, una situazione simile a quella degli elefanti africani del deserto odierni. Analogamente, un altro sauropode descritto nel 2011 e proveniente dal Cile (\"Atacamatitan\") \u00e8 stato ritrovato in uno dei deserti pi\u00f9 aridi e pi\u00f9 antichi della Terra (il deserto di Atacama appunto); stranamente, i depositi in cui sono stati ritrovati i fossili sembrerebbero per\u00f2 di origine lacustre. "}
{"id": "3639271", "revid": "22356", "url": "https://it.wikipedia.org/wiki?curid=3639271", "title": "Angolatitan", "text": ""}
{"id": "3639272", "revid": "233365", "url": "https://it.wikipedia.org/wiki?curid=3639272", "title": "Internetwork Operating System", "text": ""}
{"id": "3639276", "revid": "392684", "url": "https://it.wikipedia.org/wiki?curid=3639276", "title": "Antonio Ximenes", "text": "Biografia.\nXimenes nasce da Don Michele e Donna Maria Felicia Zenit in una nobile famiglia palermitana di origini spagnole. \nAd appena ventidue anni, fu Capitano nell'esercito rivoluzionario siciliano durante i moti del 1848. Ebbe parte attiva nel Risorgimento. \nPadre del pi\u00f9 famoso Ettore Ximenes, avuto con la moglie Giulia Tolentino, inizi\u00f2 a scolpire a quarantadue anni da autodidatta. Dalla moglie, una nobildonna palermitana per met\u00e0 irlandese, oltre ad Ettore, ebbe altri figli, tutti, tranne uno, noti artisti e intellettuali: Eduardo Ximenes, Enrico Emilio Ximenes, Eliodoro, Empedocle ed Ernesto, quest'ultimo l'unico che non segu\u00ed le orme paterne. \nLa sua prima opera fu il \"San Giovanni Battista decollato\" che il Lo Forte defin\u00ec una \"stupenda esecuzione\".\nContinu\u00f2 in seguito a realizzare molte opere e nel 1873 partecip\u00f2 all'Esposizione Mondiale di Vienna con l'opera \"Prometeo\". Un'altra importante opera dello Ximenes \u00e8 costituita dallo \"Scudo del Generale Garibaldi\", tuttora conservato al museo capitolino. Mor\u00ec l'8 settembre 1896 a Roma, dove \u00e8 sepolto presso la tomba di famiglia al Cimitero del Verano."}
{"id": "3639279", "revid": "1442080", "url": "https://it.wikipedia.org/wiki?curid=3639279", "title": "ATP Cleveland 1981 - Doppio", "text": "Il doppio del torneo di tennis ATP Cleveland 1981, facente parte della categoria Grand Prix, ha avuto come vincitori Erik Van Dillen e Van Winitsky che hanno battuto in finale Syd Ball e Ross Case 6\u20134, 5\u20137, 7\u20135."}
{"id": "3639284", "revid": "1442080", "url": "https://it.wikipedia.org/wiki?curid=3639284", "title": "Stowe Open 1981 - Doppio", "text": "Il doppio del torneo di tennis Stowe Open 1981, facente parte della categoria Grand Prix, ha avuto come vincitori Johan Kriek e Larry Stefanki che hanno battuto in finale Brian Gottfried e Robert Lutz 2\u20136, 6\u20131, 6\u20132."}
{"id": "3639294", "revid": "1442080", "url": "https://it.wikipedia.org/wiki?curid=3639294", "title": "Atlanta Open 1981 - Doppio", "text": "Il doppio del torneo di tennis Atlanta Open 1981, facente parte della categoria Grand Prix, ha avuto come vincitori Fritz Buehning e Peter Fleming che hanno battuto in finale Sam Giammalva Jr. e Tony Giammalva 6-4, 6-2."}
{"id": "3639300", "revid": "1573940", "url": "https://it.wikipedia.org/wiki?curid=3639300", "title": "Eburneana", "text": "Eburneana \u00e8 un genere di ragni appartenente alla famiglia Salticidae.\nEtimologia.\nIl nome deriva dal \"Litus eburneum\", nome latino della Costa d'Avorio, luogo di ritrovamento di una delle specie.\nCaratteristiche.\nSono ragni piuttosto grandi, da 8 a 12 millimetri di lunghezza, con un cefalotorace piuttosto ristretto, ad imitare quello delle formiche. In esso, infatti, la \"pars cephalica\" e la \"pars thoracica\" sono appiattite e sottili proprio per imitare l'aspetto esteriore delle formiche.\nA differenza dei Myrmarachninae, questo genere ha i cheliceri situati posteriormente. Le zampe sono piene di tricobotri e, nelle filiere posteriori sono ben visibili i fusuli.\nRelazioni filogenetiche.\nMentre l'aspetto esteriore porta a classificarli nei Myrmarachninae, la struttura dei genitali e delle zampe \u00e8 molto simile ai Pelleninae: ci\u00f2 per il momento avvalora lo \"status\" di incertae sedis per questo genere.\nDistribuzione.\nLe tre specie oggi note di questo genere sono state rinvenute in Africa centrale, precisamente in Costa d'Avorio, Camerun e Tanzania.\nTassonomia.\nA giugno 2011, si compone di tre specie:"}
{"id": "3639302", "revid": "1048551", "url": "https://it.wikipedia.org/wiki?curid=3639302", "title": "Deoteria", "text": "Origini.\nDei suoi genitori non si conosce nulla (almeno il vescovo Gregorio di Tours (536 \u2013 597), nelle sue cronache non ne fa alcun cenno).\nBiografia.\nSecondo il vescovo Gregorio di Tours (536 \u2013 597), Deoteria era una donna gallo-romana, vedova di un notabile della zona di Biterris.\nSempre secondo Gregorio di Tours, Teodeberto, l'erede del re dei Franchi d'Austrasia, fece un'incursione contro i Visigoti della Settimania, arrivando alla citt\u00e0 di Biterris, dove risiedeva Deoteria, che di fronte alle minacce del condottiero franco, che chiedeva la resa della citt\u00e0, lo invit\u00f2 ad entrare in pace. Ed a seguito del loro incontro, Teodeberto si invagh\u00ec della donna e ne fece la sua amante, nonostante che da poco tempo fosse fidanzato con la principessa longobarda, Visigarda, figlia del re Vacone.\nQuando Teodeberto seppe che suo padre il re dei Franchi Sali della dinastia merovingia, Teodorico I, era gravemente malato, si precipit\u00f2 al suo capezzale lasciando Deoteria e la figlia (che aveva avuto dal precedente matrimonio) in Arverno.Dopo la morte del padre, Teodorico, Teodeberto invi\u00f2 un messaggero in Alvernia a prelevare Deoteria, che divenne sua moglie.\nDopo alcuni anni, essendo, la figlia di Deoteria, divenuta adulta, per la paura che il re Teodeberto I, suo marito, fosse preso dal desiderio per la figliastra, Deoteria, nei pressi di Viridunum, la fece accomodare su una portantina, che, trainata da buoi selvatici, attraversando un ponte, precipit\u00f2 nel fiume sottostante, provocando la morte della fanciulla.\nVerso il 540, dopo che erano passati sette anni dal fidanzamento di Teodeberto I con Visigarda, dato che i Franchi erano scandalizzati, per il fatto che avesse abbandonato la sua fidanzata, Teodeberto ripudi\u00f2 Deoteria, che nel frattempo gli aveva dato un erede, e spos\u00f2 Visigarda, che divenne la nuova regina dei Franchi d'Austrasia.\nPoco tempo dopo, Visigarda mor\u00ec, ma Deoteria non fu pi\u00f9 ripresa come moglie da Teodeberto I.\nDi Deoteria non si conosce l'anno della morte.\nFigli.\nDeoteria al primo marito, di cui non si conosce il nome, diede una figlia:\nDeoteria a Teodeberto diede un figlio: "}
{"id": "3639304", "revid": "287204", "url": "https://it.wikipedia.org/wiki?curid=3639304", "title": "Salom\u00e8 con la testa del Battista (Caravaggio)", "text": ""}
{"id": "3639305", "revid": "1442080", "url": "https://it.wikipedia.org/wiki?curid=3639305", "title": "Campionati Internazionali di Sicilia 1981 - Doppio", "text": "Il doppio del torneo di tennis Campionati Internazionali di Sicilia 1981, facente parte della categoria Grand Prix, ha avuto come vincitori Jos\u00e9 Luis Damiani e Diego P\u00e9rez che hanno battuto in finale Jaime Fillol e Belus Prajoux 6-1, 6-4."}
{"id": "3639306", "revid": "767487", "url": "https://it.wikipedia.org/wiki?curid=3639306", "title": "The Groovers", "text": "The Groovers \u00e8 stato un gruppo rock formatosi in provincia di Novara nel 1989.\nLeader del gruppo \u00e8 stato il cantante Michele Anelli, affiancato da Paolo Montanari alla tastiere ed alla fisarmonica oltre a molti musicisti che si sono susseguiti in formazione. Il loro stile musicale si ispira alla tradizione rock and roll americano con una forte componente di roots rock, psichedelia e negli dopo il 2000 un forte componente combat rock. I testi sono rigorosamente in inglese.\nStoria.\nDopo un primo singolo distribuito dalla rivista \"Urlo\" pubblicano nel 1993 il primo album \"Songs for the Dreamers\", prodotti da Max Marmiroli dei Rocking Chairs, in un brano suona Mel Previte, poi con la band di Ligabue, l'album \u00e8 composto da brani autografi ad eccezione di \"When I Can Really Love\" di Neil Young.\nDopo un secondo album, \"Lost Ballads\" contenente 9 brani di cui tre cover ed uscito solo su cassetta pubblicano nel 1995 \"Soul Street\", che viene prodotto da Paolo Bonfanti e mixato ad Austin in Texas.\nL'album successivo \"September Rain\" del 1997, prodotto da Anelli, vede le presenze come ospiti di Paolo Bonfanti e Moreno Zanghi (ex Settore Out). Viene eletto dalla rivista Buscadero disco italiano dell'anno..\nAnelli forma nel 1999 con Evasio Muraro i \"Flamingo\", gruppo pi\u00f9 folk e con testi cantati in italiano. Nel 2000 ritorna col gruppo, ora solo duo (Anelli e Montanari) con cui pubblica \"That's all folks!!\", e l'EP \"Do You Remember the Working Class?\".\nEntra nel gruppo Evasio Muraro, mentre Montanari rinuncia all'attivit\u00e0 concertistica. Esce nel 2003 \"A Handful of Songs about Our Times (vol. 1)\".\nSempre nel 2003 Anelli, Muraro e Montanari partecipano con Tommaso Leddi degli Stormy Six all'album \"Io lavoro\", per la rivista L'Ernesto.\nRitorna a pieno servizio Montanari ed il gruppo pubblica \"Revolution - a Handful of Songs about Our Times vol.2\", seconda parte del lavoro uscito 5 anni prima ispirato nei testi anche questo da cantautori impegnati socialmente come Woody Guthrie o Billy Bragg e musicalmente ad un indie rock caratteristico di gruppi come Black Rebel Motorcycle Club e Hoodoo Gurus.\nNel 2009 ricevono il premio \"Fuori dal Controllo\" per la carriera al MEI poco prima di sciogliersi dopo vent'anni di attivit\u00e0."}
{"id": "3639310", "revid": "106456", "url": "https://it.wikipedia.org/wiki?curid=3639310", "title": "Camille Jenatzy", "text": " \nBiografia.\nFiglio di un costruttore di pneumatici in gomma, si interess\u00f2 agli studi sulla trazione elettrica per le automobili. A motivo della sua barba rossa era soprannominato in Inghilterra il \"Red Devil\" (\u00ab Diavolo rosso \u00bb).\nTrasferitosi a Parigi, inizi\u00f2 a fabbricare carrozze elettriche. Costru\u00ec un bolide a forma allungata che denomin\u00f2 \"La Jamais contente\" (La mai contenta) che gli permise di superare per la prima volta nella storia degli autoveicoli la soglia dei 100\u00a0km/h: era il e il percorso era quello della strada di Ach\u00e8res.\nAlla morte del padre, dovette subentrare nella produzione di pneumatici, ma rimase un famoso pilota: nel 1909, vinse (a 200\u00a0km/h) una gara ad Ostenda a bordo di una Mercedes.\nNel 1903 vinse la prestigiosa Coppa Gordon-Bennett al volante di una Mercedes (primo successo per un'auto non francese), mentre arriv\u00f2 secondo nel 1904 e si ritir\u00f2 nel 1905.\nMor\u00ec nel 1913 a causa di un incidente di caccia. Venne sepolto nel cimitero di Laeken, a Bruxelles."}
{"id": "3639311", "revid": "287204", "url": "https://it.wikipedia.org/wiki?curid=3639311", "title": "Bordeaux Open 1981 - Doppio", "text": "Il doppio del torneo di tennis Bordeaux Open 1981, facente parte della categoria Grand Prix, ha avuto come vincitori Andr\u00e9s G\u00f3mez e Belus Prajoux che hanno battuto in finale Jim Gurfein e Anders J\u00e4rryd 7-5, 6-3."}
{"id": "3639315", "revid": "671029", "url": "https://it.wikipedia.org/wiki?curid=3639315", "title": "Stichting Betaald Voetbal Vitesse 2010-2011", "text": "Questa voce raccoglie le informazioni riguardanti lo Stichting Betaald Voetbal Vitesse nelle competizioni ufficiali della stagione 2010-2011."}
{"id": "3639318", "revid": "1442080", "url": "https://it.wikipedia.org/wiki?curid=3639318", "title": "Geneva Open 1981 - Doppio", "text": "Il doppio del torneo di tennis Geneva Open 1981, facente parte della categoria Grand Prix, ha avuto come vincitori Heinz G\u00fcnthardt e Bal\u00e1zs Tar\u00f3czy che hanno battuto in finale Pavel Slo\u017eil e Tom\u00e1\u0161 \u0160m\u00edd 6\u20134, 3\u20136, 6\u20132."}
{"id": "3639320", "revid": "767487", "url": "https://it.wikipedia.org/wiki?curid=3639320", "title": "Under Age", "text": "Under Age \u00e8 un film drammatico sexploitation statunitense del 1964 diretto da Larry Buchanan. \u00c8 un dramma giudiziario e la maggior parte del film si svolge all'interno dell'aula del processo.\nTrama.\nDallas. Una donna \u00e8 processata perch\u00e9 ha incoraggiato la figlia quattordicenne ad avere un rapporto sessuale con il fidanzato sedicenne messicano.\nProduzione.\nIl film \u00e8 stato prodotto dalla American International Pictures e girato a Dallas, Texas."}
{"id": "3639328", "revid": "1305772", "url": "https://it.wikipedia.org/wiki?curid=3639328", "title": "Giovanni Nuti", "text": ""}
{"id": "3639330", "revid": "1442080", "url": "https://it.wikipedia.org/wiki?curid=3639330", "title": "Madrid Tennis Grand Prix 1981 - Doppio", "text": "Il doppio del torneo di tennis Madrid Tennis Grand Prix 1981, facente parte della categoria Grand Prix, ha avuto come vincitori Hans Gildemeister e Andr\u00e9s G\u00f3mez che hanno battuto in finale Heinz G\u00fcnthardt e Tom\u00e1\u0161 \u0160m\u00edd 6-2, 3-6, 6-3."}
{"id": "3639332", "revid": "410660", "url": "https://it.wikipedia.org/wiki?curid=3639332", "title": "Kelly Ann Baptiste", "text": ""}
{"id": "3639337", "revid": "1442080", "url": "https://it.wikipedia.org/wiki?curid=3639337", "title": "Hawaiian Open 1981 - Doppio", "text": "Il doppio del torneo di tennis Hawaiian Open 1981, facente parte della categoria Grand Prix, ha avuto come vincitori Tony Graham e Matt Mitchell che hanno battuto in finale John Alexander e Jim Delaney 6\u20133, 3\u20136, 7\u20136."}
{"id": "3639339", "revid": "287204", "url": "https://it.wikipedia.org/wiki?curid=3639339", "title": "Contea di Caltanissetta", "text": "La Contea di Caltanissetta (in latino \"Comitatus Caltanixette\", in spagnolo \"Condado de Caltanageta\"), fu un'entit\u00e0 feudale costituita in Sicilia in epoca aragonese. Fu dominio feudale della famiglia Moncada dal 1407 al 1812.\nTerritorio.\nIl territorio della Contea di Caltanissetta, al momento della sua soppressione avvenuta nel 1812, comprendeva quello della citt\u00e0 di Caltanissetta, nella parte centrale della Sicilia, ed era costituito da 41 feudi: Antimello, Bifaria, Calasi, Cansirotta, Caristoppa, Cicuta Nuova, Cicuta Vecchia, Deliella, Deri, Draff\u00f9, Furiana, Gallidoro, Gebbia Rossa, Gibili Cabibbi, Giuffarrone, Giuffu Draff\u00f9, Grasta, Graziano, Grotta dell'Acqua, Grottarossa, Gurfo, Landri, Marcato Bianco, Marcato d'Arrigo, Marcato della Serra, Milicia, Mimiano, Misteci, Monte Canini, Musta, Musto Muxharo, Piscazzi Soprani, Piscazzi Sottani, Ramilia, Sabbucina, Salacio, San Martino, Torretta, Trabona, Trabunella, Xirbi.\nStoria.\nIl casale saraceno di \"Qal'at al-nis\u0101'\" (\u0642\u0644\u0639\u0629 \u0627\u0644\u0646\u0633\u0627\u0621), nel Val di Mazara, fu espugnato dai Normanni nel 1086, e il sito divenne \"Caltanissetta\" ed infeudato da parte del Gran Conte Ruggero, che lo assegn\u00f2 a Giordano d'Altavilla, suo figlio illegittimo, divenuto cos\u00ec signore della terra e del suo castello. \nDopo la morte di Giordano, avvenuta nel 1092, il dominio feudale su Caltanissetta pass\u00f2 agli altri discendenti del Gran Conte, che tennero fino alla seconda met\u00e0 del XII secolo, in cui risulta infeudata a Goffredo di Montescaglioso. Il Montescaglioso fu tra i nobili isolani che capeggi\u00f2 la rivolta scoppiata nel 1155 contro il re Guglielmo I di Sicilia, il quale gli tolse perci\u00f2 il castello e la terra di Caltanissetta e li assegn\u00f2 al cognato Enrico di Navarra. Caltanissetta fu probabilmente reintegrata al Regio Demanio in epoca sveva, e nuovamente infeudata in epoca angioina, quando il re Carlo d'Angi\u00f2 nel 1266 tolse il dominio sull'isola agli Svevi: il castello e la terra nissena sarebbero stati assegnati al \"miles\" provenzale Fulcone da Poggio Riccardo o al francese Raul de Grollay, che della citt\u00e0 divenne signore. \nDopo il passaggio della Sicilia sotto il dominio aragonese nel 1282, il re Pietro III d'Aragona assegn\u00f2 la signoria su Caltanissetta al cavaliere Raimondo Alemanno di Cervell\u00f3n, che dopo l'insediamento al trono dell'isola da parte di Federico, figlio del Re Pietro, nel 1296, fece ritorno in Aragona e restitu\u00ec i suoi beni feudali siciliani alla Corona. L'Aragonese concesse la terra e il castello di Caltanissetta a Corrado Lancia, che con privilegio dato il 20 settembre 1296 fu investito del titolo di \"I conte di Caltanissetta\". Il Lancia mor\u00ec nel 1299 senza lasciare eredi maschi, e la Contea pass\u00f2 al nipote Pietro, figlio del fratello Manfredi. Il medesimo conte Pietro Lancia, mor\u00ec anch'egli in assenza di eredi maschi agli inizi del XIV secolo, e perci\u00f2 i Lancia persero il dominio sulla Contea in favore degli Aragonesi, poich\u00e9 la sua unica figlia Cesarea spos\u00f2 Giovanni d'Aragona, marchese di Randazzo e figlio quartogenito del Re di Sicilia. Da detta unione nacquero tre figli, e di questi erede della Contea fu Eleonora, che spos\u00f2 Guglielmo Peralta, conte di Caltabellotta, esponente di una tra le pi\u00f9 potenti famiglie dell'isola. La Contessa Eleonora fu investita nel 1396 dal re Martino I di Sicilia, che gli concesse la contea nissena \"sua vita durante tantum\" e stabil\u00ec che al figlio Nicola Peralta d'Aragona, avuto dal marito Guglielmo, non potesse spettare \"se non quaternus de jure\". Alla morte della Contessa avvenuta nel 1405, il Re di Sicilia confisc\u00f2 la Contea di Caltanissetta ai Peralta perch\u00e9 ribelli, e reintegrata al Regio Demanio.\nNel 1406, Caltanissetta fu assegnata come signoria a Sancio Ruiz de Lihori, il quale la restitu\u00ec poco tempo dopo alla Corona, che gli fece un'offerta di 20.000 fiorini. Il 25 giugno 1407, Matteo Moncada Alagona, stipul\u00f2 un accordo con il sovrano aragonese che prevedeva la permuta della Contea di Agosta, di cui era titolare, con la terra e il castello Caltanissetta, su cui ottenne investitura col \"mero e misto imperio\" del titolo di conte. A Matteo Moncada succedero i figli Guglielmo Raimondo e Antonio, ma non avendo nessuno dei due lasciato discendenza maschile legittima, la Contea di Caltanissetta pass\u00f2 sotto il dominio dell'altro ramo dei Moncada, quello dei Conti di Adern\u00f2: Giovanni Tommaso Moncada Sanseverino, conte di Adern\u00f2, che eredit\u00f2 il possesso dello Stato dal Conte Antonio, suo cugino, del medesimo prese investitura 12 luglio 1479. Il Conte di Adern\u00f2, tra i maggiori politici del Regno di Sicilia di met\u00e0 XV secolo, gi\u00e0 tempo prima aveva di fatto assunto il dominio della Contea di Caltanissetta, come dimostrato dall'atto del notaio Luigi Arcarolo di Patern\u00f2, fatto redigere il 27 settembre 1470. Lo stesso Giovan Tommaso, tra il 1471 e il 1486, fece redigere i capitoli riguardanti la \"universitas\" di Caltanissetta, un sistema di norme che regolamentavano la vita sociale ed economica della citt\u00e0. Nel 1493, il Moncada, per suoi gravi problemi finanziari, vendette il feudo Serradifalco a Niccol\u00f2 Barresi dei signori di Pietraperzia. \nNel 1502, nuovi capitoli furono placitati dal conte Guglielmo Raimondo Moncada Ventimiglia, figlio di Giovanni Tommaso, a cui era succeduto dopo la sua morte avvenuta l'anno prima, e che aveva sposato Contissella Moncada Esfar, unica figlia del Conte Antonio. Nel 1511, gli succedette il figlio Antonio Moncada e Moncada, XI conte di Caltanissetta, e nel marzo-aprile 1516 in citt\u00e0 si verificarono i primi tumulti contro il suo feudatario, di cui i cittadini lamentavano un atteggiamento dispotico e l'imposizione di gabelle elevate. La rivolta cess\u00f2 con la stipula di nuovi capitoli tra il Conte e i rappresentanti della nobilt\u00e0 civica nissena, che per\u00f2 nel 1548 si run\u00ec in consiglio per formulare al Vicer\u00e9 di Sicilia un'istanza per la devoluzione al demanio di Caltanissetta. La pacificazione tra i cittadini nisseni e il loro feudatario avvenne nel 1550, quando il potere fu assunto dal conte Francesco Moncada de Luna Rosso, figlio di Antonio, che nel 1565 ebbe pure concesso dal Re di Spagna il titolo di Principi di Patern\u00f2.\nI Moncada, stabilirono a Caltanissetta la sede del loro potere e della loro corte, e la loro presenza venne ulteriormente rafforzata con Aloisia de Luna Vega, duchessa di Bivona dopo la morte del marito Cesare Moncada Pignatelli, II principe di Patern\u00f2 avvenuta nel 1571, che l'anno prima aveva venduto i feudi nisseni di Graziano e Gallidoro. La Duchessa Aloisia elesse Caltanissetta a dimora ideale e oggetto principale di investimenti edilizi e decorativi: durante il periodo della sua reggenza, dispose la fondazione in citt\u00e0 di un collegio di Padri gesuiti, la costruzione della Chiesa di Sant'Agata, il proseguimento dei lavori nella fabbrica della Matrice Nuova, l'ampliamento dell'ospedale - che da semplice ospizio si trasform\u00f2 in struttura sanitaria sotto il controllo dei Fatebenefratelli - l'edificazione di una sfarzosa residenza suburbana nel vicino bosco di Mimiano. La medesima promosse un'azione culturale che rese la citt\u00e0 centro di un'affollata corte di musici, letterati, pittori, orafi e argentieri, che, in concorrenza con quella bivonese della matrigna Angela La Cerda, trasform\u00f2 in pochi decenni Caltanissetta da citt\u00e0 rurale e feudal-militare in una capitale. I Principi di Patern\u00f2, pur avendo spostato la loro dimora al Palazzo Ajutamicristo di Palermo, acquistato nel 1588 dal principe Francesco Moncada de Luna Vega, figlio di Cesare e di Aloisia, mantennero comunque i legami con la citt\u00e0, come dimostra l'edificazione del Palazzo Moncada nel XVII secolo su commissione di Luigi Guglielmo Moncada La Cerda, V principe di Patern\u00f2. Tra tutti gli Stati feudali in possesso dei Moncada, la Contea di Caltanissetta era quello che fruttava al casato gli introiti pi\u00f9 elevati derivanti dalle rendite: tra i secoli XVI e XVII, lo Stato comitale nisseno produsse ai Moncada un reddito feudale di circa 8.000 onze annuali, su un totale di circa 50.000. \nNel 1713, mor\u00ec il principe Ferdinando Moncada Aragona, con cui si estinse il ramo primigenio dei Principi di Patern\u00f2, non avendo lasciato eredi maschi legittimi, ma una sola figlia legittima, Caterina Moncada Faxardo, coniugata con Giuseppe Federico Alvarez de Toledo, duca di Ferrandina, che in quanto erede universale gli succedette nel possesso dei feudi e dei titoli. Il cugino Luigi Guglielmo Moncada Branciforte, duca di San Giovanni, promosse una lite giudiziaria, che lo vide contrapposto alla figlia del Principe di Patern\u00f2, per impedire che tutti gli Stati feudali del casato passassero in dote agli Alvarez de Toledo. La vicenda si protrasse fino al 1752, quando fu emessa sentenza definitiva, ed in virt\u00f9 del \"fidecommisso agnatizio mascolino\" stabilito dal conte Giovanni Tommaso Moncada nel 1501, la Gran Corte civile assegn\u00f2 la Contea di Caltanissetta ai Duchi di San Giovanni, oltre al Principato di Patern\u00f2, ed altri importanti stati feudali come le baronie di Melilli e Motta Sant'Anastasia. Nel 1754, due anni dopo in cui lo Stato tornava in possesso dei Moncada, gli abitanti di Caltanissetta promossero una nuova causa per la riduzione al demanio della citt\u00e0, in cui giunsero perfino a contestare la legittimit\u00e0 della permuta stipulata nel 1407, giudicandola \u00abingiuriosa alla Maest\u00e0, che fu forzata a farla per timore del conte Matteo secondo, il quale in quelli tempi calamitosi si abus\u00f2 delle strettezze in cui era la Maest\u00e0 situata\u00bb. \nLa fine del dominio feudale dei Moncada sulla Contea di Caltanissetta, coincise con la sua soppressione, avvenuta con l'abolizione del feudalesimo in Sicilia nel 1812, sancita con la promulgazione, nell'anno medesimo, della Costituzione siciliana, concessa dal re Ferdinando III di Borbone in risposta alla rivolta scoppiata nell'isola e all'avanzata napoleonica. Ultimo titolare del feudo fu Govanni Luigi Moncada Ruffo, IX principe di Patern\u00f2."}
{"id": "3639340", "revid": "287204", "url": "https://it.wikipedia.org/wiki?curid=3639340", "title": "Sh2-53", "text": "Sh2-53 (nota anche come RCW 166) \u00e8 una nebulosa a emissione visibile nella costellazione dello Scudo.\nSi individua nella parte sudoccidentale della costellazione, circa 1,5\u00b0 a ENE della celebre Nebulosa Aquila (M16); si estende per 15 minuti d'arco in direzione di una regione della Via Lattea ricca di campi stellari e in parte oscurata da dense nubi di polveri. Il periodo pi\u00f9 indicato per la sua osservazione nel cielo serale ricade fra giugno e novembre; trovandosi a una declinazione di 13\u00b0S, la sua osservazione \u00e8 leggermente facilitata dall'emisfero australe.\nSi tratta di una grande regione H II situata sul Braccio Scudo-Croce probabilmente alla distanza di circa 3800\u00a0parsec (circa 12400 anni luce), in una regione molto interna della Via Lattea; tale distanza porta a metterla in relazione con la grande superbolla nota come Scutum supershell, con la quale potrebbe essere effettivamente legata fisicamente. La nube si presenta suddivisa in sei porzioni apparentemente distinte; nella regione attorno ad essa sono state individuate cinque nubi di gas ionizzato, quattro delle quali potrebbero essere fisicamente legate a Sh2-53. Al suo interno sono attivi fenomeni di formazione stellare, data la presenza di 13 sorgenti di radiazione infrarossa, quattro delle quali catalogate dall'IRAS; fra queste spicca IRAS\u00a018224-1311, cui \u00e8 associato un maser con emissioni CH3OH. A queste si aggiungono sei sorgenti di onde radio."}
{"id": "3639346", "revid": "380654", "url": "https://it.wikipedia.org/wiki?curid=3639346", "title": "TNA Impact! (videogioco)", "text": "TNA Impact! \u00e8 un videogioco di wrestling del 2008, sviluppato da Midway Studios e pubblicato da Midway Games per PlayStation 3, Xbox 360 e Nintendo Wii su licenza Total Nonstop Action Wrestling.\nCaratteristiche.\nIl gioco \u00e8 orientato verso un percorso veloce senza enfasi, di forte impatto sullo stile di gioco, sulle sottomissioni. Supporta fino a quattro giocatori contemporaneamente su una console e possiede anche il supporto online che comprende tornei e match Uno-contro-Uno. Il gioco online, tuttavia, \u00e8 limitato sulle versioni PlayStation 3 e Xbox 360. Le scansioni dei lottatori hanno sostituito i dipinti a mano elettronica cos\u00ec facendo si sono aggiunti pi\u00f9 dettagli come il colorito della pelle e le cicatrici specifiche. Le mosse finali si possono eseguire quando \u00e8 pieno l\"'Impact Metro\" visualizzato sullo schermo, nella stessa area \u00e8 presente un indicatore codificato che varia il colore al variare dei danni subiti. Il gioco offre anche dei mini-giochi per sfuggire ai tentativi di pinfall e sottomissione.\nModalit\u00e0 di gioco.\nLa modalit\u00e0 di gioco pi\u00f9 caratteristica \u00e8 l'Ultimate X Match, una stipulazione che vede una grande X posta sopra il ring realizzata con cavi di acciaio; al centro di questa X viene \u00e8 presente una cintura di campione, la quale deve essere staccata per vincere l'incontro."}
{"id": "3639351", "revid": "392652", "url": "https://it.wikipedia.org/wiki?curid=3639351", "title": "Matteo II Moncada", "text": "Biografia.\nNacque da Guglielmo Raimondo, conte di Agosta, e dalla di lui prima consorte Beatrice Alagona Palizzi dei conti di Novara, di cui era figlio primogenito. \nAl servizio della Corona d'Aragona, dal 1390 fu militare in Catalogna. Nel 1397, su ordine del re Martino I di Sicilia, occup\u00f2 la citt\u00e0 di Agrigento, ne destitu\u00ec il vescovo Giovanni Despi, e ne assunse per breve tempo il potere per conto dell'autorit\u00e0 regia. Nel 1398, ottenne dal Re Martino la restituzione della Contea di Agosta con la terra e il castello di Altavilla e Melilli, precedentemente confiscate al padre Guglielmo Raimondo, dopo la sentenza di fellonia a carico di quest'ultimo, emessa nel 1397. La Contea di Agosta verr\u00e0 poi permutata con la Contea di Caltanissetta, a seguito di un accordo stipulato il 25 giugno 1407 con il Sovrano aragonese, da cui ottenne anche i castelli di Pietrarossa e Pietra d'Amico, e la terra di Cammarata.\nNel 1404, su ordine di Re Martino, partente verso la Penisola iberica per incontrarsi con il padre, condusse la sua consorte la regina Bianca di Navarra al castello di Augusta per proteggerla da eventuali assedi. Alla morte del marito, la Regina Bianca divenne reggente del Regno di Sicilia, carica confermatagli anche dal suocero Martino di Aragona, ma dopo la morte di quest'ultimo, si trov\u00f2 a lottare con il potente Bernardo Cabrera, conte di Modica, che voleva sposarla per impadronirsi dell'isola. Si formarono due fazioni all'interno della nobilt\u00e0 siciliana, quella che sosteneva la Regina Bianca e quella che sosteneva il Conte di Modica.\nIl Moncada, che fu al seguito di Re Martino nella guerra per la conquista aragonese della Sardegna nel 1408, dove vi fu anche il fratello minore Giovanni, si schier\u00f2 dalla parte della Regina, che come ricompensa per la sua lealt\u00e0 e fedelt\u00e0, nel 1411 gli diede in concessione la baronia di Fiumesalato, presso Castrogiovanni. Nel 1416, sul trono del Regno di Sicilia si insedi\u00f2 Alfonso V d'Aragona detto \"il Magnanimo\", il quale nel 1423 gli vendette la baronia di Castronovo.\nSi ritir\u00f2 nel suo castello di Canicatt\u00ec, nel Val di Mazara, dove mor\u00ec il 21 settembre 1423. \nMatrimoni e discendenza.\nMatteo Moncada Alagona, VI conte di Caltanissetta, spos\u00f2 Contissella d'Aragona Embriaco, figlia di Bartolomeo, barone di Cammarata, ebbe cinque figli, di cui ne sopravvissero tre:"}
{"id": "3639353", "revid": "188323", "url": "https://it.wikipedia.org/wiki?curid=3639353", "title": "Internet tablet", "text": ""}
{"id": "3639354", "revid": "112894498", "url": "https://it.wikipedia.org/wiki?curid=3639354", "title": "Totem multimediale", "text": "Il totem multimediale, anche detto chiosco o punto informativo, \u00e8 principalmente un computer disponibile all'uso pubblico.\nVista questa libert\u00e0 di utilizzo, generalmente i totem sono dotati di sistemi di protezione e molto frequentemente sono preimpostati in modo da visualizzare solo una serie di informazioni predeterminate.\nI computer all'interno dei Totem Multimediali, sono protetti da strutture tali da renderne impossibile la rimozione o la modifica delle impostazioni. Inoltre le strutture sono robuste e impermeabili, cos\u00ec da rendere sicuro l'uso anche in ambienti esterni.\nQuelli moderni sono spesso dotati di schermo touch screen. Infatti un parametro fondamentale nella loro concezione deve essere la facilit\u00e0 di utilizzo, abbattendo alcune delle barriere tradizionalmente riconosciute nei PC.\nPi\u00f9 rari e in via di diffusione sono quelli a riconoscimento vocale.\nEsempi tipici di questo tipo di strutture si trovano abitualmente nelle stazioni ferroviarie per l'emissione automatica dei biglietti, ma molto pi\u00f9 banalmente si definisce chiostro interattivo il comune sportello del bancomat.\nVengono abitualmente utilizzati come strumenti pubblicitari, in questo caso vengono strutturati in modo da renderli conformi allo stile del marchio e in ogni caso devono essere belli ed accattivanti per attrarre il pubblico.\nI modelli pi\u00f9 recenti hanno la possibilit\u00e0 di collegarsi al web tramite connessioni LAN e WiFi.\nFunzioni dei Totem interattivi.\nSolitamente i Totem interattivi sono dispositivi multiuso che assolvono pi\u00f9 funzioni, sia informative che commerciali.\nUn infopoint \u00e8 per esempio uno strumento che pu\u00f2 essere utilizzato da comuni o musei per distribuire informazioni utili alla propria cittadinanza o ai visitatori del territorio allo scopo di agevolare la vita cittadina.\nI Self Service Kiosk sono invece degli strumenti che informatizzano alcuni processi tipicamente amministrativi, come le richieste dei tiket ospedalieri o la stampa di certificati presso uffici pubblici o bancari.\nIl totem interattivo ha invece un ruolo che copre alcune funzionalit\u00e0 di Marketing. Volto a veicolare messaggi di carattere promozionale o incentivare l'interazione con il proprio marchio al fine di creare un legame commerciale pi\u00f9 solido tra clienti e brand"}
{"id": "3639357", "revid": "729019", "url": "https://it.wikipedia.org/wiki?curid=3639357", "title": "Jurij (isole Chabomai)", "text": "Jurij (in russo: \u042e\u0440\u0438\u0439; in giapponese: \u52c7\u7559\u5cf6 \"Juri-to\") \u00e8 una delle isole Chabomai nella parte meridionale delle isole Curili che amministrativamente appartengono al Ju\u017eno-Kuril'skij rajon dell'oblast' di Sachalin, in Russia, ma sono, insieme a Iturup, Kuna\u0161ir e \u0160ikotan, rivendicate dal Giappone.\nGeografia.\nL'isola ha una superficie di 13\u00a0km\u00b2, con un'altezza massima di 44\u00a0m; fa parte del territorio della Riserva naturale delle Curili (\u041a\u0443\u0440\u0438\u043b\u044c\u0441\u043a\u0438\u0439 \u0433\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0439 \u043f\u0440\u0438\u0440\u043e\u0434\u043d\u044b\u0439 \u0437\u0430\u043f\u043e\u0432\u0435\u0434\u043d\u0438\u043a).\nJurij si trova 1,5\u00a0km a sud-est dell'isola di Zel\u00ebnyj, separata dallo stretto di Voejkov. A est, a 6\u00a0km, si trova Tanfil\u2019eva, separata dallo stretto di Tanfil'ev. Lo stretto Jurij infine a sud-ovest la divide da Anu\u010dina."}
{"id": "3639360", "revid": "716642", "url": "https://it.wikipedia.org/wiki?curid=3639360", "title": "Toni Koskela", "text": "Carriera.\nClub.\nKoskela inizi\u00f2 la carriera in patria, con le maglie di Jokerit e H\u00e4meenlinna. Gioc\u00f2 poi nel KooTeePee, prima di passare al Cardiff City. Il 15 marzo 2005 debutt\u00f2 nella Football League Championship, sostituendo Junichi Inamoto nella sconfitta per 1-0 contro l'Ipswich Town. Non riusc\u00ec per\u00f2 ad imporsi, totalizzando soltanto 3 apparizioni in squadra (inclusa una in FA Cup, contro l'Arsenal).\nGioc\u00f2 poi nell'Ilisiakos e successivamente nel KooTeePee. In seguito, si accord\u00f2 con i norvegesi del Molde. Esord\u00ec nella nuova squadra, appena retrocessa in Adeccoligaen, il 9 aprile 2007: fu titolare nella vittoria per 3-2 sul Sogndal, segnando anche la rete che permise il successo del Molde. Contribu\u00ec alla promozione del club nella Tippeligaen. Il 30 marzo 2008 gioc\u00f2 cos\u00ec il primo incontro nella massima divisione norvegese, sostituendo Mattias Mostr\u00f6m nel pareggio a reti inviolate contro lo Stab\u00e6k.\nTorn\u00f2 poi in patria, per militare nel JJK. Si ritir\u00f2 nel 2009, a causa di numerosi infortuni al ginocchio."}
{"id": "3639363", "revid": "204012", "url": "https://it.wikipedia.org/wiki?curid=3639363", "title": "Christine Truman Janes", "text": ""}
{"id": "3639364", "revid": "287204", "url": "https://it.wikipedia.org/wiki?curid=3639364", "title": "Pieter Lastman", "text": "Biografia.\nApprese l'arte della pittura da Gerrit Pietersz Sweelink.\nNel 1603 visit\u00f2 l'Italia, in particolare Roma, dove rimase fino al 1605 o al 1607 ed ebbe possibilit\u00e0 di conoscere direttamente le opere del Caravaggio e di Adam Elsheimer, fondamentali per la sua formazione artistica.\nDivenuto seguace di Elsheimer, opt\u00f2 per una maniera pi\u00f9 espressiva e di maggior forza drammatica, rappresentando soggetti storici con accenti realistici e attenzione alla psicologia dei personaggi, nei quali si nota l'influenza del Caravaggio.\nAl suo ritorno nei Paesi Bassi divenne un elemento di spicco nell'ambiente artistico di Amsterdam, dove rimase fino alla morte.\nOltre a soggetti di natura storica, mitologica e religiosa, rappresent\u00f2 anche paesaggi e architetture.\nEbbe numerosi allievi tra cui Bartholomeus Breenbergh, Nicolaes Lastman, suo fratello minore, Jan Lievens, Salomon Koninck, Pieter Nedek, Rembrandt, Jan Rotius. Fu fondamentale la sua influenza su Lievens e Rembrandt."}
{"id": "3639369", "revid": "298229", "url": "https://it.wikipedia.org/wiki?curid=3639369", "title": "Nell Hall Hopman", "text": "Biografia.\nSposata con Harry Hopman, durante la sua carriera vinse il doppio al Roland Garros nel 1954 in coppia con Maureen Connolly vincendo la coppia composta da Maria Bueno e Darlene Hard in due set (6-2, 7-5). Pi\u00f9 volte giunse in finale agli Australian Open, nel 1935 in coppia con Louise Bickerton, nel 1937 con Emily Hood Westacott e 1955 insieme a Gwen Thiele.\nNel singolo giunse in finale nell'Australian Championships del 1939 dove venne sconfitta da Emily Hood Westacott per 6-1, 6-2. Nel 1947 giunse nuovamente in finale nel campionato australiano, nel 1947 venne eliminata in finale da Nancye Bolton per 6\u20133 6\u20132."}
{"id": "3639371", "revid": "287204", "url": "https://it.wikipedia.org/wiki?curid=3639371", "title": "US Open 2011 - Doppio maschile", "text": "Bob e Mike Bryan erano i detentori del titolo ma sono stati sconfitti al primo turno da Ivo Karlovi\u0107 e Frank Moser.\nJ\u00fcrgen Melzer e Philipp Petzschner hanno sconfitto in finale Mariusz Fyrstenberg e Marcin Matkowski per 6-2, 6-2."}
{"id": "3639382", "revid": "484362", "url": "https://it.wikipedia.org/wiki?curid=3639382", "title": "Biblioteca comunale don Vincenzo Angelillo", "text": "La biblioteca comunale don Vincenzo Angelillo \u00e8 una biblioteca di Gioia del Colle, nella citt\u00e0 metropolitana di Bari. \u00c8 stata fondata nel 1959 da Vincenzo Angelillo, rettore della chiesa di San Francesco e dell'ex convitto Manzoni, nonch\u00e9 critico letterario e poeta, che ne fu il primo bibliotecario.\nStoria.\nI primi riferimenti che citano la necessit\u00e0 dell'istituzione di una biblioteca comunale risalgono al testamento dell'abate Francesco Paolo Losapio del 1841, con il quale egli lasciava i propri beni e i propri libri per l'istituzione di una biblioteca cittadina; le sue disposizioni testamentarie, tuttavia non vennero applicate.\nA partire dal 1869 si venne a forma un primo nucleo della biblioteca grazie ai libri lasciati dai Francescani Riformati e soprattutto a donazioni di privati. Questi sono prevalentemente testi per la pratica professionale, quindi soprattutto libri di diritto, ma anche di carattere generale.\nIl 28 ottobre 1941, Vincenzo Angelillo fu incaricato di gestire l'istituenda biblioteca comunale da parte del podest\u00e0 Vincenzo Castellaneta. La biblioteca venne chiusa nel 1943 dal podest\u00e0 Bruno Berardino in seguito alle vicende della seconda guerra mondiale.\nNel 1956 la biblioteca venne riaperta in via Roma, presso la sede del Comitato maternit\u00e0 ed infanzia. Nell'anno successivo Vito Umberto Celiberti fu nominato bibliotecario e la biblioteca fu inaugurata ed aperta al pubblico il 2 giugno 1959. Il 13 febbraio 1963 alla biblioteca venne data l'attuale denominazione di Biblioteca comunale don Vincenzo Angelillo.\nLa biblioteca fu ospitata per qualche anno in alcuni locali del palazzo San Francesco. Successivamente \u00e8 stata spostata all'interno del castello normanno-svevo, quindi nell'attuale sistemazione in via Vittorio Emanuele; quest'ultima sede \u00e8 stata inaugurata il 3 maggio del 2003.\nDa alcuni mesi non \u00e8 pi\u00f9 aperta al pubblico per motivi logistici.\nPatrimonio.\nIl patrimonio della biblioteca ammonta a circa 31.000 volumi, inclusi 630 testi antichi, stampati prima del 1830 (3 cinquecentine, 8 seicentine, 245 settecentine e 374 ottocentine).\nNella biblioteca \u00e8 presente l'archivio storico comunale.\nTra le opere si cita una emeroteca, intitolata al tipografo gioiese Francesco Giura, ed una collezione di testate antiche."}
{"id": "3639388", "revid": "2039788", "url": "https://it.wikipedia.org/wiki?curid=3639388", "title": "Zoo di Eberswalde", "text": "Lo Zoologischer Garten Eberswalde, precedentemente noto come Tierpark Eberswalde \u00e8 un giardino zoologico nella zona a sud della citt\u00e0 di Eberswalde, nello stato federale del Brandeburgo in Germania. La fondazione risale al 1958 e l'area coperta raggiunge i 20 ettari. Le origini dell'area risalgono al 1928, quando fu creato un parco per animali autoctoni. Trasformata in ristorante, l'area fu distrutta durante la seconda guerra mondiale.\nLo zoo ospita 1400 animali di 140 specie diverse, \u00e8 il secondo pi\u00f9 grande del suo \"Land\" e nel 2005 ha raggiunto i 280000 visitatori.\nSi trova in una zona boscosa 40\u00a0km a nordovest di Berlino e ospita tra gli altri, anche animali esotici come tigri, ghepardi, pappagalli, cammelli, fenicotteri, canguri e scimmie. Una zona dedicata ai leoni viene attraversata dai visitatori, protetti da pesanti vetrate. Orsi e lupi condividono la stessa area."}
{"id": "3639401", "revid": "282737", "url": "https://it.wikipedia.org/wiki?curid=3639401", "title": "Final Fantasy I", "text": ""}
{"id": "3639402", "revid": "327773", "url": "https://it.wikipedia.org/wiki?curid=3639402", "title": "Luna Park (Coney Island)", "text": "Il Luna Park di Coney Island \u00e8 un parco di divertimento situato sulla penisola di Coney Island, nella parte meridionale di Brooklyn a New York. Il parco fu attivo dal 1903 al 1944. Il 29 maggio 2010 ha riaperto un parco con lo stesso nome nelle vicinanze del vecchio sito.\nStoria.\nProdromi.\nFrederic Thompson ed Elmer \"Skip\" Dundy, i fondatori di Luna Park, avevano nel 1901, in occasione dell'esposizione pan-americana di Buffalo, creato un'attrazione chiamata \"A trip to the moon\" (in italiano \"Viaggio sulla Luna\"). La navicella della giostra, su cui salivano i visitatori paganti, era chiamata \"Luna\", traducendo in latino l'inglese \"Moon\". Attraverso una navicella alata, il pubblico veniva trasportato in un viaggio immaginario sulla Luna. L'attrazione ebbe un successo eclatante di pubblico durante tutta la manifestazione, attirando l'attenzione sui due creatori.\nNel 1902, Harry George Tilyou, proprietario dello \"Steeplechase Park\" a Coney Island, invit\u00f2 i due a trasferirsi per la stagione presso il suo parco divertimenti con la loro famosa attrazione.\nNascita di Luna Park.\nI due soci, alla fine della stagione del 1902, ottennero l'affitto di lungo periodo dell'area occupata da un vecchio parco divertimenti, il \"Sea Lion Park\", ricostruendolo e chiamandolo \"Luna Park\". Quando decisero di dare un nome al parco di Coney Island, Elmer Dundy sugger\u00ec di chiamarlo come sua sorella Luna Dundy, che viveva a Des Moines ed \u00e8 probabile che la coincidenza col nome della navicella favor\u00ec la scelta definitiva del nome \"Luna\".\nIl parco divenne in poco tempo il secondo parco pi\u00f9 grande di Coney Island. L'architettura era strabiliante e arricchita con pi\u00f9 di un milione di lampade ad incandescenza, usate per delineare la struttura esterna degli edifici e di tutte le attrazioni (la luce elettrica era a quei tempi una novit\u00e0 ancora poco diffusa).\nNumerose furono le attrazioni e le giostre installate all'interno del parco, costantemente cambiate dai due fondatori, come la giostra \"Twenty Thousand Leagues Under the Sea\" (in italiano: \"Ventimila leghe sotto i mari\"), che permetteva il viaggio immaginario in un sottomarino verso le regioni polari, sostituita nel 1905 da \"Dragon's Gorge\", una ferrovia panoramica coperta. Vi erano anche spettacoli con animali selvatici, come elefanti addomesticati su cui compiere un breve tragitto. Uno di questi, Topsy, fu ucciso da una scossa elettrica mentre veniva usato da Thomas Edison in un esperimento filmato che l'inventore us\u00f2 nella sua \"Guerra delle correnti\".\nDue incendi distrussero parzialmente il parco nel 1944 fermandone l'attivit\u00e0, ma un terzo incendio nel 1946 cancell\u00f2 ogni ulteriore possibilit\u00e0 di rinascita del parco.\nLa resurrezione di Luna Park.\nNel 2005, la \"Coney Island Development Corporation\" propose il \"Coney Island Revitalization Plan\", un vasto piano edilizio di recupero di vaste aree della penisola di Coney Island che, oltre a 5.000 unit\u00e0 residenziali ed aree commerciali, prevedeva la \"resurrezione\" di Luna Park.\nNel 2010 Luna Park \u00e8 stato riaperto. L'ingresso \u00e8 stato ripreso dal modello originale, ma l'area su cui sorge \u00e8 quella dell'ex parco di Astroland, che aveva cessato l'attivit\u00e0 nella stagione 2008.\nQuella di Luna Park \u00e8 attualmente l'unica area divertimenti su Coney Island in cui le attrazioni non si pagano in dollari, ma tramite un sistema che prevede \"Luna Cards\" e crediti (\"Luna Credits\").\nLe attrazioni presenti attualmente sono 19 e sono state tutte progettate, prodotte e fornite dall'italiana Zamperla di Vicenza.\nAltri Luna Park.\nSulla scia del successo di Luna Park, altri parchi vennero aperti in tutte le parti del mondo utilizzando lo stesso celebre nome. In particolare, il costruttore Frederick Ingersoll apr\u00ec sia negli Stati Uniti che in Australia molti parchi, al punto da chiamarli per un breve periodo \"Ingersoll Luna Park\". In Turchia Luna Park indica qualsiasi parco di divertimento a tema o meno."}
{"id": "3639411", "revid": "671029", "url": "https://it.wikipedia.org/wiki?curid=3639411", "title": "DFB-Ligapokal 2003", "text": "La DFB-Ligapokal 2003 (nota in italiano anche come Coppa di Lega tedesca 2003) \u00e8 stata l'ottava edizione della Coppa di Lega tedesca.\nSi \u00e8 svolta nel luglio 2003 ed \u00e8 stata vinta dall'Amburgo, che ha battuto in finale il per 4-2."}
{"id": "3639412", "revid": "204012", "url": "https://it.wikipedia.org/wiki?curid=3639412", "title": "Nell Hopman", "text": ""}
{"id": "3639422", "revid": "179980", "url": "https://it.wikipedia.org/wiki?curid=3639422", "title": "Girardot F\u00fatbol Club", "text": ""}
{"id": "3639439", "revid": "767487", "url": "https://it.wikipedia.org/wiki?curid=3639439", "title": "Boxes", "text": "Boxes (\"Boxes - Les bo\u00eetes\") \u00e8 un film del 2007 diretto da Jane Birkin.\nBasato sulla vita familiare della stessa regista, sceneggiatrice e interprete Birkin, il film \u00e8 recitato in francese ed inglese.\nTrama.\nNella sua casa di Finist\u00e8re, Anna vive con la madre e Fanny, Camille e Lilli, le figlie avute da tre mariti differenti.\nDopo aver assistito il padre moribondo, continua a parlargli come se fosse sempre presente e riguardando le vecchie foto di famiglia comincia a ripensare al suo passato e ai suoi uomini: il padre di Fanny, lasciato perch\u00e9 entrambi troppo giovani, il padre di Camille, ora deceduto e il padre di Lilli, troppo concentrato sulla carriera.\nDistribuzione.\nIl film \u00e8 stato proiettato nella sezione \"Un Certain Regard\" del Festival di Cannes 2007."}
{"id": "3639440", "revid": "179980", "url": "https://it.wikipedia.org/wiki?curid=3639440", "title": "Sport Colombia", "text": ""}
{"id": "3639445", "revid": "1305772", "url": "https://it.wikipedia.org/wiki?curid=3639445", "title": "They", "text": "Il termine They, che in lingua inglese indica il pronome di terza persona plurale loro, pu\u00f2 riferirsi a:"}
{"id": "3639447", "revid": "287204", "url": "https://it.wikipedia.org/wiki?curid=3639447", "title": "US Open 2011 - Doppio femminile", "text": "Vania King e Jaroslava \u0160vedova erano le detentrici del titolo ma sono state sconfitte in finale da Liezel Huber e Lisa Raymond per 4-6, 7-65, 7-63."}
{"id": "3639450", "revid": "125673483", "url": "https://it.wikipedia.org/wiki?curid=3639450", "title": "Medagliati olimpici nel salto con gli sci", "text": "Elenco dei vincitori di medaglia olimpica nel salto con gli sci."}
{"id": "3639451", "revid": "767487", "url": "https://it.wikipedia.org/wiki?curid=3639451", "title": "The Trial of Lee Harvey Oswald", "text": "The Trial of Lee Harvey Oswald \u00e8 un film drammatico statunitense del 1964 diretto da Larry Buchanan. Il film, che si pu\u00f2 considerare un'ucronia, mette in scena il processo a Lee Harvey Oswald, l'assassino del presidente John F. Kennedy, un processo nella realt\u00e0 mai avvenuto perch\u00e9 Oswald fu ucciso pochi giorni dopo l'attentato da Jack Ruby.\nTrama.\nDallas. Lee Harvey Oswald viene accusato dell'attentato al presidente John F. Kennedy ed \u00e8 sotto processo. Vengono chiamati a deporre diversi testimoni ed esperti tra cui il medico che per primo soccorse il presidente. L'accusato non testimonia e rimane silente per tutta la durata del processo.\nProduzione.\nIl film \u00e8 stato prodotto dalla Falcon International Corp. e girato a Dallas, Texas.\n\u00c8 stato uno dei primi film correlati all'assassino del presidente Kennedy ed il primo in assoluto a portare in scena una realt\u00e0 alternativa con un ipotetico processo ad Oswald, soggetto utilizzato negli anni seguenti anche in altre pellicole come la miniserie TV \"Il giorno che uccisero Kennedy\" (1977), con Ben Gazzara, o il documentario \"\" (1986)."}
{"id": "3639452", "revid": "287204", "url": "https://it.wikipedia.org/wiki?curid=3639452", "title": "Thelma Coyne Long", "text": "Biografia.\nNata con il nome di Thelma Dorothy Coyne, si spos\u00f2 nel 1940 e prese il cognome Long del marito. Nel singolare, ha vinto due edizioni degli Australian Championships: nel 1952 battendo in finale Helen Angwin per 6-2, 6-3 e nel 1954 battendo Jenny Staley per 6-3 6-4. Altre quattro volte \u00e8 giunta in finale perdendola: nel 1940, quando perse contro Nancye Wynne per 5\u20137 6\u20134 6\u20130; nel 1951 quando venne sconfitta da Nancye Bolton per 6\u20131 7\u20135; nel 1955 quando venne fermata da Beryl Penrose (6\u20134 6\u20133) e nel 1956 da Mary Carter (3-6, 6-2, 9-7).\n\u00c8 stata una grandissima giocatrice di doppio, specialit\u00e0 in cui ha vinto prove del Grande Slam dall'et\u00e0 di diciassette anni sino a trentanove compiuti. Ha vinto gli Australian Championship nel 1936, 1937, 1938, 1939, 1940, 1947, 1948, 1949, 1951, 1952, in coppia con Nancye Wynne Bolton. Ha vinto poi altre tre volte in coppia con Mary Bevis Hawton e precisamente nel 1954, 1956 e 1958.\nIl doppio Mary Hawton-Thelma Coyne Long ha ottenuto successi anche agli Internazionali d'Italia, vincendo il trofeo nel 1952, battendo Nicla Migliori e Vittoria Tonolli; nel 1956, battendo Angela Buxton e Darlene Hard e l'anno successivo, battendo le messicane Yola Ram\u00edrez e Rosie Reyes. A Roma, le due tenniste australiane giunsero in finale anche nel 1951, quando persero dalle forti statunitensi Doris Hart e Shirley Fry e nel 1958, sconfitte dalle britanniche Shirley Bloomer e Christine Truman.\nMary Hawton e Thelma Coyne Long giunsero in finale di doppio anche al Roland Garros nel 1958 perdendo contro la coppia composta da Rosie Reyes e Yola Ram\u00edrez in due set (6-4, 7-5).\nThelma Coyne Long ha ottenuto numerose vittorie anche nel doppio misto. In tale specialita ha vinto gli Internazionali di Francia 1957, in coppia con Luis Ayala. Ha vinto anche quattro volte gli Australian Championships: nel 1951, nel 1952 e nel 1955 in coppia con George Worthington e nel 1955, in coppia con Rex Hartwig. \nIn coppia con Luis Ayala si \u00e8 aggiudicata il doppio misto anche agli Internazionali d'Italia 1956 e 1957 ma persero la finale del 1958 da Shirley Bloomer e Giorgio Fachini.\nComplessivamente, Thelma Coyne Long ha vinto, nella sua carriera, venti titoli nei tornei del Grande Slam.\nNel 2013 \u00e8 stata inserita nell'International Tennis Hall of Fame."}
{"id": "3639455", "revid": "547034", "url": "https://it.wikipedia.org/wiki?curid=3639455", "title": "Elsa la leonessa", "text": "Elsa la leonessa (circa 28 gennaio 1956 - 24 gennaio 1961) \u00e8 stata cresciuta dal guardacaccia, poi studioso, George Adamson e da sua moglie Joy in Kenya. Elsa e le sorelle, \"Big One\" e \"Lustica\" furono curate dall'esperto quando avevano solo poche settimane di vita. Divennero orfane quando George fu costretto, seppur riluttante, ad uccidere la loro madre nel corso di un safari. Le sorelle furono inviate allo Zoo di Rotterdam nei Paesi Bassi, mentre Elsa rimase con Adamson sino a che fu rilasciata nell'ambiente selvaggio, in seguito agli sforzi della coppia per abituarla all'addio.\nBiografia.\nDa cucciola, Elsa visse proprio come un animale domestico e Joy conduceva con lei una relazione tra eguali. Joy era fortemente motivata a dare ad Elsa l'educazione necessaria a vivere in natura e cacciare. Gli sforzi la ripagarono ed Elsa divenne famosa in tutto il mondo, specialmente dopo la pubblicazione del best seller \"Nata libera\". All'et\u00e0 di tre anni, la leonessa condusse con s\u00e9 tre cuccioli per mostrarli agli Adamson, che li chiamarono \"Jespah\" (maschio), \"Gopa\" (maschio) e \"Little Elsa\" (femmina). La vita di Elsa e dei cuccioli fu poi narrata nel sequel \"Living free\".\nLa vita dell'animale si concluse infelicemente quando essa cadde vittima della \"Babesia felis\", una forma di babesiosi, malattia sanguigna simile alla malaria che spesso infetta i felini. La tomba di Elsa si trova all'interno del Parco nazionale Meru. Quando mor\u00ec i sentimenti dei locali nei confronti della sua famiglia erano tutt'altro che benevoli, cosa che fece pensare agli Adamson di trasferire i cuccioli. Questi ultimi divennero molto schivi, anche nei confronti della coppia, e la loro cattura precedente il rilascio nel Serengeti fu piuttosto complicata. Gli avvenimenti successivi sono incerti, anche se George Adamson riusc\u00ec ad identificare \"Little Elsa\" viva ed in salute, in compagnia di due leoni estranei alla famiglia, dopo 19 mesi di ricerche."}
{"id": "3639465", "revid": "288300", "url": "https://it.wikipedia.org/wiki?curid=3639465", "title": "Robert Burnitt Ferguson", "text": ""}
{"id": "3639468", "revid": "204012", "url": "https://it.wikipedia.org/wiki?curid=3639468", "title": "Thelma Long", "text": ""}
{"id": "3639470", "revid": "121471762", "url": "https://it.wikipedia.org/wiki?curid=3639470", "title": "La paura del saggio", "text": "La paura del saggio (\"The Wise Man's Fear\") \u00e8 un romanzo fantasy del 2011, secondo libro della trilogia \"Le Cronache dell'Assassino del Re (The Kingkiller Chronichles\") di Patrick Rothfuss. \u00c8 stato pubblicato negli Stati Uniti il 1\u00ba marzo 2011, a distanza di quattro anni dal primo volume, e il 1\u00ba settembre in italiano.\nTrama.\nNel secondo giorno di racconto a Cronista, Kvothe continua a narrare il suo periodo di apprendistato e le sue gesta all'Accademia e al di fuori di essa.\nIl libro si pu\u00f2 dividere in due sezioni: l'Accademia e il viaggio a Severen.\nL'Accademia.\nMentre si trova all'Accademia, Kvothe continua il suo apprendistato e dimostrando che ovunque spazi il suo interesse le sue abilit\u00e0 sono superiori a quelle degli altri studenti.\nMentre continuano i suoi conflitti con alcuni maestri, Kvothe riottiene il diritto di frequentare l'Arcano. L'interesse di Kvothe, oltrech\u00e9 sullo studio diretto delle sue materie, si concentra soprattutto sul rintracciare notizie sui Chandrian ma nonostante i suoi sforzi, sono poche le notizie certe trovate su di loro.\nI suoi contrasti con Ambrose sfociano in nuovi e continui dispetti tra i due tra cui spicca la somministrazione di un veleno a Kvothe che quasi lo fa finire in guai molto seri con i maestri e con la sua usuraia Devi che viene ingiustamente sospettata da Kvothe di essere la responsabile degli attacchi che subisce tramite simpatia.\nL'amicizia particolare con Denna prosegue tra alti e bassi finch\u00e9 Denna, come al suo solito, sparisce dalla circolazione.\nA questo punto Kvothe viene accusato di stregoneria e processato. Assolto, a causa della cattiva pubblicit\u00e0 fatta all'Accademia, i suoi amici gli consigliano vivamente di sparire per qualche tempo.\nSempre alla ricerca di un mecenate, il suo amico Therpe gli consiglia di presentarsi alla presenza del Maer, un potente signore nel lontano citt\u00e0 di Severen. Sparita Denna e senza la possibilit\u00e0 di frequentare l'Accademia, Kvothe accetta con entusiasmo la possibilit\u00e0 di trovarsi un mecenate che possa risolvere i suoi problemi finanziari.\nSeveren.\nKvothe arriva nel Maer senza niente di pi\u00f9 che il suo liuto. Con qualche stratagemma e l'aiuto della sua sagacia, riesce a farsi ammettere alla presenza del Maer e da l\u00ec ad essere accettato a corte. Dopo un periodo di conoscenza reciproca durante il quale Kvothe salva la vita del Maer dall'arcanista di corte che lo stava avvelenando, il Maer comunica a Kvothe la natura della sua missione: aiutarlo a conquistare il cuore di una donna per farne sua moglie.\nA Severen, Kvothe ritrova anche Denna, con la quale trascorre sempre molto tempo finch\u00e9 i due non litigano a causa dei Chandrian.\nMentre si applica nell'intento di aiutare il Maer questi decide di mandare Kvothe assieme ad alcuni mercenari alla ricerca di alcuni banditi che stanno saccheggiando gli emissari dopo la raccolta delle tasse. Dopo lunghe ricerche, trovano il campo dei banditi e uccidono tutti i banditi tranne il loro capo. Durante la battaglia, Kvothe da sfoggio delle sue abilit\u00e0 e del grande potere di cui \u00e8 dotato, determinante per la sconfitta dei banditi.\nSulla via del ritorno a Severen, il gruppo di Kvothe si imbatte nella bellissima Felurian, che soggioga per qualche tempo Kvothe trascinadolo nel regno di Fae e dal quale Kvothe riesce a uscirne dopo molto tempo soggettivo, mentre al di fuori del regno di Fae, solo poche ore sono trascorse.\nDurante la ricerca dei banditi, Tempi, uno dei mercenari del suo gruppo, comincia ad istruirlo alle vie del Ketan e del Lethani, una filosofia di vita e combattimento. Per via di questo insegnamento, proibito al di fuori dei cittadini di Ademre, Tempi \u00e8 costretto a tornare in patria per essere giudicato per questo comportamento. Kvothe decide di seguirlo per poter testimoniare a suo favore. Ad Ademre, Kvothe riesce a portare avanti il suo addestramento del Ketan e del Lethani.\nLasciata Ademre e di ritorno a Severen, lo aspetta la prova pi\u00f9 difficile del suo viaggio: trovata una compagnia di Adema Ruh, Kvothe capisce di essere in compagnia di impostori. Per salvare due ragazze rapite dal gruppo, Kvothe uccide tutta la comitiva dei finti Edema Ruh.\nTornato dal Maer, Kvothe scopre Denna \u00e8 di nuovo sparita e che il Maer ha preso in moglie la donna corteggiata ma ha con questa un duro scambio di parole per via della sua appartenenza agli Edema Ruh. Il Maer \u00e8 obbligato a congedare Kvothe che torna cos\u00ec all'Accademia dove riprende la sua istruzione."}
{"id": "3639476", "revid": "573567", "url": "https://it.wikipedia.org/wiki?curid=3639476", "title": "Trilogia Unicron", "text": ""}
{"id": "3639484", "revid": "271907", "url": "https://it.wikipedia.org/wiki?curid=3639484", "title": "Les boites", "text": ""}
{"id": "3639489", "revid": "438678", "url": "https://it.wikipedia.org/wiki?curid=3639489", "title": "Scientifici", "text": ""}
{"id": "3639490", "revid": "1573940", "url": "https://it.wikipedia.org/wiki?curid=3639490", "title": "Cai Tong-Tong", "text": ""}
{"id": "3639491", "revid": "438678", "url": "https://it.wikipedia.org/wiki?curid=3639491", "title": "Scientifico", "text": ""}
{"id": "3639492", "revid": "204012", "url": "https://it.wikipedia.org/wiki?curid=3639492", "title": "Thelma Coyne", "text": ""}
{"id": "3639493", "revid": "111319", "url": "https://it.wikipedia.org/wiki?curid=3639493", "title": "Cai Tongtong", "text": ""}
{"id": "3639496", "revid": "1573940", "url": "https://it.wikipedia.org/wiki?curid=3639496", "title": "Chou Tao", "text": ""}
{"id": "3639501", "revid": "1573940", "url": "https://it.wikipedia.org/wiki?curid=3639501", "title": "L\u00fc Yuanyang", "text": ""}
{"id": "3639502", "revid": "287204", "url": "https://it.wikipedia.org/wiki?curid=3639502", "title": "Lu Yuanyang", "text": ""}
{"id": "3639503", "revid": "1543377", "url": "https://it.wikipedia.org/wiki?curid=3639503", "title": "Collide (Leona Lewis)", "text": "Collide \u00e8 un singolo della cantautrice britannica Leona Lewis, pubblicato nel Regno Unito il 4 settembre 2011 e il 6 settembre negli Stati Uniti.\nUn'anteprima del brano era stata diffusa in radio gi\u00e0 il 15 luglio 2011, suscitando notevoli polemiche poich\u00e9 la canzone contiene un campionamento di \"Penguin\", brano prodotto da Avicii (brano che \u00e8 stato pubblicato ufficialmente solo il giorno seguente, con il titolo di \"Fade into Darkness\", ma di cui gi\u00e0 circolavano versioni senza la parte vocale). La Syco ha quindi dovuto inserire Avicii come featuring per evitare ulteriori polemiche.\nNei \"credits\" ufficiali il brano risulta scritto da Tim Berg (pseudonimo di Avicii), Leona Lewis, Simon Jeffes, Arash Pournouri, Autumn Rowe, e Sandy Wilhelm, e prodotto da Sandy Vee."}
{"id": "3639507", "revid": "1573940", "url": "https://it.wikipedia.org/wiki?curid=3639507", "title": "Sui Jianshuang", "text": ""}
{"id": "3639508", "revid": "122033340", "url": "https://it.wikipedia.org/wiki?curid=3639508", "title": "Confine tra Irlanda e Regno Unito", "text": "Il confine tra l'Irlanda e il Regno Unito, conosciuto anche come confine irlandese (in inglese chiamato anche \"Irish border\", in gaelico irlandese \"Teorann na h\u00c9ireann\"), \u00e8 la linea di confine nell'isola d'Irlanda che divide Irlanda e Irlanda del Nord (nazione costitutiva del Regno Unito).\nIl confine terrestre \u00e8 lungo 499 km ed \u00e8 il 162\u00ba al mondo in ordine di lunghezza.\nCi sono 270 strade pubbliche che attraversano la frontiera.\nStoria.\nUna prima definizione del confine tra i due stati risale al 1921, quando il Parlamento del Regno Unito, concedendo l'autogoverno all'Irlanda tramite il \"Government of Ireland Act\", decise che le sei contee del nord sarebbero rimaste britanniche e avrebbero formato l'Irlanda del Nord.\nIl confine.\nIl confine divide il Lough Foyle, poi passa nei pressi della foce del Foyle nel Lough Foyle e arriva poco lontano dalla periferia occidentale di Derry.\nIl confine poi segue per una parte del corso il Foyle, arriva poco lontano dal Lough Derg e dall'Upper Lough Erne, poi per un piccolo tratto segue il fiume Erne, arriva al Lough Melvin e giunge al Lough Macnean Upper seguendo per met\u00e0 del suo corso il fiume Arney.\nPoi il confine torna sul Lower Lough Erne e sull'Erne.\nProsegue sullo spartiacque tra i fiumi Erne e Shannon per un breve tratto, dopo il quale \u00e8 fissato artificialmente fino al Carlingford Lough.\nProvince e contee interessate.\nIn Irlanda sono interessate dal confine con il Regno Unito le seguenti province e contee:\nIn Irlanda del Nord (Regno Unito) invece sono interessate le seguenti province e contee:\nLa contea di Donegal \u00e8 collegata al resto della Repubblica d'Irlanda solo da un istmo territoriale di 9 km. Di conseguenza quindi rende pi\u00f9 comodo attraversare l'Irlanda del Nord in alcuni viaggi tra Donegal ed altre parti della Repubblica d'Irlanda.\nPaesi al confine tra Regno Unito e Irlanda.\nI paesi sono ordinati da nord a sud.\nPaesi divisi a met\u00e0 dal confine.\nTra di essi abbiamo:\nConfine con l'Unione europea.\nIl Regno Unito ha deciso per l'uscita dall'Unione europea a seguito del risultato di un referendum tenutosi il 23 giugno 2016. Tale uscita \u00e8 avvenuta nel 2020, rendendo di fatto confinanti le due Irlande attraverso un confine esterno dell'UE. Tuttavia, durante le trattative il governo irlandese, il Regno Unito, i rappresentanti dell'UE, hanno dichiarato di non desiderare un \"confine duro\" in Irlanda, tenendo conto delle \"sensibilit\u00e0\" storiche e sociali che attraversano l'isola. Nel settembre 2016, il segretario di Stato britannico per l'uscita dall'Unione europea, David Davis, ha dichiarato che il governo britannico non avrebbe cercato un ritorno a un \"hard border\" tra il Regno Unito e la Repubblica d'Irlanda.\nEntrambi i governi tentarono di dare la priorit\u00e0 alla protezione di un confine aperto tra la Repubblica e l'Irlanda del Nord e la conservazione dell'area di viaggio comune.\nL'accordo ha infatti previsto che l'Irlanda del Nord rimanga all'interno del Mercato Comune Europeo, la cui frontiera risulta di fatto essere il mare fra isola d'Irlanda e isola di Gran Bretagna: a partire da gennaio 2021 le merci che transitano su tale braccio di mare hanno iniziato ad essere soggette a controlli doganali.\nC'era timore che i negoziati della \"Brexit\" potessero anche trattare questo confine come parte della questione irlandese: Michel Barnier, il principale negoziatore dell'Unione europea, aveva indicato di guardare all'Irlanda per \"soluzioni\" alle minacce poste ai collegamenti commerciali dell'Irlanda, alla zona di viaggio comune e all'Accordo del venerd\u00ec santo.\nAlcuni analisti ritenevano che la \"Brexit\" avrebbe potuto portare a un confine duro poich\u00e9 l'Irlanda e l'Unione europea devono controllare la loro frontiera per evitare il contrabbando di merci, mentre il Regno Unito potrebbe avere la scelta tra non controllare il suo confine se l'IVA non viene applicata o controllata dal confine al fine di applicare un'eventuale IVA sulle merci importate. L'idea che l'Irlanda potesse fornire informazioni in UK relative alle merci esportate (come la Russia ha chiesto all'UE) non risultava probabile quando il Regno Unito fosse divenuto paese terzo."}
{"id": "3639512", "revid": "1573940", "url": "https://it.wikipedia.org/wiki?curid=3639512", "title": "Sun Dan", "text": ""}
{"id": "3639515", "revid": "126257", "url": "https://it.wikipedia.org/wiki?curid=3639515", "title": "Fendinebbia", "text": ""}
{"id": "3639516", "revid": "1573940", "url": "https://it.wikipedia.org/wiki?curid=3639516", "title": "Zhang Shuo (ginnasta)", "text": ""}
{"id": "3639520", "revid": "599013", "url": "https://it.wikipedia.org/wiki?curid=3639520", "title": "Ken Noel", "text": ""}
{"id": "3639522", "revid": "827882", "url": "https://it.wikipedia.org/wiki?curid=3639522", "title": "MS Paint Adventures", "text": "MS Paint Adventures, spesso abbreviato in MSPA, \u00e8 una collezione di webcomic scritti e illustrati da Andrew Hussie. I fumetti vengono rappresentati come parodie delle classiche avventure testuali, videogiochi interattivi in cui i giocatori usano comandi testuali per mandare avanti la storia.\nNel 2018, per via del grande successo ottenuto con Homestuck, il sito viene rinominato con il nome del fumetto.\nWebcomic.\nJailbreak.\n\"Jailbreak\", la prima avventura scritta da Andrew Hussie, racconta la storia di un uomo senza nome che cerca di scappare dalla sua cella. Anche se la storia finisce di colpo dopo sole 134 pagine senza una vera e propria conclusione, la sua breve vita ha fatto nascere una serie di idee, trame e scherzi che sarebbero riapparse nelle avventure seguenti.\nBard Quest.\n\"Bard Quest\", la seconda avventura scritta da Andrew Hussie, racconta le imprese di un giovane bardo incaricato nell'uccisione di alcuni draghi. Il fumetto \u00e8 un vero e proprio videogioco a scelta multipla in grado di cambiare trama a seconda delle scelte. Purtroppo, proprio come \"Jailbreak\", anche questo si interrompe senza una vera conclusione, arrivando solamente a 82 pagine.\nProblem Sleuth.\n\"Problem Sleuth\", la terza avventura scritta da Andrew Hussie, nasce come parodia del genere film noir e racconta la storia di tre detective intrappolati nei propri uffici durante i loro tentativi di fuga.\nNel fumetto oltre ai tre investigatori, Problem Sleuth (PS), Ace Dick (AD) e Pickle Inspector (PI), \u00e8 presente Mobster Kingpin, il principale antagonista della storia.\nIl webcomic, iniziato il 10 marzo 2008 e finito il 10 marzo 2009 con ben 1700 pagine, \u00e8 il primo successo della raccolta.\nHomestuck.\n\"Homestuck\", la quarta avventura scritta da Andrew Hussie, racconta la storia di quattro ragazzi di 13 anni che giocando a Sburb provocano l'apocalisse. Teletrasportandosi in un universo totalmente nuovo dovranno scoprire il senso del videogioco e come porre fine alla catastrofe. Come in \"Problem Sleuth\" l'avventura \u00e8 caratterizzata da viaggi nel tempo, mistero, e un complesso universo totalmente immaginario.\nIl webcomic \u00e8 iniziato il 13 aprile 2009 e si \u00e8 concluso il 13 aprile 2016 con oltre 8000 pagine.\nSweet Bro and Hella Jeff.\nSia fonte di battute ricorrenti in \"Homestuck\", sia un fumetto comico a s\u00e9 stante, disegnato sempre da Andrew Hussie e pubblicato in un ramo di MS Paint Adventures, questo fumetto \u00e8 intenzionalmente scritto e disegnato in maniera pessima, in una bassa qualit\u00e0 d'immagine (ricca di artefatti di compressione), in cui viene utilizzata una palette composta principalmente da colori puri, con testo spesso tagliato o fuori dai balloon.\nAll'interno dell'universo di \"Homestuck\", il fumetto viene disegnato e creato da Dave Strider. Inoltre i meme del webcomic vengono spesso aggiunti in calce ai pannelli del fumetto quando un personaggio si trova, spesso volutamente, in una situazione tale da essere rapportata con una pagina buffa."}
{"id": "3639523", "revid": "287204", "url": "https://it.wikipedia.org/wiki?curid=3639523", "title": "Mary Bevis Hawton", "text": "Biografia.\nDurante la sua carriera ha ottenuto successi soprattutto nel doppio. Ha vinto gli Australian Open nel 1946 insieme a Joyce Fitch, sconfiggendo la coppia Nancye Wynne Bolton e Thelma Coyne Long per 9-7, 6-4. Si \u00e8 ripetuta nel 1954 con Thelma Coyne Long, battendo Hazel Redick-Smith e Julia Wipplinger per 6-3, 8-6; nel 1955 con Beryl Penrose, battendo Nell Hall Hopman e Gwen Thiele per 7-5, 6-1; nel 1956 ancora con Thelma Coyne Long ebbe la meglio su Mary Carter Reitano e Beryl Penrose per 6-2, 5-7, 9-7. L'ultima vittoria nel torneo casalingo la ottenne due anni dopo, battendo Lorraine Coghlan e Angela Mortimer Barrett per 7-5, 6-8, 6-2, sempre in coppia con Thelma Coyne Long. In quell'occasione, conquist\u00f2 anche il torneo del doppio misto, in coppia con Robert Howe.\nIl doppio Mary Hawton-Thelma Coyne Long ottenne successi anche agli Internazionali d'Italia, vincendo il trofeo nel 1952, battendo Nicla Migliori e Vittoria Tonolli; nel 1956, battendo Angela Buxton e Darlene Hard e l'anno successivo, battendo le messicane Yola Ram\u00edrez e Rosie Reyes. A Roma, le due tenniste australiane giunsero in finale anche nel 1951, quando persero dalle forti statunitensi Doris Hart e Shirley Fry e nel 1958, sconfitte dalle britanniche Shirley Bloomer e Christine Truman.\nMary Hawton e Thelma Coyne Long giunsero in finale di doppio anche al Roland Garros nel 1958 perdendo contro la coppia composta da Rosie Reyes e Yola Ram\u00edrez in due set (6-4, 7-5)."}
{"id": "3639527", "revid": "648716", "url": "https://it.wikipedia.org/wiki?curid=3639527", "title": "Tram Edison serie 416-420", "text": "Le vetture serie 416 \u00f7 420 della Edison erano una serie di elettromotrici a cassa di legno, progettate per l'esercizio sulle prime linee tranviarie interurbane milanesi a trazione elettrica. Erano note come \"vetture tipo Biscia\", dal nome dell'ingegnere progettista.\nStoria.\nCostruite nel 1901 dalle officine sociali Edison, vennero poste in servizio sulla linea Milano-Monza, integrando le vetture a due piani serie 405 \u00f7 414. Negli anni successivi operarono anche sulle linee Milano-Cinisello e Milano-Corsico.\nPer le \"Biscia\" furono progettate delle rimorchiate a due assi, le \"tipo Monza\" serie 653 \u00f7 659.\nNel 1919 le vetture furono incorporate nel parco della neocostituita STEL, subentrata alla Edison nella gestione delle tranvie elettriche interurbane. Fra il 1922 e il 1925 la nuova societ\u00e0 provvedette a rinumerare il parco motore, e le \"Biscia\" assunsero i nuovi numeri da 39 a 43.\nNel 1939 le vetture entrarono nel parco ATM, mantenendo la stessa numerazione, ma assumendo una nuova colorazione in due toni di verde.\nCon la soppressione della Milano-Cinisello (1956), su cui negli ultimi anni erano state concentrate, le \"Biscia\" furono assegnate alle linee Milano-Corsico e Monza-Carate, dove effettuavano i treni pi\u00f9 leggeri.\nIn seguito alla soppressione anche di queste due linee (la Monza-Carate nel 1961 e la Milano-Corsico nel 1966) le Biscia furono radiate e accantonate per la demolizione."}
{"id": "3639531", "revid": "297059", "url": "https://it.wikipedia.org/wiki?curid=3639531", "title": "Rowan Douglas Williams", "text": ""}
{"id": "3639532", "revid": "599013", "url": "https://it.wikipedia.org/wiki?curid=3639532", "title": "Milano-Torino 2003", "text": "La Milano-Torino 2003, ottantottesima edizione della corsa, fu disputata il 15 ottobre 2003, per un percorso totale di 198\u00a0km. Venne vinta dall'italiano Mirko Celestino giunto al traguardo con il tempo di 4h56'52\" alla media di 40,018\u00a0km/h.\nPresero il via a Novate Milanese 174 ciclisti, 163 di essi portarono a termine la gara."}
{"id": "3639533", "revid": "163270", "url": "https://it.wikipedia.org/wiki?curid=3639533", "title": "La bottega fantastica", "text": ""}
{"id": "3639539", "revid": "1964823", "url": "https://it.wikipedia.org/wiki?curid=3639539", "title": "Daniel Toth", "text": "Carriera.\nClub.\nIl 1\u00ba luglio 2007 passa al Ried e ci resta solo per un anno."}
{"id": "3639540", "revid": "1573940", "url": "https://it.wikipedia.org/wiki?curid=3639540", "title": "Alesja Babu\u0161kina", "text": ""}
{"id": "3639543", "revid": "1494169", "url": "https://it.wikipedia.org/wiki?curid=3639543", "title": "Olaru", "text": ""}
{"id": "3639545", "revid": "47767", "url": "https://it.wikipedia.org/wiki?curid=3639545", "title": "Anastasija Ivan'kova", "text": "Ha partecipato a due edizioni dei Giochi olimpici: a ed a , conquistando rispettivamente la medaglia di bronzo e quella d'argento con le proprie compagne della nazionale bielorussa nel concorso a squadre.\nAi campionati mondiali ha conquistato una medaglia d'argento ed una di bronzo, sempre nelle gare a squadre, a Mosca 2010.\nAi campionati europei ha conquistato una medaglia d'oro, tre d'argento e due di bronzo, sempre nelle gare a squadre, in due edizioni delle rassegne continentali: a Brema 2010 ed a Ni\u017enij Novgorod 2012."}
{"id": "3639548", "revid": "339392", "url": "https://it.wikipedia.org/wiki?curid=3639548", "title": "Museo della Jamahriya", "text": ""}
{"id": "3639549", "revid": "547034", "url": "https://it.wikipedia.org/wiki?curid=3639549", "title": "Museo della Giamahiria", "text": "Il Museo della Giamahiria era ospitato nel castello di Tripoli sul porto, non lontano dalla piazza dei Martiri (gi\u00e0 piazza Verde), aperto da Gheddafi con gli aiuti UNESCO dedicato alla storia della Libia particolarmente incentrato sulla Rivoluzione Verde. Dall'occupazione romana a quella araba, fino a Gheddafi e alla scoperta del petrolio nel 1951. E poi mosaici, pitture rupestri, selle tuareg e fotografie aeree del Sahara e del Deserto Libico. Il museo \u00e8 stato chiuso il 17 febbraio 2011 in seguito all'inizio della guerra civile libica."}
{"id": "3639550", "revid": "1310927", "url": "https://it.wikipedia.org/wiki?curid=3639550", "title": "Rasmus J\u00f6nsson", "text": "Carriera.\nClub.\nHa esordito nel 2008 nella prima squadra dell'Helsingborg collezionando 97 presenze e 27 gol in circa tre stagioni e mezzo. Durante il calciomercato estivo del 2011, esattamente il 29 agosto, \u00e8 stato acquistato dal Wolfsburg.\nDopo il prestito all'FSV Francoforte, l'attaccante svedese viene nuovamente mandato in prestito all'Aalborg, dove segna sei reti in diciannove presenza di campionato. Il 21 luglio 2014 passa definitivamente all'Aalborg, con la quale firma un contratto biennale e prende il numero 10. Scaduto il contratto con l'Aalborg al termine della stagione 2015-2016, rimane in Danimarca per firmare con l'Odense, rimanendovi due anni.\nNell'estate del 2018 \u00e8 tornato al suo vecchio club svedese, l'Helsingborg, che nel frattempo era sceso in Superettan. Pochi mesi dopo, a fine campionato, la squadra ha riconquistato l'accesso alla massima serie. Dopo aver disputato con l'Helsingborg la prima parte dell'Allsvenskan 2019, nel luglio 2019 \u00e8 stato ceduto ai thailandesi del Buriram United. L'esperienza asiatica si \u00e8 rivelata per\u00f2 breve, tanto che gi\u00e0 nel gennaio 2020 \u00e8 ritornato all'Helsingborg.\nNazionale.\nNel 2011 ha preso parte a due amichevoli con la nazionale maggiore per poi essere convocato nell'Under-21."}
{"id": "3639562", "revid": "43108177", "url": "https://it.wikipedia.org/wiki?curid=3639562", "title": "Rivoluzione Verde", "text": ""}
{"id": "3639563", "revid": "106908", "url": "https://it.wikipedia.org/wiki?curid=3639563", "title": "Partecipanti alla Vuelta a Espa\u00f1a 2011", "text": "Elenco dei partecipanti alla Vuelta a Espa\u00f1a 2011.\nAlla competizione presero parte 22 squadre; ognuna di esse era composta da 9 corridori, per un totale di 198 ciclisti. Conclusero la corsa sul traguardo di Madrid 167 corridori."}
{"id": "3639564", "revid": "647919", "url": "https://it.wikipedia.org/wiki?curid=3639564", "title": "Zenith (orologi)", "text": ""}
{"id": "3639568", "revid": "599013", "url": "https://it.wikipedia.org/wiki?curid=3639568", "title": "Martin Borre", "text": "Carriera.\nClub.\nBorre gioc\u00f2 con la maglia del K\u00f8ge, prima di passare nell'Odense. Nel 2007 si trasfer\u00ec in Norvegia, per giocare nello Start. Debutt\u00f2 nella Tippeligaen il 1\u00ba luglio, sostituendo Espen B\u00f8rufsen nella sconfitta per 1-0 contro il Lyn Oslo. Il 2 settembre dello stesso anno segn\u00f2 la prima rete, nella sconfitta per 3-2 sul campo del V\u00e5lerenga. In quella stagione, lo Start non raggiunse la salvezza e retrocesse in Adeccoligaen. Borre rimase per\u00f2 in squadra, almeno inizialmente.\nNel corso del 2008, infatti, torn\u00f2 in patria per giocare nel Vejle. Debutt\u00f2 in squadra il 2 agosto, subentrando a Steffen Kielstrup nella sconfitta per 3-2 contro l'Aalborg. Il 13 maggio 2009 segn\u00f2 la prima rete, nel pareggio per 1-1 contro lo Horsens. Il Vejle non riusc\u00ec ad evitare la retrocessione, al termine dell'anno."}
{"id": "3639578", "revid": "869733", "url": "https://it.wikipedia.org/wiki?curid=3639578", "title": "Suits", "text": "Suits \u00e8 una serie televisiva statunitense di genere \"legal drama\" creata da Aaron Korsh, trasmessa in prima visione assoluta negli Stati Uniti dalla rete via cavo USA Network dal 23 giugno 2011 al 25 settembre 2019 per nove stagioni. \nIn Italia lo show ha esordito il 10 marzo 2012, trasmesso in prima visione Pay TV da Joi e successivamente in chiaro dai canali Mediaset.\nTrama.\nHarvey Specter \u00e8 uno dei pi\u00f9 importanti avvocati di New York, cinico e spietato, con una passione per gli abiti sartoriali e la vita mondana. \u00c8 appena diventato socio Senior dello studio legale presso cui lavora, \"Pearson Hardman\", ruolo che lo obbliga, suo malgrado, ad assumere un giovane associato: Harvey odia dover lavorare in coppia, e odia ancor di pi\u00f9 i neolaureati appena usciti da Harvard (la \"Pearson Hardman\" accetta esclusivamente coloro che si sono laureati ad Harvard). Mike Ross \u00e8 invece un giovane ragazzo estremamente intelligente, dotato di una prodigiosa memoria eidetica, che non si \u00e8 mai laureato in legge, anche se ha sfruttato le sue capacit\u00e0 per sostenere esami al posto di altri studenti. Un incontro fortuito tra i due, con Mike che ha modo di mostrare tutta la sua competenza e inventiva in materia di legge, convince Harvey ad assumerlo nel suo studio, nascondendo a tutti il fatto che il ragazzo, in realt\u00e0, pur avendo superato l'esame di ammissione all'Albo (negli USA non esiste il valore legale del titolo di studio) non era in possesso dei requisiti minimi previsti dallo stato di New York per essere ammesso all'esame (28 crediti presso una Law School e 4 anni di lavoro presso uno studio legale); da parte sua, Mike coglie al volo questa seconda occasione capitatagli inaspettatamente tra le mani, incominciando a districarsi in un ambiente altamente competitivo e cercando di dimostrare di esserne all'altezza.\nPrima stagione.\nHarvey \u00e8 uno dei migliori avvocati di New York, non sopporta i neolaureati di Harvard ma \u00e8 costretto a doverne assumere uno come assistente. Incontra per caso Mike Ross, dotato di memoria eidetica ma non laureato, e decide di assumerlo, nascondendo a tutti la verit\u00e0 su di lui. Solo la sua segretaria, Donna, ne viene a conoscenza. Mike comincia ad affrontare vari casi e impara a essere la perfetta spalla per Harvey. Intanto conosce gli altri personaggi: Louis, geloso rivale di Harvey, che lo tratta con sospetto. Rachel, affascinante paralegale con la quale avr\u00e0 vari flirt, e Jessica Pearson, a capo dello studio. Nel finale Mike viene tradito dal suo amico Trevor che rivela a Jessica la verit\u00e0.\nSeconda stagione.\nDaniel Hardman, ex titolare dello studio insieme con Jessica, ritorna dopo la scomparsa della moglie, e incomincia una subdola lotta per il potere. Harvey usa questo espediente per impedire a Jessica di licenziare Mike, minacciando di andarsene, e la donna \u00e8 costretta a tenerlo.\nCinque anni prima, Daniel era stato estromesso come coamministratore dello studio legale in quanto Harvey e Jessica lo avevano sorpreso a rubare i soldi dei soci dello studio, ora la guerra legale per il controllo dello studio diventa palese, e le divisioni interne costringono Jessica a una fusione con un altro studio inglese, diventando Pearson Darby.\nMike e Rachel incominciano a frequentarsi e a piacersi sempre di pi\u00f9, ma Mike viene obbligato a tacere sul suo passato, e il mantenere il segreto spezza il rapporto tra i due. Solo alla fine, dopo la morte della nonna, dopo aver tradito Harvey, rischiato di perdere il lavoro e tutta la vita che si stava costruendo, capisce che non pu\u00f2 perdere anche lei, e le confessa la verit\u00e0.\nTerza stagione.\nAva Hessington, una ricca CEO di un'azienda petrolifera nonch\u00e9 amica di Edward Darby \u00e8 accusata di corruzione e di danneggiamento all'ambiente. Harvey prende il caso in mano quando lei viene accusata anche di omicidio. Inizialmente tutti la credono colpevole, ma poi si scoprir\u00e0 che fu per mano di Stephen Huntley, il braccio destro di Darby, che furono commessi i delitti. Stephen aveva incominciato una relazione con Donna, e il fatto che lavorino per lo stesso studio complica tutte le testimonianze, ma alla fine riescono a incastrarlo e a estromettere Edward, rendendo lo studio Pearson Specter.\nHarvey viene indagato per le procedure poco legittime che avevano adottato nel caso di Ava, Mike viene preso di mira e arrestato per corruzioni di testimoni. Louis, con una strategia di Harvey, riesce a salvarlo, ma il turbamento dovuto all'interrogatorio e a cosa stava rischiando se fosse emersa la verit\u00e0 su di lui, spingono Mike a lasciare lo studio.\nQuarta stagione.\nSono passati tre mesi, Mike \u00e8 diventato un investitore bancario, convive con Rachel e lei \u00e8 diventata l'associata di Harvey. \nHarvey e Mike diventano avversari nel caso dell'acquisizione delle Industrie Gillis, Mike vuole aiutare l'amministratore, Walter Gillis, a salvare la sua ditta, comprando le quote senza smantellare la compagnia, ma Harvey assiste Logan Sanders e il suo piano di acquisizione ostile. Rachel in passato aveva avuto una relazione con Logan, nonostante fosse sposato, e lui \u00e8 ancora attratto da lei, il che crea continue tensioni nel gruppo.\nMike per concludere la battaglia legale ricorre a Charles Forstman, un miliardario con cui in passato Harvey aveva avuto diversi problemi, e per la Person Specter si prospetta una sconfitta, ma Louis interviene, stringendo un accordo con Forstman, e finalmente riesce ad avere l'approvazione che tanto bramava sia di Harvey sia di Jessica, la quale lo premia con una richiesta a sua scelta. Louis chiede di diventare socio titolare (Pearson Specter Litt) ma gli viene negato. L'accordo stipulato per\u00f2 non \u00e8 legale: Forstman gli chiede in cambio di nascondere diversi miliardi alle isole Cayman, senza denunciarli, e Louis tiene ben nascosta la cosa, solo Katrina ne viene a conoscenza ma gli resta fedele.\nMike viene licenziato, lascia Rachel per via di Logan, dopo che lei ha ammesso che tra di loro c'\u00e8 stato un bacio, e rimane solo. Sta per accettare la proposta di Forstman di lavorare per lui, quando incontra Louis, che lo ferma in tempo, convincendolo a tornare alla Pearson Specter, chiedendo a Jessica questo come il regalo a sua scelta.\nNonostante la rabbia nei confronti di Rachel, Mike decide di perdonarla ugualmente, tornando con lei.\nL'accordo illecito emerge e Louis viene licenziato. Non riesce a trovare un altro studio e fallisce anche una riconciliazione con Sheila, Mike cerca di consolarlo e parlano a casa sua, ma si tradisce e Louis ha la certezza che non \u00e8 mai stato a Harvard, come aveva gi\u00e0 sospettato nella precedente stagione. Cos\u00ec torna alla Pearson Specter, infuriato con tutti per avergli mentito e non cercando pi\u00f9 la loro approvazione, n\u00e9 la loro amicizia, li ricatta e ottiene di diventare socio titolare.\nSolo dopo vari episodi si riconcilia con tutti, Mike per ultimo, anche se il rapporto con Harvey resta incrinato.\nIn un particolare caso Donna commette un reato per cui rischia una pesante pena detentiva e riceve il supporto morale di cui ha bisogno da Louis ma non da Harvey, che per\u00f2 riesce a salvarla. La sera festeggiano insieme e Harvey dice di amarla, ma poi ritratta. Sean Cahill, un membro del SEC, chiede a Harvey di aiutarlo a incastrare Forstman, con la minaccia di approfondire le indagini su Louis e il denaro di Forstman che lui ha fatto sparire, poi Harvey riesce a far arrestare il miliardario, facendogli confessare le manovre illegali che lui adott\u00f2 per far fallire la societ\u00e0 di un suo rivale dodici anni prima. Mike chiede a Rachel di sposarlo, e lei gli risponde di s\u00ec. La segretaria di Louis, Norma, muore nell'ultimo episodio e Donna decide di prenderne il posto, abbandonando Harvey.\nQuinta stagione.\nDopo l'abbandono di Donna, Harvey inizia a soffrire di attacchi di panico e frequenta sedute terapeutiche con la dottoressa Paula Agard, per cercare di risolvere i problemi emotivi legati al suo passato. Donna lavora ora per Louis, il quale \u00e8 sempre timoroso che prima o poi la donna lo abbandoner\u00e0 per tornare da Harvey. Le cose tra i due peggiorano quando Harvey va a letto con la sorella di Louis, Esther Litt, tanto da arrivare alle mani e incrinare ancora di pi\u00f9 il loro rapporto. La faida per\u00f2 \u00e8 iniziata anche a causa di Jack Soloff, socio senior a capo del Consiglio Retribuzioni dello studio, che ha creato problemi ad Harvey volendo cambiare la formula degli stipendi. Come se non bastasse, si \u00e8 inimicato anche Jessica nominando Mike socio junior e complottando con Daniel Hardman in segreto. Hardman infatti vuole vendicarsi di Harvey e Jessica, e cerca di tornare allo studio ricattando Soloff. Mike lavora a un caso in comune con Robert Zane, per conquistarsi l'approvazione del suo futuro suocero. I preparativi del suo matrimonio con Rachel, per\u00f2, non vanno come sperato, quando devono affrontare il fatto che delle nozze in grande stile attirerebbero troppo l'attenzione su Mike. Jack Soloff indice una votazione per rimuovere Jessica come socio dirigente, vittoria che Jessica ottiene grazie alle dimissioni di Harvey dallo studio. Subito dopo anche Mike si dimette per vivere la sua vita con Rachel, il ragazzo per\u00f2 viene arrestato per frode.\nSesta stagione.\nMike \u00e8 in prigione e viene preso di mira da un detenuto, Frank Gallo, che si vuole vendicare di Harvey prendendosela con Ross. Dopo che lo scandalo di Mike diventa di dominio pubblico, lo studio viene abbandonato da tutti, associati e soci, rimangono solo Rachel, Donna, Gretchen, Louis, Harvey e Jessica. Per cercare di uscire da questa crisi subaffittano lo studio ad un'agenzia di trading. Nel frattempo devono respingere una class-action, mossa contro ogni caso toccato da Mike, per 100 milioni di dollari. Dopo una lunga indagine riguardante il nuovo compagno di cella di Mike, Kevin Miller, andato in prigione per colpa del suocero William Sutter, in quanto erano entrambi coinvolti in un caso di insider trading, dove anche la moglie di Kevin venne indirettamente coinvolta, Mike viene scarcerato. Jessica decide, grazie al progetto \"Innocenti\" affidato a Rachel, dopo aver risolto il caso di un uomo rimasto in prigione per dodici anni per un omicidio mai commesso insieme a Rachel, di lasciare lo studio legale dopo essere diventata quello che il padre le aveva sempre detto, ossia una persona assetata di potere e denaro, e di seguire Jeff Malone a Chicago. \nLa scelta di Jessica di lasciare lo studio sconvolge tutti, pi\u00f9 di tutti \u00e8 Harvey, che se la prende come sempre con Louis esagerando. Donna convince Harvey a perdonare la madre, che ha causato in lui il trauma dell'abbandono. Mike, uscito di galera, rifiuta l'offerta di Harvey di lavorare come consulente per lui. Essendo un pregiudicato non riesce a trovare lavoro, cos\u00ec il parroco della sua chiesa del quartiere d'infanzia gli propone un lavoro come insegnante, tuttavia non durer\u00e0 a lungo perch\u00e9 la prigione lascia il segno e i genitori non vogliono che il professore dei loro figli sia un galeotto. Dopo aver perso le speranze, Mike riesce ad essere assunto da uno studio legale che sfrutta la sua capacit\u00e0 per aiutare le persone che pi\u00f9 hanno bisogno senza avere le disponibilit\u00e0 economiche per difendersi contro le innumerevoli ingiustizie subite. Il non poter esercitare in prima persona la professione porta Mike ad accettare l'aiuto di Harvey di poter diventare un vero avvocato, per\u00f2 niente \u00e8 gratis.\nLa stagione si conclude con Mike che \u00e8 un avvocato, che ora pu\u00f2 esercitare a tutti gli effetti. Compromessi sono stati fatti, alcuni sono stati rifiutati; personaggi come lo psicologo della prigione si sono battuti davanti alla commissione, ma a salvare la situazione \u00e8 stata Jessica.\nSettima stagione.\nDopo essere ritornato con il titolo di vero e proprio avvocato, Mike decide di dedicarsi a pi\u00f9 casi pro bono, in particolare quello di un uomo morto in prigione. Intanto, con l'abbandono dello studio da parte di Jessica, Harvey e Louis sono costretti a decidere chi sar\u00e0 il futuro socio dirigente, ed entrambi concordano per Harvey. Per\u00f2 Harvey, nonostante sia socio dirigente, non riesce a far valere le sue decisioni, che gli altri mettono in costante dubbio, e questo genera non poche tensioni con Louis. Donna invece, consapevole di aver dato tanto allo studio ma di non aver mai ricevuto niente in cambio, chiede ad Harvey di nominarla socio a tutti gli effetti, e lui accetta. La causa che sta seguendo Mike diventa pericolosa per lo studio, quando genera conflitto di interessi con un altro caso. Harvey impone a Mike di lasciarlo perdere, cosa che non fa, continuando a lavorarci tenendolo nascosto sia ad Harvey che a Rachel, per il quale hanno un litigio. \nIntanto Harvey comincia una relazione con Paula, la sua ex terapista. Le cose diventano serie tra loro, ma quando Paula impone ad Harvey di licenziare Donna poich\u00e9 scopre del loro passato, lui rifiuta, scegliendo Donna al suo posto e ponendo fine alla relazione. Donna, sotto consiglio di Mike secondo il quale deve mostrare i suoi sentimenti ad Harvey prima che sia troppo tardi, d'impulso bacia quest'ultimo mentre \u00e8 ancora impegnato con Paula. Lui si arrabbia e decidono di non parlarne pi\u00f9. Harvey si rende conto che nominare Donna socia \u00e8 stato un errore poich\u00e9 lei non \u00e8 nemmeno un avvocato, e i due concordano per farla diventare coordinatrice, carica per la quale non serve essere avvocati. Quando lo studio \u00e8 sotto attacco, Jessica chiede ad Harvey di aiutarla a Chicago, lasciando i suoi soci a risolvere la questione al posto suo. Le cose si risolvono e Mike e Rachel decidono finalmente di sposarsi, e quando Mike si rende conto che il lavoro allo studio non \u00e8 fatto per lui perch\u00e9 vorrebbe aiutare pi\u00f9 persone, lui e Rachel decidono di trasferirsi a Seattle e aprire uno studio legale tutto loro. (Questa decisione \u00e8 data dal fatto che Meghan, l'attrice che interpreta Rachel, si ritirer\u00e0 dalla carriera da attrice in seguito al matrimonio con Harry, duca di Sussex).\nOttava stagione.\nDopo il duro colpo che ha subito lo studio, questo \u00e8 costretto a fondersi con Zane per riacquistare la sua forza, diventando Zane Specter Litt. Harvey e Robert Zane si misurano su chi dovrebbe dirigere lo studio, e Harvey fa un passo indietro facendo vincere Zane. Donna e Harvey sono stupiti dal modo in cui Samantha Wheeler, socia subentrata dalla fusione con Zane, opera e cercano di rimetterla in riga. Intanto Louis \u00e8 tornato con Sheila, e i due cercano di avere un bambino. Sheila vorrebbe che Louis si facesse valere diventando socio dirigente, ma lui non vuole, accettando anche il fatto che alla fine, se uno dei due dovesse mettere la carriera da parte per il bambino, quello sar\u00e0 lui. Harvey cerca di prendere in mano un caso pro bono che metterebbe lo studio nei guai, ma si ferma quando Donna gli fa capire che lo sta facendo solo perch\u00e9 sente la mancanza di Mike, trasferitosi a Seattle nella stagione precedente. \nRobert e Harvey si rendono conto di aver fatto sia a Samantha che ad Alex la stessa promessa: diventare soci dirigenti. Inizialmente capiscono di non poterli premiare entrambi perch\u00e9 il nome sulla parete perderebbe il suo valore, ma dopo una guerra in tribunale nella quale Alex vince, decidono comunque di metterli entrambi, e lo studio diventa Zane Specter Litt Wheeler Williams. Prima del cambio di denominazione dello studio inoltre, a causa degli scontri tra Alex e Samantha e quindi tra Harvey e Robert, Donna per il bene dello studio propone a Louis di diventare managing partner. Sebbene riluttante all'inizio, a causa della gravidanza di Sheila, Louis accetta e dopo la votazione che coinvolge anche gli altri partner, Louis diventa managing partner. Donna comincia a frequentare Thomas, cliente dello studio, ma dopo dei disguidi durante un accordo che lo riguarda, Donna riferisce a Thomas dei dettagli che non dovrebbe sapere, cosa che fa rattristire Harvey perch\u00e9 Donna per la prima volta ha perso fiducia in lui.\nTutto questo espone Harvey e lo studio, in quanto Hardman torna assetato di vendetta facendo causa allo studio e mettendo Harvey in una posizione sgradevole, accusandolo di aver infranto il segreto professionale. Anche se i veri colpevoli erano Harvey per aver parlato con Alex della questione di Thomas, e Donna per aver rivelato tutto al suo nuovo compagno, Zane si prende la colpa, venendo quindi radiato dall'Ordine e ritirandosi dalla carriera da avvocato per una questione passata. Zane infatti otto anni prima aveva aiutato Samantha dopo che quest'ultima era stata aggredita da un ladro; il ladro fu incarcerato anche grazie a dei sotterfugi di Zane, ma poco dopo mor\u00ec in carcere, per cui Robert aveva vissuto tutto quel tempo con i sensi di colpa. Nel momento in cui Samantha si confida con Harvey perch\u00e9 ha appena perso il suo mentore, lui dalle sue parole si rende conto che non ha vicino l'unica persona che vorrebbe accanto in ogni momento: Donna. Subito Harvey si catapulta a casa sua e la bacia. I due finalmente capiscono che sono destinati a stare insieme.\nNona stagione.\nDopo la notte passata insieme, Harvey e Donna si trovano ad affrontare la questione di Robert Zane con Louis, Samantha e Alex. In poco tempo infatti lo studio comincia a perdere clienti, in quanto gli altri soci rifiutano di rimuovere il nome di Zane; in realt\u00e0 per\u00f2 si scopre che Eric Kaldor, ex partner di Robert, aveva iniziato qualche giorno prima a divulgare la notizia delle imminenti dimissioni di Zane dallo studio, al fine di acquisirne i clienti. Alla fine per evitare di rimuovere il nome, Harvey accetta l'accordo di Kaldor, che prevedeva la cessione di dieci dei suoi clienti. Lo sforzo di Harvey viene per\u00f2 reso vano nel momento in cui allo studio arriva Faye Richardson, inviata dall'Ordine per far rispettare i principi etici ai dipendenti dello studio. Faye fin da subito da filo da torcere a tutti, fino ad arrivare a rimuovere Louis dalla carica di managing partner. \nFaye dunque diventa managing partner e le sue richieste cominciano a minare la stabilit\u00e0 dello studio; arriva a chiedere a Donna di rinunciare al suo diritto di voto, acquisito diventato COO, a causa della sua relazione con Harvey, e chiede a Katrina di scrivere un nuovo codice di condotta da rispettare nello studio. In questo documento per\u00f2 Katrina inserisce come clausola che, indipendentemente dalle sue relazioni, Donna non debba perdere il diritto di voto. Nel frattempo ritorna da Seattle Mike, per un \"incontro-scontro\" con il suo mentore Harvey. Senza ricorrere a sotterfugi, Mike riesce a vincere il caso. Samantha per\u00f2 non ci sta e fabbrica una prova che di fatto fa vincere lo studio: Mike quindi litiga con Harvey, che non ne sapeva nulla, e quest'ultimo litiga con Samantha, ma durante il loro litigio Faye riesce a capire che uno dei due ha fabbricato una prova e dopo aver scoperto che il colpevole \u00e8 Samantha, la licenzia. \nPer cercare di far riassumere Samantha e cacciare Faye, Harvey e Louis si recano dall'ex marito di Faye, con l'intento di scoprire qualcosa che possa farla allontanare dallo studio. I due ci riescono, ma, dato che Faye in passato aveva oltrepassato i limiti solo per il bene di sua figlia, Louis e Donna convincono Harvey a lasciar perdere. Anche Samantha ed Alex nel frattempo cercano qualcosa su Faye ma senza riuscirci; Samantha quindi decide di approfittare della situazione per andare a trovare il padre biologico e Harvey la accompagna in quello che diventa un viaggio introspettivo per entrambi. Una volta tornati, Harvey scopre che Andrew Malik lo accusa di aver scambiato William Sutter per Mike Ross e tenta di incolparlo e farlo radiare. Si scopre per\u00f2 in realt\u00e0 che Malik, pur di far radiare Harvey, era sceso a patti con Charles Fortsman e aveva fabbricato delle prove. Dopo aver risolto la questione per\u00f2, Harvey riceve da Donna la notizia che sua madre \u00e8 morta. \nDopo il funerale, l'obiettivo principale di Harvey e dei colleghi \u00e8 far s\u00ec che Faye lasci lo studio. Per farlo, Harvey e Donna chiedono aiuto a Mike e Samantha: quest'ultima fa causa a Faye e presenta Mike come suo avvocato, ma Faye chiede a questo punto ad Harvey e Louis di rappresentarla e di vincere la causa legalmente e senza mettersi d'accordo con la controparte. Di fatto quindi il tutto si trasforma in una lotta interna; dopo un'iniziale fase in cui Mike e Samantha sono in netto svantaggio, Katrina passa loro alcune informazioni cruciali, ma Faye capisce che qualcuno nello studio ha parlato con loro. Katrina confessa quanto fatto e viene immediatamente licenziata. Alla fine grazie alla loro astuzia, Mike e Harvey con l'aiuto principalmente di Katrina ma anche di Donna, Louis, Alex, Samantha e Gretchen, riescono a farle firmare un accordo che la solleva immediatamente dal suo incarico, ma c'\u00e8 ancora una condizione: Harvey deve lasciare lo studio. Tornato il sereno, Louis e Sheila si sposano e al momento del s\u00ec a Sheila si rompono le acque: in ospedale nasce la loro bimba, Lucy; alla festa, senza gli sposi, Harvey e Donna decidono di sposarsi. In ospedale, confessano a Louis che lasceranno lo studio per andare a lavorare a Seattle con Mike e Rachel. Samantha e Katrina ritornano allo studio che assume la denominazione finale Litt Wheeler Williams Bennett. Harvey per l'ultima volta passa la sera nel suo ufficio, per poi lasciarlo definitivamente.\nEpisodi.\nL'11 agosto 2011 la serie \u00e8 stata rinnovata per una seconda stagione da 16 episodi, cui \u00e8 seguito il 12 ottobre 2012 un nuovo rinnovo per una terza stagione, sempre da 16 episodi. Il 24 ottobre 2013 la serie \u00e8 stata ulteriormente rinnovata per una quarta stagione. L'11 agosto 2014 la serie \u00e8 stata rinnovata per una quinta stagione, il 2 luglio 2015 per una sesta, il 3 agosto 2016 per una settima e il 30 gennaio 2018 per un'ottava. Meghan Markle e Patrick J. Adams lasciano il cast principale, sostituiti da Dul\u00e9 Hill, ricorrente nella settima, e Katherine Heigl. Il 23 gennaio 2019, la serie viene rinnovata per la nona e ultima stagione, di 10 episodi, in onda nell'estate 2019.\nDenominazioni dello studio.\nNel corso delle stagioni pi\u00f9 volte lo studio cambia denominazione. Nei flashback relativi ai primi anni di Harvey e Louis nello studio, la denominazione era Gordon Schmidt Van Dyke. Nel corso delle stagioni invece, le denominazioni che assume lo studio sono:\nSpin-off.\nDopo l'abbandono del cast di Gina Torres, nella primavera 2017 si vociferava di un possibile spin-off su Jessica Pearson ambientato a Chicago. L'8 marzo 2018 viene confermata la produzione dello spin-off e l'inizio della stessa. Il titolo iniziale dello spin-off era \"Second City\", poi cambiato in \"Pearson\". La prima stagione della serie \u00e8 andata in onda da Luglio 2019. A novembre 2019 Usa Network annuncia la cancellazione della serie per ascolti troppo bassi.\nRemake.\nNel 2017, viene annunciata la produzione del remake coreano della serie, con protagonisti gli attori Jang Dong-gun e Park Hyung-sik, in onda nel 2018.\nNel 2018, dopo la versione coreana, viene prodotta anche la versione giapponese della serie, con protagonisti Y\u016bji Oda e Y\u016bto Nakajima, andata in onda dall'8 ottobre al 17 dicembre 2018."}
{"id": "3639580", "revid": "599013", "url": "https://it.wikipedia.org/wiki?curid=3639580", "title": "Michael Horvath", "text": "Carriera.\nClub.\nA luglio del 2011 termina la sua carriera a soli 29 anni per la deformazione della sua cartilagine."}
{"id": "3639593", "revid": "938", "url": "https://it.wikipedia.org/wiki?curid=3639593", "title": "Yanfeng Li", "text": ""}
{"id": "3639594", "revid": "1793900", "url": "https://it.wikipedia.org/wiki?curid=3639594", "title": "Cassa per la circolazione monetaria della Somalia", "text": "La Cassa per la circolazione monetaria della Somalia era la banca centrale dell'Amministrazione fiduciaria italiana della Somalia e si occupava della coniazione del Somalo ed era completamente pubblica e sotto controllo della Banca d'Italia. La banca nacque nel 1949 a Roma, ma la sede era a Mogadiscio. In seguito all'indipendenza della Somalia nel 1960 la banca venne liquidata e pass\u00f2 sotto il nuovo governo somalo e si trasform\u00f2 nella Banca centrale della Somalia."}
{"id": "3639595", "revid": "767487", "url": "https://it.wikipedia.org/wiki?curid=3639595", "title": "Miral Samard\u017ei\u010d", "text": "Carriera.\nDopo 60 presenze in massima serie con il Maribor, nel gennaio del 2010 passa ai moldavi dello Sheriff Tiraspol con cui debutta nelle coppe europee."}
{"id": "3639598", "revid": "287204", "url": "https://it.wikipedia.org/wiki?curid=3639598", "title": "Miral Samardzic", "text": ""}
{"id": "3639602", "revid": "729019", "url": "https://it.wikipedia.org/wiki?curid=3639602", "title": "Campagne galliche di Giuliano", "text": "Con il nome di Campagne galliche di Giuliano si intende la serie di eventi bellici che videro la sconfitta e la cacciata dalla Gallia degli Alemanni, una popolazione germanica che aveva invaso pi\u00f9 volte l'impero, e che vide le grandi capacit\u00e0 militari del giovane Giuliano. Le campagne videro anche la battaglia di Strasburgo, che fu decisiva nel corso della guerra. Le campagne iniziarono nel 355, quando l'imperatore Costanzo II, reduce da una sanguinosa guerra civile col rivale Magnenzio, si ritrov\u00f2 ad affrontare un'invasione barbarica da parte di Alemanni, Franchi e Attuaci, che approfittarono dello stato confusionario dell'impero. Inizialmente l'incarico di bloccare gli invasori fu affidato al generale Severo, ma quest'ultimo si ribell\u00f2 costringendo Costanzo a mandare in Gallia il giovane cugino Giuliano, forse nella speranza che fallisse: in questo modo si sarebbe sbarazzato di uno scomodo pretendente al trono.\nContro tutte le aspettative, per\u00f2, Giuliano riusc\u00ec a trionfare, e sotto di lui la Gallia ritorn\u00f2 a un nuovo stadio di prosperit\u00e0, grazie anche alle accorte riforme finanziarie ed amministrative del giovane Giuliano, che don\u00f2 alla Gallia sei anni di pace, che, dopo la sua morte si interruppero nel 366, dopo una nuova cruenta invasione, che fu respinta con difficolt\u00e0 da Valentiniano I.\nFonti.\nLa pi\u00f9 accurata fonte su quegli anni \u00e8 sicuramente la \"Res Gestae\" di Ammiano Marcellino, che visse proprio in quegli anni e che milit\u00f2 sotto Giuliano come soldato. Questo fa s\u00ec che le campagne siano ben descritte in ambito militare, ma nonostante tutto, l'attendibilit\u00e0 della fonte \u00e8 minata dalla forte ammirazione che Ammiano provava per Giuliano, tale che potrebbe averne esagerato le gesta (soprattutto nel numero dei nemici, che in alcune fasi sembrano superare i 40.000 uomini). Inoltre molte frasi e discorsi attribuiti a Giuliano sembrano essere pi\u00f9 che altro degli elogi diretti al giovane condottiero. Nonostante ci\u00f2, la fonte \u00e8 attendibile, e ci\u00f2 ci consente di ricostruire abbastanza bene gli eventi.\nAltre fonti sono rappresentate dallo storico Zosimo che scrisse la Storia Nova, e dal retore Libanio, che in occasione dell'orazione funebre del condottiero precis\u00f2 alcuni particolari. Per\u00f2 queste fonti poco aggiungono ad Ammiano, e le campagne galliche sono trattate per sommi capi, e non vengono mai accennati fatti diversi da quelli narrati da Ammiano, che resta dunque l'unica fonte autorevole sulle campagne.\nAntefatto.\nGuerra civile di Magnenzio.\nNel 350, l'impero romano era in pratica diviso in due: l'Oriente era andato a Costanzo I, mentre l'Occidente a Costante, il fratello minore. In quell'anno, il comandante militare Magnenzio si ribell\u00f2 a Costante e lo uccise, assumendo il potere nell'Occidente. Costanzo, furioso, si precipit\u00f2 subito in Occidente, con un esercito di 60.000 uomini, prono a sbaragliare le forze di Magnenzio, molto inferiori numericamente. Per mettere in difficolt\u00e0 Magnenzio, Costanzo incoraggi\u00f2, secondo Ammiano, gli Alemanni ad invadere la Gallia, per tagliare le vie di rifornimento a Magnenzio. Nel 351, a Mursa Maggiore, i due eserciti si scontrarono, e nonostante la perdita di 30.000 uomini, Costanzo costrinse Magnenzio alla ritirata, e cos\u00ec Costanzo pot\u00e9 riconquistare l'Italia. Magnenzio si ritir\u00f2 in Gallia, ma gli Alemanni invasero la Gallia, radendo al suolo Colonia Agrippina (l'odierna Colonia, Magonza e distruggendo vari forti romani, arrivando fino a Parigi e a Saverne. Magnenzio si trov\u00f2 dunque intrappolato, e, sconfitto dagli Alemanni, si ritir\u00f2 nella Francia Meridionale, dove venne definitivamente sconfitto a Mons Selucus, nel 353. Con la morte di Magnenzio finiva una lunga e sfibrante guerra civile, e Costanzo si ritrov\u00f2 con una Gallia smembrata e senza esercito. Gli Alemanni continuarono quindi le incursioni, e Costanzo affid\u00f2 le truppe in Gallia a Flavio Severo, con l'incarico di respingere i Galli. La rivolta di Severo nel 354, convinse Costanzo che in Gallia bisognava inviare un membro della dinastia costantiniana e, perci\u00f2, decise di mandare il giovane cugino Giuliano.\nInvasione di Cnomdario.\nIntanto, in Gallia, le orde degli Alemanni invadevano la valle del Rodano, minacciando di arrivare in Italia. Costanzo si risolse dunque a mandare Giuliano e ad affidargli i due comandanti militari Marcello e Severo. Nonostante la situazione di emergenza, a Giuliano non fu affidato n\u00e9 il comando dell'esercito n\u00e9 il comando delle operazioni, che fu invece affidato a Marcello. Lo storico Ammiano Marcellino lascia intendere che ci\u00f2 sia dovuto alla diffidenza che Costanzo aveva per il giovane cugino, che poteva essere un possibile pretendente al trono. Tuttavia bisogna ricordare che Giuliano fino a quel momento non aveva alcuna esperienza militare ed era conosciuto come un intellettuale pi\u00f9 che come un uomo d'azione. L'insieme di questi fattori consigli\u00f2 Costanzo di rivolgersi a un generale di provata esperienza e lealt\u00e0. Ci\u00f2 si rivel\u00f2 per\u00f2 un evidente sbaglio, visto che gli Alemanni decisero di invadere la Gallia in massa. I barbari si affidarono al terribile capo Cnodomario. Gli Alemanni, che secondo Ammiano erano 40.000, sconfissero un esercito di Romani prima che Giuliano arrivasse in Gallia.\nCampagna militare.\nPrima fase: invasione degli Alemanni (355 - 357).\nLe operazioni militari di Giuliano contro i barbari in Gallia possono dividersi in due periodi. Inizialmente le forze romane sono gravemente indebolite nel numero e minate nel morale a causa delle perdite umane e delle sconfitte subite nel corso delle guerre civili, dai trasferimenti di truppe verso altri fronti, dall'aggressivit\u00e0 dei barbari, dalle insurrezioni militari. La stagione militare degli anni 356 e 357 fu particolarmente intensa. Questa fase vede anche la Battaglia di Reims, che vede la sconfitta dei romani nel 356. Pur essendo ancora sulla difensiva dal punto di vista strategico, i Romani col progressivo aumento delle loro forze riescono a respingere gli attacchi degli Alemanni e infine a ristabilire la frontiera renana. La prima fase del conflitto si conclude con la grande vittoria sugli Alamanni del 357 nella Battaglia di Strasburgo, che segna lo spartiacque tra la prima e la seconda fase delle campagne galliche di Giuliano. Questa prima fase mostr\u00f2 la ferma volont\u00e0 del giovane condottiero di strappare l'iniziativa al nemico, di ingaggiare battaglia ogni volta che se ne presentasse l'occasione - dando prova tra l'altro di notevole coraggio personale - e la predilezione per le manovre strategiche a vasto raggio come nella fallita azione di Barbazione sul fianco sinistro degli Alamanni nella battaglia di Strasburgo.\nSeconda fase: offensiva romana.\nIn seguito alla grande vittoria di Strasburgo sugli Alamanni l'esercito imperiale aveva sostanzialmente tolto l'iniziativa strategica ai barbari. La seconda fase della campagna si svolse tra il 357 e il 360 e vide la controffensive romana. L'obbiettivo strategico perseguito da Giuliano e dai suoi generali era evidentemente quello di ripristinare il potere deterrente delle armi romane ovvero mostrare ai barbari che l'esercito romano era in grado di portare la guerra al di l\u00e0 del Reno, nello stesso \"barbaricum\". Da quel momento qualunque minaccia esterna sarebbe stata stroncata sul nascere, direttamente sul confine, e le trib\u00f9 barbariche avrebbero visto i propri villaggi messi a ferro e fuoco dalle legioni. Le operazioni strategiche a vasto raggio compiute in questi anni dimostrano le grandi capacit\u00e0 logistiche dell'esercito romano unite alla capacit\u00e0 di marciare rapidamente e colpire di sorpresa. In questa fase, inoltre vediamo le nuove riforme amministrative ed economiche da parte di Giuliano, che, libero dai vincoli imperiali pot\u00e9 condurre la campagna come riteneva giusto. Le vittorie di Giuliano furono tali che venne proclamato augusto pi\u00f9 volte.\nConseguenze.\nLe campagne galliche di Giuliano riuscirono a risolvere molti problemi: le invasioni cicliche dei barbari, la crisi economica, e comportarono la ripresa di molti territori persi durante la guerra civile di Magnenzio. Purtroppo la pace dur\u00f2 poco: infatti Giuliano port\u00f2 con s\u00e9 molti soldati del fronte renano contro la Persia, nella campagna sasanide del 363, che si concluse con un completo disastro e la morte di Giuliano stesso. Ci\u00f2 gener\u00f2 una nuova serie di invasioni a partire dal 366, vanificando i grandi sforzi di Giuliano per restaurare la pace.\nBibliografia.\nFonti primarie.\nAmmiano Marcellino, \"Res Gestae\", libri XXXI\nLibanio, Orazione funebre di Giuliano\nZosimo, Storia Nova\nFonti secondarie.\nJohn Drinkwater, \"The Alamanni and Roma\", Oxford University, 2007\nArnold Hugh Martin Jones, \"The Late Roman Empire\", 1964\nAndrea Frediani, \"I condottieri di Roma antica\", 2011"}
{"id": "3639604", "revid": "339392", "url": "https://it.wikipedia.org/wiki?curid=3639604", "title": "Aris Thessalonikis", "text": ""}
{"id": "3639610", "revid": "599013", "url": "https://it.wikipedia.org/wiki?curid=3639610", "title": "Szabolcs S\u00e1f\u00e1r", "text": ""}
{"id": "3639613", "revid": "1543377", "url": "https://it.wikipedia.org/wiki?curid=3639613", "title": "Qualificazioni al campionato mondiale di calcio 1998 - CONCACAF", "text": "Sono elencate di seguito le date e i risultati della zona centro-nordamericana (CONCACAF) per le qualificazioni al mondiale del 1998.\nFormula.\n30 membri FIFA si contendono i 3 posti messi a disposizione per la fase finale. , , , , e accedono direttamente alla seconda fase. Le qualificazioni si dividono in due fasi.\nNella prima fase le squadre si contendono 6 posti disponibili per la seconda fase, con partite di andata e ritorno, cos\u00ec suddivisi:\nLa seconda fase si divide in due turni: nel primo le 6 squadre vincenti della prima fase pi\u00f9 il , gli , la , l', e il si dividono in 3 gruppi di 4 squadre, con partite di andata e ritorno. Le prime due classificate accedono al secondo turno.\nNel secondo turno, le 6 squadre vincenti del primo turno formano un gruppo, con partite di andata e ritorno. Le prime 3 classificate si qualificano alla fase finale.\nPrima Fase.\nZona caraibica.\nPrimo turno.\n, , e qualificati.\nSecondo turno.\n, , , , , , e qualificati.\nTerzo turno.\n, , e qualificate.\nZona centroamericana.\n e qualificati.\nSeconda Fase.\nPrimo turno.\nGruppo A.\n e qualificati.\nGruppo B.\n e qualificati.\nGruppo C.\n e qualificati.\nSecondo turno.\n', ' e qualificati alla fase finale."}
{"id": "3639617", "revid": "767487", "url": "https://it.wikipedia.org/wiki?curid=3639617", "title": "Ren\u00e9 T\u00f3rgar\u00f0", "text": ""}
{"id": "3639619", "revid": "6923", "url": "https://it.wikipedia.org/wiki?curid=3639619", "title": "La Jamais contente", "text": ""}
{"id": "3639626", "revid": "1833487", "url": "https://it.wikipedia.org/wiki?curid=3639626", "title": "Museo civico di Amalfi", "text": "Il Museo civico di Amalfi \u00e8 situato al primo piano del Palazzo municipale. Espone oggetti relativi alla storia di Amalfi (gonfaloni, cimeli storici, oggetti sacri, opere del pittore Domenico Morelli).\nNel museo si conservava la \"Tabula Amalphitana\" redatta nel 1400, un codice marittimo il cui originale risale alle origini della repubblica marinara di Amalfi, che contiene le norme (scritte per lo pi\u00f9 in latino) che riguardano tutti gli aspetti della navigazione, compresi obblighi e diritti del marinaio. Da dicembre 2010 essa \u00e8 stata trasferita presso il neo-istituito Museo della Bussola e del Ducato Marinaro di Amalfi, situato nell'antico Arsenale della Repubblica.\nL'esposizione comprende antichi strumenti nautici ed altri oggetti della marineria medievale, recuperati da relitti naufragati, ed una sfera celeste del Seicento.\nIl museo custodisce i costumi utilizzati nelle regate storiche, opere pittoriche di artisti locali ed i bozzetti originali del frontone della Cattedrale di S. Andrea e degli apostoli ivi raffigurati, realizzati dall'artista Domenico Morelli."}
{"id": "3639635", "revid": "716642", "url": "https://it.wikipedia.org/wiki?curid=3639635", "title": "Odmar F\u00e6r\u00f8", "text": "Carriera.\nClub.\nNel 2008 gioca 2 partite di qualificazione alla Coppa UEFA contro i danesi del Br\u00f8ndby. Proprio in questa squadra, pochi mesi dopo, si trasferisce; qui gioca altre due partite di qualificazione per quella che nel frattempo si chiam\u00f2 Europa League.\nIl 3 settembre 2019 ha firmato un contratto con il K\u00cd Klaksv\u00edk, valido dalla stagione 2020.\nNazionale.\nIl 9 giugno 2009 gioca la partita di qualificazione agli Europei Under-21 contro i pari et\u00e0 della Russia, vincendo 1-0."}
{"id": "3639643", "revid": "287204", "url": "https://it.wikipedia.org/wiki?curid=3639643", "title": "Odmar Faero", "text": ""}
{"id": "3639644", "revid": "288300", "url": "https://it.wikipedia.org/wiki?curid=3639644", "title": "Rene Torgard", "text": ""}
{"id": "3639646", "revid": "767487", "url": "https://it.wikipedia.org/wiki?curid=3639646", "title": "Xtreme Kidz", "text": "Xtreme Kidz \u00e8 un adventure game italiano per ragazzi andato in onda dall'11 ottobre 2010 su Disney XD e presentato da Luca Solesin.\nFormat.\nDieci ragazzi devono affrontare una serie di sfide al limite dell'estremo per decidere chi di loro \u00e8 un vero Xtreme Kid. I protagonisti sono cinque ragazzi (Anis, Edoardo, Emanuele, Luca, Roberto) e cinque ragazze (Irene, Sharon, Giovanna, Martina, Matilde) tra i 12 e i 15 anni, valutati alla fine di ogni puntata da Vittorio Brumotti e Leonardo Frontani."}
{"id": "3639648", "revid": "1214201", "url": "https://it.wikipedia.org/wiki?curid=3639648", "title": "Viljormur Davidsen", "text": "Carriera.\nNazionale.\nIl 9 settembre 2009 gioca la partita di qualificazione agli Europei Under-21 contro i pari et\u00e0 della Lettonia, perdendo 1-3."}
{"id": "3639649", "revid": "122178856", "url": "https://it.wikipedia.org/wiki?curid=3639649", "title": "Georg Margreitter", "text": "Carriera.\nClub.\nNella stagione 2007-2008 fa il suo debutto in Fu\u00dfball-Bundesliga. Nell'estate 2008 va in prestito al FC Magna Wiener Neustadt, la stagione dopo torna a Linz. Nell'estate 2010 ha firmato un triennale per l'. Nell'estate 2012 ha firmato un contratto quadriennale per il Wolverhampton Wanderers. Il 2 settembre 2013, si \u00e8 trasferito in prestito al Copenaghen.\nCon questa squadra giocava anche due partite nella UEFA Champions League 2013-2014."}
{"id": "3639658", "revid": "580197", "url": "https://it.wikipedia.org/wiki?curid=3639658", "title": "Uragano Hugo", "text": "L'uragano Hugo \u00e8 stato un uragano molto violento di categoria 5 che ha colpito le isole caraibiche della Guadalupa, Montserrat, Saint Croix, Porto Rico, Antigua e la Carolina del Sud nel mese di settembre nella stagione 1989 degli uragani atlantici.\nStoria meteorologica.\nHugo \u00e8 nato da un'onda tropicale che si \u00e8 mossa al largo della costa occidentale dell'Africa, il 9 settembre. Poco dopo lo spostamento al largo della costa africana, \u00e8 stata classificata come depressione tropicale. I venti avevano inizialmente la velocit\u00e0 di 30 mph (48 km/h) ma hanno successivamente raggiunto i 56 km/h. Dirigendosi verso ovest, la depressione tropicale si \u00e8 costantemente intensificata, diventando una tempesta tropicale il 11 settembre alle ore 18:00 UTC, e gli \u00e8 stato affibbiato il nome di Hugo. Il 13 settembre, Hugo si \u00e8 rapidamente intensificato ed ha raggiunto la forza di uragano. Una zona di bassa pressione a sud ha fatto cambiare ad Hugo il suo percorso, facendolo dirigere ad ovest-nord-ovest, mentre la tempesta si stava lentamente rafforzando. Poco dopo, l'uragano Hugo ha cominciato ad intensificarsi rapidamente; 24 ore dopo \u00e8 stato ufficialmente classificato come un uragano, raggiungendo la categoria 2.\nDopo essersi rafforzato ulteriormente, Hugo ha raggiunto la categoria 4, mentre si muoveva lentamente a nord-nord-ovest. Il 15 settembre l'uragano ha raggiunto la categoria 5. I suoi venti massimi sostenuti salirono a 160 mph (260 km/h) e la pressione centrale minima era scesa a 918 millibar (27,1 inHg). Dopo un picco di intensit\u00e0, Hugo si \u00e8 indebolito leggermente, declassando ad uragano di categoria 4. Nelle prime ore del 17 settembre, Hugo ha incrociate Guadalupa e Montserrat mentre i suoi venti sono arrivati vicino a 140 mph (230 km/h). Meno di 24 ore pi\u00f9 tardi, ha fatto un altro approdo sull'isola di San Croix, con la stessa intensit\u00e0. Quel giorno, l'uragano Hugo \u00e8 anche approdato a Puerto Rico, a Vieques e a Fajardo, anche se si era leggermente indebolito.\nHugo ha poi cominciato ad accelerare a nord-ovest poco dopo essere uscito da Puerto Rico. Il 18 settembre, l'uragano si trovava a poche centinaia di miglia ad est dalla Florida, quando la tempesta ha virato a nord, in risposta ad un flusso di bassa pressione che si stava muovendo negli Stati Uniti sud-orientali. Hugo cominci\u00f2 a rafforzarsi ancora una volta, e ha raggiunto un picco secondario alle 18:00 UTC del 21 settembre come uragano di categoria 4. Il 22 settembre alle 04:00 UTC, Hugo si \u00e8 abbattuto sulle Isle of Palms, Carolina del Sud, al suo picco secondario come uragano di categoria 4 sulla scala Saffir-Simpson. La tempesta si \u00e8 poi indebolita a categoria 1 come l'uragano pass\u00f2 sopra Charlotte, Carolina del Nord. Hugo ha poi proseguito il trend di indebolimento a tempesta tropicale lo stesso giorno. La tempesta ha continuato l'indebolimento mentre si muoveva nell'entroterra, per poi dissiparsi il 25 settembre."}
{"id": "3639659", "revid": "461603", "url": "https://it.wikipedia.org/wiki?curid=3639659", "title": "Zhang Shuo", "text": ""}
{"id": "3639665", "revid": "43109924", "url": "https://it.wikipedia.org/wiki?curid=3639665", "title": "Tram STEL serie 39-43", "text": ""}
{"id": "3639667", "revid": "43109940", "url": "https://it.wikipedia.org/wiki?curid=3639667", "title": "Tram ATM serie 39-43", "text": ""}
{"id": "3639670", "revid": "287204", "url": "https://it.wikipedia.org/wiki?curid=3639670", "title": "Jesus Meza", "text": ""}
{"id": "3639671", "revid": "43109999", "url": "https://it.wikipedia.org/wiki?curid=3639671", "title": "Tram tipo Biscia", "text": ""}
{"id": "3639672", "revid": "43110012", "url": "https://it.wikipedia.org/wiki?curid=3639672", "title": "Tram tipo Desio", "text": ""}
{"id": "3639677", "revid": "547992", "url": "https://it.wikipedia.org/wiki?curid=3639677", "title": "Liverpool Football Club 1984-1985", "text": "Questa voce raccoglie le informazioni riguardanti il Liverpool Football Club nelle competizioni ufficiali della stagione 1984-1985.\nStagione.\nL'inizio di stagione del Liverpool fu negativo, con i concittadini dell' che prevalsero in Charity Shield grazie a un'autorete del portiere Grobbelaar e una serie di pareggi e sconfitte che, nel mese di ottobre, fecero scivolare la squadra nella met\u00e0 inferiore della classifica del campionato. Eliminati anche dalla Coppa di Lega per mano del , a partire dal mese di novembre i \"Reds\" ripresero lentamente quota, lottando per un posto in zona UEFA assieme a numerose squadre; grazie a una serie di risultati utili consecutivi ottenuti nell'ultimo mese, il Liverpool ottenne la piazza d'onore, concludendo con tredici punti di svantaggio sull'Everton campione. Nel frattempo i \"Reds\" erano giunti anche alle semifinali di FA Cup, dove vennero eliminati dal dopo che il pareggio del relativo incontro aveva reso necessario lo svolgimento di una ripetizione.\nSconfitto dall' in Coppa Intercontinentale, per il secondo anno consecutivo il Liverpool riusc\u00ec a raggiungere la finale di Coppa dei Campioni, incontrando la che, a gennaio, aveva sconfitto i \"Reds\" nella Supercoppa europea. Poco prima dell'inizio dell'incontro, da disputarsi allo Stadio Heysel di Bruxelles, i tifosi del Liverpool sfondarono la rete che separava il loro settore da quello riservato a semplici spettatori, in gran parte tifosi juventini organizzatisi autonomamente. Il cedimento dei muri perimetrali causato dalla ressa di spettatori venuta a crearsi provoc\u00f2 la morte di 39 persone e il ferimento di altre 600; costretti dalla UEFA e dalle autorit\u00e0 belghe per giocare per motivi di ordine pubblico, i \"Reds\" vennero sconfitti dalla Juventus per 1-0 Due giorni dopo tali avvenimenti, la confederazione dispose la squalifica a tempo indeterminato dei club inglesi dai tornei continentali: i \"Reds\", che in questo modo si videro precluso l'accesso alla Coppa UEFA guadagnato sul campo, vennero colpiti da un'ulteriore sanzione, che prolungava di tre anni (in seguito ridotto a uno) la squalifica nel caso in cui fosse decaduto il bando.\nPoco prima del termine della stagione, la prima senza trofei dopo nove anni, Joe Fagan aveva annunciato l'abbandono della guida della squadra: al suo posto venne ingaggiato Kenny Dalglish, che divenne il primo allenatore-giocatore della storia dei \"Reds\".\nMaglie e sponsor.\nLo sponsor tecnico per la stagione 1984-1985 \u00e8 Umbro, mentre lo sponsor ufficiale \u00e8 Crown Paints. Nel corso della finale di Coppa dei Campioni venne per la prima volta utilizzato un completo prodotto dal nuovo sponsor tecnico Adidas.\nOrganigramma societario.\nArea direttiva\nArea tecnica"}
{"id": "3639681", "revid": "767487", "url": "https://it.wikipedia.org/wiki?curid=3639681", "title": "Manuel Wallner", "text": "Carriera.\nClub.\nNell'estate del 2009 passa all' con la quale gioca solo 4 partite nella squadra maggiore. \nNel 2012 si trasferisce al wiener Neustadt dove rimane per due anni, trovando pi\u00f9 continuit\u00e0.\nNel 2014 viene acquistato dall'Austria Klagenfurt; torna cos\u00ec nella citt\u00e0 che lo aveva lanciato."}
{"id": "3639684", "revid": "804", "url": "https://it.wikipedia.org/wiki?curid=3639684", "title": "Adelano", "text": "Adelano \u00e8 una frazione del comune di Zeri in provincia di Massa-Carrara, in alta Lunigiana, a circa 3\u00a0km dal capoluogo comunale, con un'altitudine media variabile tra gli 800 e i 900\u00a0m s.l.m.\nGeografia fisica.\nIl territorio della frazione \u00e8 costituito dalla valle del torrente Adelano, nel bacino idrografico della Val di Vara. La valle \u00e8 collegata alla Val di Magra tramite il passo Foce di Rastello.\nIl torrente dal quale la frazione prende il nome nasce dalle pendici del monte Penato (1.525\u00a0m), a breve distanza dal lago Verde e da Foce Tre Confini. Il corso d'acqua si mescola con il Rio Chiusola e prende poi il nome di torrente Gottero, affluente di sinistra del fiume Vara.\nIl territorio della frazione si trova nella parte nord occidentale del comprensorio di Zeri, tra i comuni di Albareto, in provincia di Parma, e quelli di Sesta Godano e Zignago, entrambi in provincia della Spezia.\nIl toponimo di Adelano non corrisponde ad un luogo geografico preciso, ma ad un insieme di localit\u00e0 sparse all'estremit\u00e0 nord-occidentale della Lunigiana, che prendono il nome dal torrente omonimo.\nFanno parte della frazione le localit\u00e0 di: Casa Rocchino, Casa Tosi, Casa Bornia, Casa Biagi, Casa Maddalena, Casa Pasquino e Frandalini, Calzavitello. Nel territorio si trova anche la chiesa di Santa Maria Maddalena.\nStoria.\nIl territorio di Adelano, come in genere il comune, \u00e8 stato teatro durante la seconda guerra mondiale di scontri tra i partigiani operanti sull'Appennino tosco-emiliano e sull'Appennino ligure e il comando nazista di stanza in Alta Lunigiana. La popolazione civile sub\u00ec perdite da parte delle forze naziste negli anni 1944-1945. Il 21 luglio 1944, il comandante partigiano Dante Castellucci detto \"Facio\" vi venne fucilato dai suoi stessi uomini."}
{"id": "3639691", "revid": "599013", "url": "https://it.wikipedia.org/wiki?curid=3639691", "title": "Peter Hlinka", "text": ""}
{"id": "3639699", "revid": "1564499", "url": "https://it.wikipedia.org/wiki?curid=3639699", "title": "Ocricchio", "text": "Ocricchio \u00e8 una frazione del comune di Norcia, in provincia di Perugia.\nL'abitato \u00e8 situato ad un'altitudine di 930\u00a0m s.l.m., a circa 7\u00a0km dal capoluogo comunale.\nConserva una pietra con iscrizione (\"Priscae matri\"), posta in via Caio Licinio. Due pietre formano un altare al centro della piazzetta sono chiamate dagli abitanti \"Lu Parone\".\nLa chiesetta intitolata all'Assunta, reca un portale datato al 1627, mentre il campanile \u00e8 stato ricostruito come gran parte del borgo dopo il terremoto della Valnerina del 19 settembre 1979.\nSu un'altura alle spalle del paesino \u00e8 possibile scorgere le rovine del castello di Belvedere, dai quali si ammira un ampio panorama della piana di Norcia. Il castello costruito nel XIII secolo \u00e8 stato abbandonato del tutto nella prima met\u00e0 del XX secolo.\nTra l'abitato ed il castello c'era un altro borgo chiamato Colle d'Ocricchio, di cui non rimangono tracce, ma la cui presenza \u00e8 testimoniata da numerose mappe geografiche del 600, abbandonato in seguito al terremoto del 1703.\nLa chiesa di Sant'Eutizio \u00e8 stata gravemente danneggiata dal violento sisma del 30 ottobre 2016."}
{"id": "3639700", "revid": "287204", "url": "https://it.wikipedia.org/wiki?curid=3639700", "title": "A' Kat\u012bgoria 1934-1935", "text": "La A' Kat\u012bgoria 1934-1935 fu la 1\u00aa edizione del massimo campionato di calcio cipriota. Si concluse con l'affermazione finale del Trast, che vinse il primo titolo della sua storia.\nFormula.\nNon vi furono retrocessioni. Venivano dati due punti per ogni vittoria, 1 per ogni pareggio e 0 per ogni sconfitta."}
{"id": "3639703", "revid": "599013", "url": "https://it.wikipedia.org/wiki?curid=3639703", "title": "Patrick Salomon", "text": ""}
{"id": "3639707", "revid": "913245", "url": "https://it.wikipedia.org/wiki?curid=3639707", "title": "Campionati del mondo di atletica leggera 2011 - Lancio del martello maschile", "text": "La competizione si \u00e8 svolta tra il sabato 27 agosto 2011, con le qualificazioni, ed il luned\u00ec 29 agosto con la finale.\nSituazione pre-gara.\nRecord.\nPrima di questa competizione, il record del mondo (WR) e il record dei campionati (CR) erano i seguenti.\nCampioni in carica.\nI campioni in carica, a livello mondiale e continentale, erano:\nLa stagione.\nPrima di questa gara, gli atleti con le migliori tre prestazioni dell'anno erano: \nA breve distanza seguivano Kibwe Johnson, statunitense, con la misura di 80,31 m e l'italiano Nicola Vizzoni con 80,29 m.\nQualificazioni.\nLa qualificazione si \u00e8 svolta con gli atleti divisi in due gruppi (A e B), a partire rispettivamente dalle 20:30 e dalle 22:00 del 27 agosto 2011.\nSi qualificano per la finale i concorrenti che ottengono una misura di almeno 77,00 m; in mancanza di 12 qualificati, accedono alla finale i primi 12 atleti della qualificazione.\n\"Legenda\": \nFinale.\nLa finale si \u00e8 svolta a partire dalle 19:15 del 29 agosto 2011 ed \u00e8 terminata dopo un'ora circa.&lt;br&gt;\nI migliori 8 classificati dopo i primi tre lanci accedono ai tre lanci di finale.\n\"Legenda\": "}
{"id": "3639713", "revid": "287204", "url": "https://it.wikipedia.org/wiki?curid=3639713", "title": "Combo (album)", "text": ""}
{"id": "3639714", "revid": "599013", "url": "https://it.wikipedia.org/wiki?curid=3639714", "title": "Heinz Lindner", "text": "Carriera.\nClub.\nHa giocato nei massimi campionati austriaco, tedesco e svizzero.\nNazionale.\nViene convocato per gli Europei 2016 in Francia, senza scendere in campo durante la manifestazione continentale."}
{"id": "3639719", "revid": "2153076", "url": "https://it.wikipedia.org/wiki?curid=3639719", "title": "Oral Fixation Volumes 1&amp;2", "text": "Oral Fixation Volumes 1&amp;2 \u00e8 la seconda raccolta della cantante colombiana Shakira, pubblicata nel 2006 dalla Sony Music Latin.\nDescrizione.\nContenente in un unico cofanetto entrambi gli album \"gemelli\" \"Fijaci\u00f3n oral vol. 1\" e \"Oral Fixation Vol. 2\". La versione del vol.2 presente in questa pubblicazione \u00e8 la riedizione contenente la celebre hit \"Hips Don't Lie\" e la versione spanglish di \"La tortura\"."}
{"id": "3639722", "revid": "1305772", "url": "https://it.wikipedia.org/wiki?curid=3639722", "title": "It Girl", "text": "It Girl \u00e8 un singolo del cantante statunitense Jason Derulo, il secondo estratto dal secondo album in studio \"Future History\" e pubblicato il 9 agosto 2011.\nDescrizione.\nScritto dallo stesso Jason Derulo e prodotto da Emanuel Kiriakou, \u00e8 un midtempo con influssi pop e R&amp;B che ha riscosso il favore di molti critici per la sua buona produzione.\nVideo musicale.\nIl video musicale, diretto da Colin Tilley, \u00e8 stato girato in una villa a Malib\u00f9, affacciata sulle sponde dell'Oceano Pacifico. Il ruolo della ragazza di Derulo \u00e8 rivestito da Tika Sumpter, attrice di \"Gossip Girl\"."}
{"id": "3639727", "revid": "767487", "url": "https://it.wikipedia.org/wiki?curid=3639727", "title": "Al\u00ec Farzat", "text": "Biografia.\nNato a Hama nel 1951, ha iniziato a disegnare vignette a 14 anni per il giornale \"al-Ayyam\", poi chiuso dal partito Baath.\nHa studiato all'Universit\u00e0 di Damasco alla facolt\u00e0 di belle arti dal 1970 al 1973. Nel 1980 ha vinto il primo premio al festival Inergrafico di Berlino Ovest. Ha collaborato con il quotidiano francese \"Le Monde\".\nNei suoi disegni tratta temi quali la fame, l'amore, la libert\u00e0, l'ambiente. Critica la situazione politica del suo paese e le altre dittature.\nNel dicembre 2000 apre AL-Doumri, il primo giornale indipendente della Siria dall'inizio della censura del partito Baath nel 1967, \"al-Domari\" sullo stile del francese \"Le Canard encha\u00een\u00e9\". Il giornale critica apertamente l'andamento del governo siriano, denunciandone la corruzione. Nel 2002 riceve il Premio Principe Claus.\nIn seguito all'inizio della guerra civile siriana il suo giornale viene chiuso dal regime di Assad nel 2003 dal Ministero dell'Informazione. Farzat continua a sostenere la protesta dando il suo appoggio ai manifestanti anti-regime attraverso il suo sito internet. Per questo, il 25 agosto 2011, viene brutalmente malmenato da agenti dei servizi di sicurezza siriani, sostenitori di Assad, che si accaniscono in particolar modo sulle mani per impedirgli di continuare a disegnare. Viene soccorso e rianimato da automobilisti.\nIl presidente siriano Bashar el-Assad si lamenta delle caricature apparse durante delle manifestazioni del popolo siriano. L'attentato \u00e8 la risposta delle autorit\u00e0 siriane ai suoi disegni di denuncia dei crimini del regime.\nIl 27 ottobre 2011, gli viene attribuito il Premio Sakharov per la libert\u00e0 di pensiero. \nCartooning for Peace ha seguito da vicino il caso di Al\u00ec Ferzat. I disegnatori dell\u2019associazione hanno manifestato numerosi il loro sostegno al disegnatore siriano attraverso i loro disegni. \nIl 28 marzo 2012, l'organizzazione non governativa britannica Index on Censorship gli attribuisce il Freedom of Expression Award nella categoria \u00ab Arts \u00bb."}
{"id": "3639730", "revid": "599013", "url": "https://it.wikipedia.org/wiki?curid=3639730", "title": "Manuel Ortlechner", "text": ""}
{"id": "3639737", "revid": "113757", "url": "https://it.wikipedia.org/wiki?curid=3639737", "title": "Al\u00ec Ferzat", "text": ""}
{"id": "3639748", "revid": "767487", "url": "https://it.wikipedia.org/wiki?curid=3639748", "title": "Michael Liendl", "text": "Con 5 reti \u00e8 il miglior marcatore del club nelle competizioni europee.\nIl 18 febbraio 2021 ha segnato un gol nei sedicesimi di Europa League nella partita di andata contro il Tottenham, cui la sua squadra perde 1-4."}
{"id": "3639749", "revid": "113757", "url": "https://it.wikipedia.org/wiki?curid=3639749", "title": "Mohammad Gheddafi", "text": ""}
{"id": "3639753", "revid": "1305772", "url": "https://it.wikipedia.org/wiki?curid=3639753", "title": "The Eye Creatures", "text": "The Eye Creatures, conosciuto anche come Attack of the Eye Creatures o Attack of the The Eye Creatures, \u00e8 un film per la televisione di fantascienza statunitense del 1965 diretto da Larry Buchanan. Ispirato al racconto \"The Cosmic Frame\" di Paul W. Fairman (non accreditato), \u00e8 il remake a colori di \"Invasori dall'altro mondo\" (\"Invasion of the Saucer Men\", 1957).\nTrama.\nUn filmato top-secret di produzione militare mostra un disco volante (simile a uno yo-yo con una cupola) sospeso nell'aria mentre il narratore (Peter Graves, non accreditato) descrive come il progetto militare statunitense denominato \"Project Visitor\" lo stia monitorando, anticipando uno sbarco negli Stati Uniti centrali. Adeguatamente informato, il tenente Robertson riporta le informazioni ai suoi subordinati all'interno della base in cui fa servizio. Egli inoltre rimprovera i suoi subordinati per la loro abitudine di usare le loro apparecchiature di monitoraggio per spiare i ragazzi in un locale all'esterno, il \"Lovers' Point\" (sebbene egli stesso partecipi saltuariamente a tale attivit\u00e0). \nUno dei ragazzi vede un misterioso oggetto atterrare nei pressi del locale e discute della cosa con i suoi amici, tra cui vi \u00e8 Stan Kenyon. In seguito Stan e la sua fidanzata Susan Rogers accidentalmente investono con l'auto una delle creature e fuggono per denunciare l'episodio alla polizia. \nNel frattempo, un vagabondo si imbatte nella creatura morta e decide di mostrarla agli altri. Quando ritorna in quel punto, sul posto sono arrivati altri alieni che gli provocano un attacco di cuore e lo fanno morire. Le indagini della polizia arrivano alla conclusione secondo cui Stan ha prima investito il vagabondo e poi \u00e8 fuggito senza prestare soccorso. Stan viene allora arrestato.\nDopo aver sentito la conversazione sugli UFO dei ragazzi nel locale, il tenente Robertson riferisce la cosa al suo comandante che appare scettico e che autorizza con riluttanza un cordone di guardia intorno all'area dove \u00e8 atterrato il disco volante. Alla fine i militari fanno saltare in aria l'astronave e si congratulano fra loro senza rendersi conto che le creature avevano gi\u00e0 lasciato il velivolo e che girovagavano nei boschi circostanti.\nDopo essere sfuggiti alla polizia, Stan e Susan si incontrano con un amico del vagabondo morto, Mike Lawrence. I tre cercano quindi di ottenere delle prove per dimostrare il reale pericolo per la comunit\u00e0. Mike viene accerchiato dalle creature, mentre Stan e Susan riescono a fuggire solo dopo aver accidentalmente scoperto che gli alieni esplodono se esposti a luce intensa. Dopo che l'autopsia ha dimostrato che il vagabondo era morto per un attacco di cuore e che Stan non lo aveva ucciso, alla stazione di polizia non vogliono pi\u00f9 avere niente a che fare con Stan e lo cacciano. I ragazzi poi raccolgono i loro amici e insieme arrivano in auto alla radura dove avevano lasciato Mike. Circondandolo con le loro auto, usano i fari per far evaporare le creature che minacciano Mike che riesce a salvarsi mentre Stan e Susan riprendono poi la loro fuga.\nProduzione.\nIl film fu prodotto dalla Azalea Pictures per la American International Pictures (AIP) e girato a Dallas, Texas. Fu diretto dal regista e produttore di B-movie Larry Buchanan. La sceneggiatura fu sviluppata dagli sceneggiatori, non accreditati, Robert J. Gurney Jr. e Al Martin ed \u00e8 basata sul racconto \"The Cosmic Frame\" di Paul W. Fairman (anch'egli non accreditato). Si tratta di un remake a colori di \"Invasori dall'altro mondo\" (\"Invasion of the Saucer Me\", 1957), pellicola in bianco e nero distribuita nel decennio precedente dalla stessa American International Pictures. \"The Eye Creatures\" faceva parte di un pacchetto di produzioni affidate all'Azalea Productions di Buchanan che aveva lo scopo di redistribuire remake a colori di film in bianco e nero per la trasmissione in syndication sulle reti televisive da parte della sussidiaria American International Television. L'unica differenza nella sceneggiatura con \"Invasion of the Saucer Me\" \u00e8 l'aggiunta, da parte di Buchanan, di due personaggi, due militari effeminati che sono soliti spiare i ragazzi con le apparecchiature della base.\nI costumi degli alieni, opera di Jack Bennett, esperto di effetti speciali allora agli albori della carriera, hanno presentato parecchi problemi al regista. Non c'erano abbastanza costumi per tutti gli attori che interpretavano gli alieni durante le scene di massa, per cui in alcune scene alcuni di essi indossano solo il casco in testa e un costume attillato nero. \nDistribuzione.\nSecondo una pratica frequente per i B-movie che comportava il cambio del titolo nelle successive riedizioni di un film, fu innestato un \"\"Attack of the\" sopra il titolo originale nella schermata iniziale. L'editor non aveva notato che l'originale aveva gi\u00e0 incluso un \"The\"\" e la svista produsse il titolo \"Attack of the The Eye Creatures\" in una successiva riedizione. La pellicola \u00e8 entrata nel pubblico dominio negli Stati Uniti."}
{"id": "3639770", "revid": "46931", "url": "https://it.wikipedia.org/wiki?curid=3639770", "title": "Attack of the Eye Creatures", "text": ""}
{"id": "3639783", "revid": "247222", "url": "https://it.wikipedia.org/wiki?curid=3639783", "title": "Perch\u00e9 lo fai", "text": ""}
{"id": "3639793", "revid": "101163", "url": "https://it.wikipedia.org/wiki?curid=3639793", "title": "Albo d'oro della Football League Championship", "text": ""}
{"id": "3639802", "revid": "436907", "url": "https://it.wikipedia.org/wiki?curid=3639802", "title": "Meglio prima (?)", "text": " Meglio prima (?) \u00e8 il quarto album in studio del rapper italiano J-Ax, pubblicato il 30 agosto 2011 dalla Best Sound.\nIl disco.\nAnticipato dal singolo \"Domenica da coma\" e dai brani \"Dentro me\" e \"Musica da rabbia\", il titolo dell'album si riferisce alle critiche emerse dopo lo scioglimento degli Articolo 31, con numerosi fan che non hanno apprezzato la strada da solista intrapresa sia da J-Ax che da DJ Jad, sostenendo che in passato fossero artisti migliori. Il punto interrogativo tra parentesi sta ad indicare invece che secondo J-Ax non \u00e8 cos\u00ec scontato che la sua musica fosse migliore in passato.\nLo stesso giorno in cui viene pubblicato l'album, il singolo \"Meglio prima\" inizia ad essere trasmesso dalle radio. Il brano debutta in prima posizione nel iTunes Store nella sezione hip hop/rap.\nL'album ha debuttato alla seconda posizione della classifica italiana degli album, per poi venire certificato disco d'oro dalla FIMI dopo due mesi dalla sua pubblicazione; nel mese di ottobre 2012 \"Meglio prima (?)\" \u00e8 stato certificato disco di platino per aver raggiunto la soglia delle 60.000 copie vendute.\nDall'album sono stati anche girati i videoclip per due brani mai pubblicati come singoli e usciti tra ottobre 2011 e gennaio 2012, ovvero \"Reci-Divo\" e \"Ancora in piedi\".\nNel 2015 l'album \u00e8 stato ristampato in formato vinile assieme agli album precedenti \"Di sana pianta\", \"Rap n' Roll\" e \"Deca Dance\", con alcune copie in edizione limitata autografate da J-Ax."}
{"id": "3639807", "revid": "536159", "url": "https://it.wikipedia.org/wiki?curid=3639807", "title": "Aeroporto Internazionale di Fort Lauderdale/Hollywood", "text": ""}
{"id": "3639809", "revid": "124808", "url": "https://it.wikipedia.org/wiki?curid=3639809", "title": "Meglio prima", "text": ""}
{"id": "3639811", "revid": "62244", "url": "https://it.wikipedia.org/wiki?curid=3639811", "title": "Phantom Manor", "text": "Phantom Manor \u00e8 un \"Treno fantasma\" (\"dark ride\") situato nell'area tematica Frontierland del Disneyland Park, Marne-la-Vall\u00e9e. Seppur non uguale, Phantom Manor \u00e8 basato sull'Haunted Mansion, attrazione gi\u00e0 presente nelle controparti statunitensi del parco. \u00c8 stato aperto con l'inaugurazione del parco, avvenuto il 12 aprile 1992.\nStoria dell'attrazione.\nNegli anni precedenti al 1992, prima che il parco venisse inaugurato, il capo dei Disney Imagineers Tony Baxter decise che alcune attrazioni tipiche dei parchi a tema Disney avrebbero dovuto figurare, con alcune modifiche, anche in quello europeo. Tra di esse c'era anche The Haunted Mansion, alla quale si decise di dare una trama che avrebbe dovuto collegare idealmente Phantom Manor alle altre attrazioni di Frontierland, in particolare il Mine Coaster Big Thunder Mountain Railroad e un'altra attrazione che per\u00f2 non super\u00f2 mai lo stadio di progettazione, denominata Western River Expedition (della tipologia \"dark ride\").\nLa trama della versione francese di Haunted Mansion, in definitiva, \u00e8 stata resa pi\u00f9 accattivante per il pubblico europeo, e contiene elementi de Il fantasma dell'opera di Gaston Leroux, nonch\u00e9 di altre leggende gotiche francesi miscelati ad una storia tipicamente western. Anche lo stile esterno della costruzione fu modificato: nei parchi americani l'attrazione ha le sembianze di una magione in stile neoclassico americano, mentre in quello parigino si \u00e8 preferito darle un aspetto in stile vittoriano con alcuni elementi di casa Bates del film \"Psycho\".\nL'idea di dare alla casa e al giardino esteriore un aspetto lugubre e decadente fu inizialmente contestata, dato che nei parchi americani la facciata esterna \u00e8 linda e magnificente; tuttavia il successo ottenuto da questa tematizzazione fu tale che nelle successive versioni costruite si\nprefer\u00ec sempre l'aspetto fatiscente.\nSebbene il percorso e i modi di realizzazione dell'attrazione siano praticamente identici agli epigoni americani, Phantom Manor \u00e8 stata progettata per essere decisamente pi\u00f9 spaventosa, e possiede una sua colonna sonora differente da tutti gli altri parchi.\nAlcuni elementi della dark ride Western River Expedition, progettata ma mai costruita, furono ridisegnati e attualmente fanno parte di Phantom Manor.\nAnche la trama ha in s\u00e9 alcuni elementi originariamente pensati per WRE.\nDopo quasi trent'anni di attivit\u00e0 ininterrotta, nell'ottobre 2018 l'attrazione \u00e8 stata chiusa per un massiccio restyling terminato nell'estate 2019, che ha rimodernato le strutture e gli animatronics, aggiunto nuovi effetti digitali, una nuova colonna sonora e rivisto alcuni aspetti della trama.\nTrama.\nSiamo circa a met\u00e0 del 1800. Dopo aver trovato dell'oro nella montagna denominata Big Thunder, Henry Ravenswood fond\u00f2 la compagnia di scavo Thunder Mesa Mining Company per estrarre da essa il prezioso materiale; attorno alla montagna iniziarono a stabilirsi le\nfamiglie dei minatori, creando una piccola cittadina chiamata Thunder Mesa (corrispondente a Frontierland nella sua interezza). Divenuto ricco, Ravenswood si spos\u00f2 con una donna di nome Martha ed ebbe una figlia di nome Melanie; per s\u00e9 e la sua famiglia l'uomo costru\u00ec una\ncasa vittoriana in cima alla collina Boot Hill che dominava la citt\u00e0, dalla quale poteva avere un ottimo panorama della montagna.\nMentre i lavori procedevano, i Nativi americani avvertirono Ravenswood di prestare molta attenzione, poich\u00e9 secondo i loro antenati nelle viscere della montagna dimorava l'Uccello del Tuono, uno spirito malvagio che custodiva un prezioso tesoro: se gli scavi fossero arrivati\ntroppo vicini a lui, l'Uccello avrebbe scatenato la sua ira sotto forma di un terribile terremoto.\nRavenswood ritenne queste leggende stupide e prosegu\u00ec i lavori finch\u00e9 nella parte superficiale della montagna l'oro non si esaur\u00ec, costringendo i minatori a scavare sempre pi\u00f9 a fondo.\nNel frattempo Melanie divent\u00f2 una bellissima ragazza e si fidanz\u00f2 con un ingegnere ferroviario che la chiese in sposa, promettendole di portarla via da Thunder Mesa una volta sposati. Henry non approvava questa scelta e fece di tutto per annullare il matrimonio, non riuscendo mai\nnell'intento. Tutto sembrava pronto per il matrimonio, quando si scaten\u00f2 un terribile terremoto che uccise Henry e Martha. Credendo di aver scatenato l'ira dell'Uccello del Tuono, gli abitanti di Thunder Mesa lasciarono gradualmente la citt\u00e0, e nessuno seppe pi\u00f9 nulla della famiglia\nRavenswood. Solo molti anni dopo si scopr\u00ec la verit\u00e0.\nNel giorno del matrimonio di Melanie, un misterioso Fantasma era apparso nella magione; mentre la ragazza si preparava nella sua camera, il Fantasma attir\u00f2 lo sposo in soffitta e lo costrinse a impiccarsi.\nMelanie attese per ore il suo futuro marito nella sala da ballo, ma nessuno si present\u00f2. Gli ospiti andarono via, lasciando la ragazza sola con la servit\u00f9. Lei per\u00f2 era sicura dell'amore del suo fidanzato e decise di attenderlo finch\u00e9 non fosse arrivato: non si tolse l'abito bianco e cominci\u00f2 a\nvagare senza meta per tutta la casa, cantando malinconiche canzoni d'amore.\nIl Fantasma aveva intanto preso possesso della casa e, deridendo l'ingenuit\u00e0 di Melanie, aveva invitato tutti i suoi amici fantasmi per un party eterno; il maniero venne cos\u00ec trasformato in una spaventosa copia di se stesso, con le suppellettili e gli ambienti deformati a uso e consumo dei\ndemoni che la abitano. Non solo: il terremoto che aveva ucciso i genitori di Melanie aveva anche aperto, sul retro della casa, un passaggio soprannaturale per \"Ghost Town\"', la versione infernale di Thunder Mesa; chiunque vi si fosse avventurato non era mai pi\u00f9 tornato vivo.\nCosa ne \u00e8 stato di Melanie? Nonostante il destino infausto della sua famiglia e della sua casa, la ragazza sta ancora attendendo il suo sposo.\nVestita col suo abito bianco, il bouquet in mano, si aggira ancora per i corridoi del maniero, e attender\u00e0 il suo amato fino al Giudizio Universale.\nNon si sa chi sia il Fantasma: alcuni credono sia Henry, tornato dall'oltretomba per impedire il matrimonio della figlia; altri ritengono sia semplicemente il diavolo in persona, evocato da Ravenswood per maledire lo sposalizio della figlia.\nNuova versione 2019.\nNel restyling del 2019, alcuni elementi della trama sono stati sostanzialmente modificati. In primis viene rivelato che il Fantasma sia in effetti Henry Ravenswood, padre di Melanie e proprietario della dimora, trasformatosi in Fantasma dopo la sua tragica morte assieme alla moglie. Il Fantasma avrebbe ucciso non uno, ma ben quattro pretendenti di Melanie, conducendola cos\u00ec a impazzire e, successivamente, a trasformarsi in un fantasma.\nTrama (aggiornamento 2019).\nIn seguito ai lavori di ristrutturazione durati quasi due anni, i progettisti Disney hanno deciso di rivelare l'esatta identit\u00e0 del Fantasma; esso \u00e8 davvero il padre di Melanie, e cio\u00e8 Henry Ravenswood. \nSono state fatte molte modifiche all'attrazione: nella prima sala dove si poteva osservare lo specchio con il ritratto di Melanie, ora possiamo osservare un quadro che raffigura la protagonista insieme al padre. \nNella successiva stanza che si allunga, tutti e 4 i quadri sono stati sostituiti e ora raffigurano Melanie con quattro diversi fidanzati. \nNella galleria dei ritratti, sono presenti tre nuove raffigurazioni, di cui una del padre Henry che magicamente si trasforma nel Fantasma. \nPer quanto riguarda la dark ride vera e proprio, ecco tutti i cambiamenti: \nQuindi, con l'aggiornamento del 2019, non soltanto scopriamo la vera identit\u00e0 del Fantasma, ma tutta la trama assume cambiamenti:\nL'attrazione.\nL'attrazione \u00e8 composta da quattro momenti principali, che si svolgono in altrettanti distinti ambienti:\nPhantom Manor utilizza gli stessi effetti speciali e ricalca quasi tutte le stesse scene presenti nelle Haunted Mansion dei parchi americani; tuttavia in questa versione il percorso \u00e8 leggermente pi\u00f9 lungo e ha una tematizzazione pi\u00f9 omogenea, dovuta al fatto di avere effettivamente una trama che gli altri parchi non hanno. Anche le scene sono state modificate per adattarsi alla storia raccontata, ad esempio quelle finali, che in America si svolgono in un cimitero, qui hanno luogo in una citt\u00e0 demoniaca ispirata al vecchio west.\nLa zona della fila e il vestibolo.\nMentre fa la fila per entrare nel maniero, lo spettatore ha un panorama su Big Thunder Mountain; da questa prospettiva pu\u00f2 vedere elementi altrimenti nascosti, come l'accampamento dei minatori ormai abbandonato. Il giardino della casa \u00e8 inoltre in stato d'abbandono, con piante ormai morte e infestato da erbacce.\nAll'ingresso dell'attrazione si pu\u00f2 leggere una targa col motto latino Non Omnis Moriar (\u201cNon morir\u00f2 del tutto\u201d). Poco oltre c'\u00e8 un gazebo dove un servizio da the si muove da solo, come se due invisibili avventori lo stiano utilizzando.\nUna volta arrivati sotto il patio, un membro dello staff del parco far\u00e0 entrare volta per volta un piccolo gruppo di visitatori nel vestibolo, anch'esso in stato d'abbandono: qui si sentir\u00e0 per la prima volta la voce del Fantasma, mentre il volto di Melanie appare e scompare in uno specchio.\nIl pre-show: la stanza che si allunga e la galleria dei ritratti.\nI visitatori vengono fatti entrare in una piccola stanza ottagonale; quando l'ultimo di loro \u00e8 entrato, la piccola porta d'ingresso si chiude, lasciandoli intrappolati in compagnia di quattro ritratti di Melanie, ripresa in situazioni felici.\nImprovvisamente la stanza inizia ad allungarsi verso l'alto, cos\u00ec come i quadri che si deformano rivelando particolari inquietanti:\nImprovvisamente la luce va via, e si vedono fulmini e lampi; il soffitto scompare e nello spazio apparentemente infinito vediamo il Fantasma impiccare il fidanzato di Melanie.\nPoi le luci si riaccendono e una porticina invisibile si apre, rivelando l'accesso alla sala dei ritratti.\nQui si deve fare un'altra breve fila per salire sugli omnimovers; per arrivarci si passa davanti a dei ritratti che, grazie ad un gioco di luci, rivelano gradualmente delle immagini terrificanti:\nAlla fine del corridoio c'\u00e8 infine il ritratto di Melanie Ravenswood in abito da sposa.\nI visitatori arrivano quindi nella hall del maniero, al centro della quale c'\u00e8 una scala che porta ai piani superiori; dalla finestra sul retro si pu\u00f2 vedere un panorama nebbioso. Tutto intorno ci sono mobili rotti e polverosi, e su uno scaffale il busto bronzeo di una brutta donna ci guarda mentre passiamo.\nDavanti alla scala scorre il binario degli Omnimovers: i visitatori vengono fatti accomodare su di essi, due per ognuno.\nIl viaggio a bordo degli Omnimovers.\nI visitatori vengono accolti da Melanie in persona, che si inchina mentre tiene tra le mani un candelabro.\nCi si muove quindi per i corridoi del Maniero, immergendosi gradualmente nella dimensione terrorizzante dell'attrazione. Vediamo un'armatura semovente, dietro la quale c'\u00e8 un corridoio apparentemente deformato all'infinito, in fondo al quale Melanie appare e scompare.\nDall'altra parte vediamo un pianoforte i cui tasti suonano da soli, mentre l'ombra di un pianista invisibile \u00e8 proiettata sul pavimento.\nSi passa poi in un corridoio pieno di porte; mentre le si oltrepassa, sentiamo dietro di esse rumori, urla e strepiti come se chi si trova all'interno voglia disperatamente uscire. Al termine del corridoio c'\u00e8 un orologio a pendolo con tredici ore al posto delle canoniche dodici, con le lancette che ruotano vorticosamente in senso antiorario.\nSi entra dunque in un'ampia sala a semicerchio al centro del quale c'\u00e8 un tavolo fluttuante, sul quale \u00e8 posata una sfera di cristallo; all'interno di essa c'\u00e8 la testa di una medium di nome Madame Leota, che recita una formula in grado di richiamare demoni e fantasmi dagli inferi.\nGrazie alla sua magia, da questo momento in poi i fantasmi si faranno vedere \"fisicamente\" piuttosto che rimanere invisibili; i visitatori possono cos\u00ec rivivere ci\u00f2 che successe a casa Ravenswood: si passa infatti su una balconata che si affaccia su una sala da ballo.\nQui si sta svolgendo la scena del matrimonio mancato di Melanie, che si pu\u00f2 vedere in piedi da sola su una scala mentre guarda il Fantasma, che si affaccia minaccioso da una finestra. Sotto di loro, si vedono le figure evanescenti degli ospiti, che ignari della maledizione arrivano, lasciano i regali in una catasta e si accomodano ad un tavolo con una torta nuziale visibilmente decrepita. Poco distante, appaiono e scompaiono dei danzatori di valzer, suonato da un organo fantasmatico.\nGli omnimovers salgono poi nella camera di Melanie, colta mentre piange davanti ad uno specchio a forma di teschio.\nSi vola poi fuori dalla finestra per atterrare in un enorme cimitero, dove vediamo di nuovo il Fantasma, uno scheletro di cane che abbaia e quattro busti che cantano una spettrale canzone. Un gruppo di scheletri danzanti danzano alle sue note. Tutto sembra una vera e propria danza macabra.\nDa un buco nel cimitero si entra a Ghost Town, la citt\u00e0 fantasma: qua e l\u00e0 si vedono ancora i segni del terribile terremoto che aveva distrutto Thunder Mesa.\nNella citt\u00e0 fantasma trovano posto le versioni spettrali degli abitanti del mondo reale: ballerine, capitreno, baristi, farmacisti, persino un sindaco... ciascuno di loro cerca di attrarre il visitatore in una trappola perch\u00e9 rimanga per sempre l\u00ec. Il Fantasma stesso compare improvvisamente, con una risata terrificante.\nPi\u00f9 avanti, troviamo Melanie ad indicarci la strada per uscire: si passa in un altro corridoio pieno di specchi, nel quale i visitatori vedono il riflesso del Fantasma incombere su di loro.\nSi approda finalmente in una cantina, dove un membro del cast fa scendere i visitatori dagli omnimovers. Qui troviamo Melanie in una versione miniaturizzata, che ci dice di tornare presto e di portare i certificati di morte.\nPost- show: il cimitero.\nUna volta uscito dall'attrazione, il visitatore si ritrova nel cimitero di Boot Hill, sul retro del maniero. Qui ci sono diverse lapidi che riportano nomi e citazioni umoristiche, oltre a quelle della famiglia Ravenswood. Se si guarda verso la casa, inoltre, vedremo il Fantasma affacciato a una finestra sopra l'uscita.\nDietro le quinte.\nCome gi\u00e0 specificato in precedenza, l'area dell'attrazione \u00e8 molto pi\u00f9 estesa di quanto non appaia agli occhi dei visitatori: ad esempio, l'intero capannone dove si svolge la corsa \u00e8 posizionato pi\u00f9 in basso rispetto al Maniero, ed \u00e8 mimetizzato con alberi e altri espedienti. Poich\u00e9 l'entrata e l'uscita sono posizionati piuttosto vicini tra loro, si ha per\u00f2 l'impressione di essere sempre rimasti all'interno del Maniero durante tutta la visita.\nI membri del cast e gli addetti alla sicurezza possono entrare nell'attrazione percorrendo dei corridoi speciali in parte sotterranei e condivisi con i backstages di altre attrazioni limitrofe; in caso di emergenza gli stessi percorsi verrebbero utilizzati come uscite di sicurezza mediante aperture strategicamente posizionate lungo l'intero percorso e sapientemente nascoste.\nL'attrazione fa un massiccio utilizzo di animatronic, gli speciali automi in grado di effettuare semplici movimenti a tempo di musica. Sono meccanizzati anche quasi tutti gli oggetti semoventi. I materiali utilizzati sono prevalentemente plastici e ogni singolo elemento dell'attrazione \u00e8 stato realizzato in molte copie per facilitare la manutenzione (i pezzi vengono scambiati tra loro e manutenuti a turno a intervalli regolari di tempo).\nOltre agli animatronic, l'atmosfera dell'attrazione \u00e8 garantita dall'utilizzo di numerosi effetti speciali."}
{"id": "3639813", "revid": "520994", "url": "https://it.wikipedia.org/wiki?curid=3639813", "title": "Girolamo de Rada", "text": ""}
{"id": "3639815", "revid": "123860920", "url": "https://it.wikipedia.org/wiki?curid=3639815", "title": "Spirit Airlines", "text": "La Spirit Airlines \u00e8 una compagnia aerea low-cost statunitense che ha la sede a Miramar, in Florida e le basi a Fort Lauderdale, sempre in Florida, e a Detroit, in Michigan."}
{"id": "3639819", "revid": "1543377", "url": "https://it.wikipedia.org/wiki?curid=3639819", "title": "Chelsea Handler", "text": "Scoperta tramite il programma di stand-up comedy \"Girls Behaving Badly,\" raggiunge notoriet\u00e0 partecipando a numerosi talk show statunitensi conducendo programmi per \"E!\", tra cui \"Chelsea Lately (\"2007\u20132014) \"After Lately\" (2011\u20132013). Dal 2016 firma un contratto con Netflix pe runa serie di talkshow e documentari a lei dedicati, tra cui \"Chelsea\".\nLa Handler ha inoltre recitato in numerosi film televisivi e serie tv, ricoperto il ruolo di produttrice esecutiva di \"The Josh Wolf Show, Love You, Mean It with Whitney Cummings\" e \"Pretty Wild\", oltre che condotto gli MTV Video Music Awards 2010 e i GLAAD Media Awards 2009. Nel corso della sua carriera ha pubblicato undici libri, di cui cinque hanno raggiunto la prima posizione del \"New York Times Best Seller List\".\nNel 2012 per i successi ottenuti la rivista Time ha inserito Handler nella \"Time 100\" delle cento persone pi\u00f9 influenti al mondo.\nBiografia.\nNata in New Jersey, Chelsea \u00e8 l'ultima dei sei figli di un ebreo e di una mormona. Dopo aver abortito a sedici anni, la vita della Handler prese una piega precisa e all'et\u00e0 di diciannove anni la ragazza si trasfer\u00ec a Los Angeles per diventare un'attrice.\nLa carriera della Handler cominci\u00f2 con la stand-up comedy, ma ben presto la sua popolarit\u00e0 aument\u00f2 e la donna apparve di frequente in veste di opinionista per alcuni talk show o come ospite in diverse serie televisive fra cui \"The Practice - Professione avvocati\".\nNel 2006 venne assunta dalla rete televisiva \"E!\", che le affid\u00f2 la conduzione di un nuovo programma di sketch, il \"Chelsea Handler Show\". Dopo aver presentato la trasmissione per una stagione, la Handler la abbandon\u00f2 per condurre un talk-show in seconda serata, il \"Chelsea Lately\". Questo show riscuote tuttora un enorme successo di pubblico, soprattutto per il cinismo e l'irriverenza della conduttrice, che fra l'altro si diverte a ospitare e intervistare personaggi poco conosciuti o di scarsa rilevanza nel mondo dello spettacolo.\nNel 2010 poi fu scelta per condurre gli MTV Video Music Awards.\nAl mestiere di conduttrice la Handler alterna l'attivit\u00e0 di scrittrice: nel 2005 pubblic\u00f2 il libro di memorie \"Le mie storie da una botta e via\" (\"My Horizontal Life: A Collection of One-Night Stands\"), al quale seguirono \"Vodka, ci sei? Sono io, Chelsea\" (\"Are You There, Vodka? It's Me, Chelsea\") e \"Chelsea Chelsea Bang Bang\".\nNel luglio del 2015, visto il successo di \"\" del 2014, firma con Netflix per produrre un talk show, \"Chelsea\", e un documentario in quattro puntate, \"Chelsea Does\", entrambi poi pubblicati nel 2016.\nAttivismo politico.\nL'attivismo politico di Handler ha incluso parlare alle universit\u00e0 e collaborare con EMILY's List onde raccogliere sostegno per le donne democratiche che promuovono il diritto all'aborto e le aiutano a essere elette. In un'intervista del 2011 sul \"New York Times\", Handler ha rivelato di avere abortito quando aveva 16 anni, \u00abperch\u00e9 \u00e8 quello che avrei dovuto fare. Altrimenti ora avrei un bambino di 20 anni. Comunque, queste sono cose su cui le persone non dovrebbero essere disoneste\u00bb. In un'intervista del 2016 con la rivista \"Playboy\", Handler ha rivelato di aver avuto un secondo aborto sempre a 16 anni, oltre a quello di cui ha parlato in precedenza."}
{"id": "3639821", "revid": "1543377", "url": "https://it.wikipedia.org/wiki?curid=3639821", "title": "Sainte-Marthe (famiglia)", "text": "Sainte-Marthe (de) \u00e8 una famiglia francese alla quale fra il XVI e il XVII secolo appartennero numerosi umanisti, letterati ed eruditi.\nStoria.\nLa famiglia des Sainte-Marthe era originaria del Poitou. Il pi\u00f9 anziano fra i Sainte-Marthe noti \u00e8 Gaucher I, medico personale del re, il cui padre aveva accompagnato Carlo VIII in Italia nel 1494.\nI Sainte-Marthe sono ricordati soprattutto per il contributo dato all'importante opera di erudizione \"Gallia christiana\". Il fondatore dell'opera, il sacerdote Claude Robert, si rivolse ai fratelli gemelli Sc\u00e9vole II e Louis de Sainte-Marthe, storiografi del re di Francia, nati nel 1571; l'immane impresa fu portata a termine dai tre figli di Sc\u00e9vole II (Pierre, Abel e Nicole-Charles) con una edizione in quattro volumi (1656). A un altro Sainte-Marthe, Denis (1650-1725), superiore generale dei Maurini, tocc\u00f2 il compito di approntare nel 1710 una nuova edizione in sedici volumi di \"Gallia christiana\", terminata solo nel 1865 ad opera di Jean-Barth\u00e9lemy Haur\u00e9au.\nSui Sainte-Marthe \u00e8 noto il giudizio dato da Voltaire, trattando di Gaucher: \u00abCette famille a \u00e9t\u00e9 pendant plus de cent ann\u00e9es f\u00e9conde en savants\u00bb (Questa famiglia \u00e8 stata feconda di studiosi per pi\u00f9 di cento anni)."}
{"id": "3639822", "revid": "767487", "url": "https://it.wikipedia.org/wiki?curid=3639822", "title": "Livingston (New Jersey)", "text": "Livingston \u00e8 una citt\u00e0 del New Jersey, negli Stati Uniti d'America."}
{"id": "3639824", "revid": "1699816", "url": "https://it.wikipedia.org/wiki?curid=3639824", "title": "Re Sisar", "text": " \u00e8 un \"kaij\u016b\", noto soprattutto per essere uno dei principali alleati di Godzilla. Nel film \"Godzilla contro i robot\" viene definito un dragone, ma in realt\u00e0 si tratta di uno \"Shi\" (cane-leone divino), creature tipiche dell'iconografia orientale.\nIl personaggio.\nAspetto.\nKing Caesar \u00e8 un mostro bipede che unisce i tratti di un leone (presenta una criniera, nonch\u00e9 varie parti coperte di pelliccia), ma con la pelle squamata da rettile. Il muso ricorda molto quello dei Cani-leone dell'arte orientale. Ha degli occhi rossi che si illuminano quando si sveglia. Quando dorme tiene le orecchie ripiegate (come un cane), ma, quando avvista un avversario, le orecchie si drizzano, facendolo divenire simile ad un coniglio. Ha una coda corta.\nIn \u00e8 pi\u00f9 longilineo e pi\u00f9 chiaro.\nAbilit\u00e0.\nRe Sisar \u00e8 dotato di un'enorme forza fisica e di una sorprendente agilit\u00e0. Sembra abbastanza intelligente, visto che quando Anguirus si appallottola lui lo usa a mo' di pallone calciandolo contro Godzilla per danneggiarlo. Sembra in grado di riflettere i raggi oculari di Mechagodzilla per colpirlo.\nStoria.\nRe Sisar \u00e8 un mostro divino rimasto sigillato nella costa. Viene risvegliato da una statua a lui somigliante unita al canto di una discendente diretta della famiglia reale di Okinawa. Una volta risvegliatosi, aiuta Godzilla a combattere contro Mechagodzilla. In \"\" viene catturato dagli alieni, che gli fanno attaccare Okinawa. Successivamente, insieme a Rodan e ad Anguirus, combatter\u00e0 contro Godzilla in una pianura dove i tre verranno sconfitti."}
{"id": "3639839", "revid": "466539", "url": "https://it.wikipedia.org/wiki?curid=3639839", "title": "Fazekas", "text": ""}
{"id": "3639842", "revid": "767487", "url": "https://it.wikipedia.org/wiki?curid=3639842", "title": "Gli altri racconti di Canterbury", "text": "Gli altri racconti di Canterbury \u00e8 un film del 1972 diretto da Mino Guerrini.\nBreve trama.\nIl film \u00e8 suddiviso in quattro episodi.\nNel primo Elena ha una relazione \"contro natura\" con il despota di Brindisi ai danni del marito.\nNel secondo Olimpia sfugge alla violenza del marito cercando \"l'abbraccio\" di un frate e poi dell'intero convento.\nNel terzo una donna coglie il marito in adulterio; nell'ultimo episodio uno scultore di figure religiose viene cornificato e mazziato."}
{"id": "3639846", "revid": "110157", "url": "https://it.wikipedia.org/wiki?curid=3639846", "title": "Il palato assoluto", "text": "Il palato assoluto \u00e8 un'opera di Andrea Camilleri pubblicata nell'agosto 2010 in allegato al periodico culturale \"Stilos\".\nTrama.\nCaterino Zappal\u00e0, nato nel marzo del 1937, fino all'et\u00e0 di cinque anni era stato un bambino come tutti gli altri bambini di questo mondo: \u00abaviva accomenzato a parlari al tempo giusto, che non faciva crapicci chioss\u00e0 di quanto ne facivano l'altri picciliddri, che mangiava, dormiva, chiangiva e arridiva priciso 'ntifico ai s\u00f2 coetanei.\u00bb\nLa sua amorosa mamma, nonostante le difficolt\u00e0 alimentari causate dalla guerra, non faceva mancare al suo unico figlio cibi genuini e saporiti.\nLa particolare natura del piccolo Caterino si rivel\u00f2 il primo giorno di frequenza all'asilo privato organizzato nella casa della maestra Ersilia che gli tolse la merendina preparata dalla mamma perch\u00e9 in quella scuola i bambini mangiavano quello che la sorella, la maestra Giustina, preparava per loro. Quel mattino la merenda era un uovo sodo e un pezzo di pane, cibi che Caterino rifiut\u00f2 di mangiare.\n&lt;poem&gt;\n- Che c'\u00e8?\n- Non mi piaci. \n- Pirch\u00ec?\n- Non \u00e8 frisco. \n- Ma se l'hanno portati stamatina!\n- 'St'ovo havi tri jorni. \n&lt;/poem&gt;\nDiventato adulto Caterino Zappal\u00e0 vorrebbe costruirsi una vita normale ma capisce che la sua dote straordinaria pu\u00f2 arricchirlo. Si proporr\u00e0 come raffinato assaggiatore, in grado di valutare esattamente se un cibo sia o no genuino e la sua freschezza, ai ristoratori che lo pagheranno per non essere danneggiati dal suo giudizio.\nEdizioni.\n "}
{"id": "3639856", "revid": "729019", "url": "https://it.wikipedia.org/wiki?curid=3639856", "title": "Coppa del Mondo di snowboard 2011 - Risultati donne", "text": "Risultati delle gare femminili della Coppa del Mondo di snowboard 2011:\nLegenda:"}
{"id": "3639857", "revid": "767487", "url": "https://it.wikipedia.org/wiki?curid=3639857", "title": "Jennifer Banko", "text": "Biografia.\nJennifer Banko ha recitato in molti film, tra cui si annoverano \"Venerd\u00ec 13 parte VII - Il sangue scorre di nuovo\", dove aveva solo 10 anni, nel ruolo di Tina Sherpad da bambina e in \"Leatherface - Non aprite quella porta III\" nel ruolo di Babi Sawyer, figlia di Leatherface. Nel corso degli anni ha recitato in ruoli minori ed \u00e8 apparsa in fiction e talk show. Attualmente \u00e8 sposata ed ha il nome di Jennifer Banko-Stewart."}
{"id": "3639859", "revid": "1305772", "url": "https://it.wikipedia.org/wiki?curid=3639859", "title": "The Platinum Collection 2", "text": "The Platinum Collection 2 \u00e8 il titolo degli album raccolta di vari artisti:"}
{"id": "3639862", "revid": "1929898", "url": "https://it.wikipedia.org/wiki?curid=3639862", "title": "TechnoAlpin", "text": "TechnoAlpin S.p.a. con sede a Bolzano \u00e8 una societ\u00e0 altoatesina che produce impianti di innevamento sia manuali che completamente automatici. \u00c8 leader mondiale nella produzione di impianti di innevamento programmato.\nStoria.\nAll'inizio degli anni Ottanta, Georg Eisath e Walter Rieder, responsabili tecnici del comprensorio sciistico di Obereggen, importarono un generatore di neve dall'America. Sulla base di questo modello realizzarono in proprio un primo prototipo. I due fondarono quindi la ditta WI.TE iniziando a produrre macchine in grandi quantit\u00e0. Sono stati realizzati impianti a Cortina d'Ampezzo, Falcade e in Val di Zoldo. Nel 1988 nacque la prima rappresentanza estera grazie alla collaborazione con la ditta Schneider di Seefeld in Tirol. Nel 1990 costituirono la TechnoAlpin s.r.l.. Nel 1996 TechnoAlpin costitu\u00ec le prime filiali in Germania, Austria e Svizzera. Nel 2005 la societ\u00e0 \u00e8 stata trasformata in una societ\u00e0 per azioni.\nNel 2018 la societ\u00e0 acquisisce in luglio il controllo di Engo, azienda specializzata nel settore delle attrezzature per le piste da ghiaccio (ma i marchi rimangono distinti) e apre una sede operativa nel Bic di Trento, l'incubatore d'impresa di Trentino Sviluppo.\nStruttura.\nL'azienda vanta una rete mondiale di 7 filiali e 21 partner commerciali. Circa 750 persone lavorano per TechnoAlpin in tutto il mondo. Nel 2018/2019 ha raggiunto i 250 milioni di euro di fatturato.\nInnovazioni tecniche.\nNel 2005, l'investimento in ricerca e sviluppo \u00e8 salito per la prima volta a oltre 1 milione di euro. Nel 2010 sono stati lanciati sul mercato i generatori a ventola T40 (automatici) e MTS (manuali) nonch\u00e9 le lance V2 e V3.\nIl TF10 \u00e8 l'ultimo generatore a ventola ad essere stato lanciato sul mercato da TechnoAlpin. La sua capacit\u00e0 di innevamento, la potenza della macchina in condizioni di temperature marginali e la sua frequenza sonora adeguata nonostante la stazza, lo rendono un generatore unico nel suo genere. \nNel 2013 invece \u00e8 stata presentata l'ultima lancia di casa TechnoAlpin: la V3ee (Energy Efficiency). Con questi due generatori di neve, TechnoAlpin punta ad un innevamento energeticamente pi\u00f9 efficiente ed ecocompatibile.\nBrevetti.\nTechnoAlpin detiene i diritti di brevetto sulle seguenti realizzazioni:\nCertificazioni.\nTechnoAlpin possiede parecchie certificazioni:"}
{"id": "3639865", "revid": "124741911", "url": "https://it.wikipedia.org/wiki?curid=3639865", "title": "Chiesa di San Pietro (Grono)", "text": "La chiesa parrocchiale di San Pietro \u00e8 un edificio religioso che si trova a Verdabbio, frazione di Grono nel Cantone dei Grigioni.\nStoria.\nLa costruzione viene citata per la prima volta in documenti storici risalenti al 1219. Nel XV secolo venne ristrutturata e nel 1497 venne nuovamente consacrata proprio in seguito a questa ristrutturazione. Nel 1632 venne aggiunto il coro, nel 1668 venne rifatta la navata.\nDescrizione.\nLa chiesa si presenta con una pianta ad unica navata, sovrastata da un soffitto in legno. Il coro ha una copertura a crociera ed in esso sono presenti affreschi di Bartolomeo Rusca."}
{"id": "3639872", "revid": "785863", "url": "https://it.wikipedia.org/wiki?curid=3639872", "title": "Gigi Ortuso", "text": "Biografia.\nFiglio di Michele Ortuso e attivo come speaker radiofonico e televisivo nel dopoguerra, dove fu una delle principali voci della Rai, \u00e8 stato la voce di commento di alcuni documentari televisivi e cinematografici come la parte curata da Giovannino Guareschi del film \"La rabbia\". Condusse \"Il Discobolo\", sul Secondo programma, dove ha sostituito l'ideatore della stessa Vittorio Zivelli.\nHa lavorato saltuariamente anche come doppiatore, soprattutto per le compagnie di doppiaggio A.R.S. e S.A.S. negli anni sessanta."}
{"id": "3639874", "revid": "37401", "url": "https://it.wikipedia.org/wiki?curid=3639874", "title": "Jim Hall (chitarrista)", "text": ""}
{"id": "3639885", "revid": "983767", "url": "https://it.wikipedia.org/wiki?curid=3639885", "title": "Squalius squalus", "text": "Squalius squalus, noto comunemente come cavedano italico \u00e8 un pesce d'acqua dolce della famiglia Cyprinidae.\nDistribuzione e habitat.\nQuesta specie \u00e8 endemica dell'Italia e della fascia costiera dalmata fino ai laghi di Scutari e di Ocrida. \u00c8 presente anche in Francia meridionale nel fiume Varo. Tutti i cavedani d'Italia non appartenenti alla specie \"Squalius lucumonis\", molto localizzata, ed eccettuate alcune popolazioni di \"Squalius cephalus\" di origine alloctona, appartengono a questa specie.\nSi tratta di una specie diffusa praticamente in tutti gli ambienti d'acqua dolce, dai torrenti ai grandi fiumi, ai laghi. L'habitat preferito comunque sono le acque correnti dei fiumi a fondo di sabbia e ciottoli.\nDescrizione.\nSi tratta di un pesce praticamente identico al cavedano europeo (\"S. cephalus\") tanto che la validit\u00e0 della specie \"S. squalus\" \u00e8 stata accertata solo di recente mentre prima venivano considerate un'unica specie.\nIl carattere pi\u00f9 facilmente rilevabile \u00e8 la colorazione delle pinne ventrali e della pinna anale che \u00e8 grigia (o trasparente negli individui giovani) mentre nel cavedano europeo sono rossicce.\nLa taglia massima \u00e8 di circa 60 cm per un peso massimo superiore ai 3 kg. Raggiunge le massime dimensioni nei laghi.\nBiologia.\nIdentica a quella dello \"S. cephalus\" a cui si rimanda.\nPesca.\nIdentica a quella del cavedano europeo. Si tratta probabilmente della specie ittica d'acqua dolce pi\u00f9 pescata in Italia dai pescatori sportivi. Pu\u00f2 essere insidiato con praticamente tutte le tecniche di pesca, sia con esche naturali che con esche artificiali inclusa la pesca a mosca. Le carni, di buon sapore, sono estremamente ricche di spine per cui il valore economico di questa specie \u00e8 attualmente nullo.\nConservazione.\nSi tratta di una specie largamente diffusa, molto adattabile e che tollera anche un certo inquinamento delle acque per cui la sua situazione non desta alcuna preoccupazione."}
{"id": "3639886", "revid": "281901", "url": "https://it.wikipedia.org/wiki?curid=3639886", "title": "Cavedano italico", "text": ""}
{"id": "3639887", "revid": "281901", "url": "https://it.wikipedia.org/wiki?curid=3639887", "title": "Cavedano italiano", "text": ""}
{"id": "3639889", "revid": "1001457", "url": "https://it.wikipedia.org/wiki?curid=3639889", "title": "Universit\u00e0 di Campinas", "text": ""}
{"id": "3639891", "revid": "2122884", "url": "https://it.wikipedia.org/wiki?curid=3639891", "title": "Pier Luigi Zollo", "text": " Pier Lugi Zollo aveva origini campane. Ha sempre amato il suo lavoro, il teatro, lo spettacolo e la cultura in generale. Mor\u00ec a Pistoia di una grave malattia a 62, lasciando la moglie, 3 figli e la sorella, moglie del noto dottore di Pistoia e onorevole Roberto Barontini"}
{"id": "3639892", "revid": "1001457", "url": "https://it.wikipedia.org/wiki?curid=3639892", "title": "UNICAMP", "text": ""}
{"id": "3639893", "revid": "339392", "url": "https://it.wikipedia.org/wiki?curid=3639893", "title": "Payakan Teheran VC", "text": ""}
{"id": "3639894", "revid": "104039051", "url": "https://it.wikipedia.org/wiki?curid=3639894", "title": "Skalla-Gr\u00edmr", "text": "La principale causa della sua fama sta nel fatto di essere stato il padre di Egill, ma pass\u00f2 anche alla storia della letteratura nordica per aver composto la seguente stanza:\n\"Ora il nobile (Kveldulfr) esigeva vendetta sul re (Harald il Chiaro); ora lupo ed aquila lasciavano un'impronta sui figli del re. I cadaveri di Hallvar\u00f0r (Hallvar\u00f0r har\u00f0fari e la sua gente, che sarebbero i nemici) fuggirono in mare; l'aquila grigia piange le ferite di Snarfari (Sigtryggr snarfari era il fratello di Hallvar\u00f0r har\u00f0fari).\"\nSe bisogna credere alla saga, si tratta del primo esemplare di canone nordico di una stanza rimata. Ovviamente, vi sono seri dubbi al riguardo.\nLe rime non apparvero nella poesia norrena finch\u00e9 il figlio Egill non compose l'opera intitolata \"H\u00f6fu\u00f0lausn\". Si pensa che l'H\u00f6fu\u00f0lausn sia correttamente attribuita ad Egill, e che possa aver ricevuto influenze dall'Inghilterra, dove le rime alla fine delle frasi si trovavano gi\u00e0 nella poesia latina. Non \u00e8 impossibile che il padre abbia inventato il metro. Skalla-Gr\u00edmr sapeva sicuramente come comporre una stanza, ve ne sono di altre attribuitegli con sicurezza, ed Egill, ovviamente, eredit\u00f2 il genio da qualcuno. L'opinione consolidata \u00e8 comunque che Egill mise le parole in bocca al padre, quando raccont\u00f2 alle successive generazioni le storie della sua origine. La questione non verr\u00e0 probabilmente mai risolta."}
{"id": "3639897", "revid": "287204", "url": "https://it.wikipedia.org/wiki?curid=3639897", "title": "Skalla-Grimr", "text": ""}
{"id": "3639899", "revid": "281901", "url": "https://it.wikipedia.org/wiki?curid=3639899", "title": "Cavedano europeo", "text": ""}
{"id": "3639913", "revid": "767487", "url": "https://it.wikipedia.org/wiki?curid=3639913", "title": "Barbus andrewi", "text": "Barbus andrewi \u00e8 pesce d'acqua dolce appartenente alla famiglia Cyprinidae.\nDistribuzione e habitat.\nQuesta specie \u00e8 diffusa nelle acque dolci del fiume Breede, nella provincia del Capo, in Sudafrica. Frequenta acque profonde con fondali rocciosi.\nDescrizione.\nPresenta un corpo dalla forma tipicamente barboide, dal corpo allungato, poco compresso ai fianchi, snello ma scattante, ricoperto da grosse scaglie. Il profilo dorsale \u00e8 convesso, meno quello ventrale. Le pinne sono triangolari. La livrea vede un colore bruno-dorato dai riflessi bronzei, leggermente pi\u00f9 scuro su testa e dorso. Le pinne sono brune con riflessi bronzei.\nGli esemplari maschili possono raggiungere una lunghezza massima di 60\u00a0cm.\nRiproduzione.\nLa fregola avviene in primavera: gli adulti si ritrovano sotto rapide o immissari e dopo la scelta del partner avviene la deposizione e la fecondazione esterna delle uova, che vengono abbandonate tra la ghiaia di acque correnti. Si schiuderanno dopo 5 giorni di incubazione.\nAlimentazione.\nSi nutre di alghe e piccoli invertebrati.\nInterazioni con l'uomo.\n\"B. andrewi\" \u00e8 oggetto di pesca sportiva ma vista la criticit\u00e0 dell sua presenza nell'habitat originario \u00e8 oggetto di sperimentazioni in acquacoltura per aumentarne il numero."}
{"id": "3639914", "revid": "281901", "url": "https://it.wikipedia.org/wiki?curid=3639914", "title": "Leuciscus cephalus cabeda", "text": ""}
{"id": "3639923", "revid": "6923", "url": "https://it.wikipedia.org/wiki?curid=3639923", "title": "Capanna Luigina Resegotti", "text": "La capanna Luigina Resegotti (3.624\u00a0) \u00e8 un bivacco sempre aperto che si trova sul versante sud del Monte Rosa lungo la cresta tra la Valsesia e la valle Anzasca. \u00c8 collocata lungo la cresta Signal, cresta che conduce alla punta Gnifetti.\nCaratteristiche.\nSul luogo doveva sorgere un bivacco fisso del CAAI. La capanna fu costruita nel 1927 per ricordare l'alpinista Luigina Resegotti morta travolta da una valanga ed \u00e8 stata ristrutturata pi\u00f9 volte.\nAccesso.\nSuperata Alagna Valsesia si arriva alla localit\u00e0 Acqua Bianca. Di qui si procede a piedi ed occorrono circa sei ore per arrivare alla capanna. Il percorso prevede di passare all'\"alpe Von Bitz\", all'\"Alpe Blatte\", al rifugio Barba Ferrero, all'alpe Vigne superiore e fino ad arrivare alla crepacciata finale del ghiacciaio delle Locce. L'ultimo tratto di ripide rocce viene superato con l'aiuto di alcune corde fisse."}
{"id": "3639925", "revid": "43115264", "url": "https://it.wikipedia.org/wiki?curid=3639925", "title": "Universit\u00e0 di San Paolo", "text": ""}
{"id": "3639928", "revid": "43115287", "url": "https://it.wikipedia.org/wiki?curid=3639928", "title": "C\u00e9sar Lattes", "text": ""}
{"id": "3639930", "revid": "287204", "url": "https://it.wikipedia.org/wiki?curid=3639930", "title": "Gran Premio motociclistico d'Olanda 1960", "text": "Il Gran Premio motociclistico d'Olanda fu il terzo appuntamento del motomondiale 1960.\nSi svolse sabato 25 giugno 1960 sul circuito di Assen, ed erano in programma tutte le classi in singolo oltre che i sidecar.\nLa 500 fu vinta da Remo Venturi (che interruppe la serie di 11 vittorie consecutive ottenute da John Surtees in questa classe), la 350 da John Surtees, la 250 e la 125 da Carlo Ubbiali; come gi\u00e0 in altre occasioni tutti i vincitori delle classi in singolo erano equipaggiati da moto MV Agusta. Curiosamente, il pilota rhodesiano Gary Hocking si piazz\u00f2 secondo in tutte le prove ad eccezione della classe regina.\nFu questo anche il debutto nel motomondiale della Aermacchi che si present\u00f2 al via della 250 con una monocilindrica condotta da Alberto Pagani. La gara delle 350 fu funestata da un incidente accaduto a Peter Ferbrache che morir\u00e0 pochi giorni dopo.\nDurante le prove si erano infortunati i piloti titolari della Honda Tom Phillis e Naomi Taniguchi, sostituiti dalla casa motociclistica giapponese con Jim Redman e Jan Huberts.\nTra le motocarrozzette si impose l'equipaggio composto da Peter 'Pip' Harris e Ray Campbell su BMW al primo loro successo nel mondiale.\nClasse 500.\nFurono 21 i piloti alla partenza e ne vennero classificati 12 al termine della prova. Tra i ritirati John Hartle, John Surtees, Bob Anderson e Bert Schneider."}
{"id": "3639931", "revid": "1442080", "url": "https://it.wikipedia.org/wiki?curid=3639931", "title": "South Pacific Tennis Classic 1981 - Doppio", "text": "Il doppio del torneo di tennis South Pacific Tennis Classic 1981, facente parte della categoria Grand Prix, ha avuto come vincitori Rod Frawley e Chris Lewis che hanno battuto in finale Mark Edmondson e Mike Estep 7-5, 4-6, 7-6(4)."}
{"id": "3639939", "revid": "118731826", "url": "https://it.wikipedia.org/wiki?curid=3639939", "title": "Gleb Wataghin", "text": "Biografia.\nWataghin fu un fisico sperimentale che diede grande impulso alla ricerca e all'insegnamento della fisica in due continenti: all'Universit\u00e0 di San Paolo del Brasile e all'Universit\u00e0 di Torino, nella quale si era anche laureato.\nWataghin, nel 1934, fu uno dei fisici europei inviati in Brasile, insieme a specialisti di altri campi del sapere, per rendere possibile la fondazione dell'Universit\u00e0 di San Paolo. Qui divenne il maestro di un brillante gruppo di giovani fisici brasiliani, come C\u00e9sar Lattes, Oscar Sala, M\u00e1rio Schenberg, Roberto Salmeron, Marcelo Damy de Souza Santos e Jayme Tiomno. \nIn suo onore, fu dato il suo nome all'istituto di fisica dell'UNICAMP, l'Universit\u00e0 statale di Campinas, in Brasile. A lui \u00e8 anche dedicato un premio nel campo della fisica.\nFu vincitore del Premio Feltrinelli nel 1951 e socio nazionale dell'Accademia delle Scienze di Torino dal 1950 dell'Accademia dei Lincei dal 1960."}
{"id": "3639940", "revid": "6923", "url": "https://it.wikipedia.org/wiki?curid=3639940", "title": "A.S.P. Air Strike Patrol", "text": "A.S.P. Air Strike Patrol \u00e8 un sparatutto isometrico sviluppato dalla SETA per SNES nel 1995, adattato per il mercato europeo dallo sviluppatore System 3 e distribuito come Desert Fighter lo stesso anno.\nIl gioco \u00e8 ispirato agli eventi della Guerra del Golfo degli anni novanta e vede un pilota dalla Air Strike Patrol fermare Zarak prima dell'invasione di Sweit."}
{"id": "3639942", "revid": "1442080", "url": "https://it.wikipedia.org/wiki?curid=3639942", "title": "Tel Aviv Open 1981 - Doppio", "text": "Il doppio del torneo di tennis Tel Aviv Open 1981, facente parte della categoria Grand Prix, ha avuto come vincitori Steve Meister e Van Winitsky che hanno battuto in finale John Feaver e Steve Krulevitz 3\u20136, 6\u20133, 6\u20133."}
{"id": "3639943", "revid": "1543377", "url": "https://it.wikipedia.org/wiki?curid=3639943", "title": "Burley (Idaho)", "text": "Burley \u00e8 una citt\u00e0 (\"city\") degli Stati Uniti d'America, situata nelle contee di Cassia, di cui \u00e8 capoluogo, e di Minidoka, nello Stato dell'Idaho."}
{"id": "3639946", "revid": "1305772", "url": "https://it.wikipedia.org/wiki?curid=3639946", "title": "Aaahh!!! Real Monsters (videogioco)", "text": "Aaahh!! Real Monsters \u00e8 un videogioco a piattaforme arcade sviluppato per Sega Mega Drive/Genesis e SNES, trasposizione virtuale del cartone animato statunitense \"Aaahh!!! Real Monsters\" trasmesso su Nickelodeon.\nModalit\u00e0 di gioco.\nI tre protagonisti manovrabili sono Ickis, Oblina e Krumm e il loro obiettivo principale e superare l'Esame Intermedio dei Mostri all'Accademia Mostruosa. Ci sono vari ambienti esplorabili in cui collezionare appositi oggetti e spaventare specifiche persone verso i quali si \u00e8 indirizzati\nI personaggi cominciano la partita dalle fogne per poi risalire sin il mondo umano. Si possono intercambiare i personaggi, dato che ognuno di essi dispone di diverse abilit\u00e0 per combattere o risolvere enigmi vari. I mostri possono anche effettuare attacchi combinati o mosse particolari per raggiungere luoghi altrimenti inarrivabili. I personaggi usano come arma basilare i rifiuti, ammassabili in forma di palla che si pu\u00f2 lanciare contro i nemici. Collezionare i sacchi di spazzatura permette di utilizzare le scaglie di pesce, assai pi\u00f9 potenti. Collezionare i \"manuali dei mostri\" permette ai personaggi di \"spaventare\" ogni nemico sullo schermo, oppure danneggiare pesantemente un boss.\nOgni mostro spaventa in base alla propria personalit\u00e0, come viene mostrato frequentemente nel cartone animato - esempio, Oblina rimuove spazzatura dalla propria pancia e lingua, mentre Ickis s'ingigantisce. Per vincere il gioco, bisogna terminare tutti i livelli con tutti gli oggetti nascosti trovati.\nDurante ogni livello, il Gromble compare accanto al proiettore, mostrando il nome del livello successivo ed \u00e8 possibile comandarlo brevemente durante quest'intervallo.\nCi sono alcuni dialoghi doppiati, desumibilmente dalla serie: il Gromble parla al proiettore e i personaggi parlano dopo aver accusato un colpo o dopo aver spaventato qualcuno."}
{"id": "3639950", "revid": "6923", "url": "https://it.wikipedia.org/wiki?curid=3639950", "title": "B\u00e9b\u00e9's Kids (videogioco)", "text": "B\u00e9b\u00e9's Kids \u00e8 un videogioco orientato all'azione per Super Nintendo Entertainment System blandamente ispirato al film omonimo. Il videogioco, sviluppato dalla Radical Entertainment, \u00e8 stato pubblicato dalla Paramount Interactive e dalla Motown Games esclusivamente in America. \"Nintendo Power\" valut\u00f2 il titolo con un 2.475 su 5 (49.5%) sul numero di gennaio della propria rivista.\nModalit\u00e0 di gioco.\nImitando il sistema di gioco di \"Streets of Rage\" e \"Golden Axe\", il giocatore pu\u00f2 decidere di controllare un protagonista femminile, LaShawn, o uno maschile, Kahlil, durante la devastazione di un parco giochi ispirato a Disneyland. Il giocatore deve evitare le guardie, le mascotte disgustose e i pirati, ovvero i dipendenti del parco giochi. Altri scenari sono la casa infestata, una nave pirata e le segrete.\nEntrambi i personaggi dispongono di tecniche differenti. I nemici sono estremamente resistenti e la difficolt\u00e0 \u00e8 inadatta ai bambini, coloro a cui il gioco \u00e8 mirato. Il limite di tempo rende il gioco adatto solo ai professionisti del genere.\nGrafica e colonna sonora.\nLe lattine di bevande ispirate alla Coca-Cola sembrano oggetti afferrabili, ma in realt\u00e0 sono parte dello sfondo, anche se appaiono sullo stesso livello sprite dei personaggi e nemici. I livelli di sprite sono tre: lo sfondo, lo strato d'azione e il primo piano. La colonna sonora ha come tema principale l'hip hop."}
{"id": "3639951", "revid": "1305772", "url": "https://it.wikipedia.org/wiki?curid=3639951", "title": "Davidoff Swiss Indoors 1981 - Doppio", "text": "Il doppio del torneo di tennis Davidoff Swiss Indoors 1981, facente parte della categoria Grand Prix, ha avuto come vincitori Jos\u00e9 Luis Clerc e Ilie N\u0103stase che hanno battuto in finale Markus G\u00fcnthardt e Pavel Slo\u017eil 7-6, 6-7, 7-6."}
{"id": "3639953", "revid": "1543377", "url": "https://it.wikipedia.org/wiki?curid=3639953", "title": "Bill Laimbeer's Combat Basketball", "text": "Bill Laimbeer's Combat Basketball, distribuito nel 1991 dalla Hudson Soft, \u00e8 un videogioco di pallacanestro a contatto diretto per Super Nintendo Entertainment System.\nMeccanica.\nRispetto alla vera pallacanestro, i giocatori possono studiare i propri avversari e controllare quali sono le loro manovre, senza dover temere ripercussioni. Compaiono oggetti distruttivi frequentemente sul campo da gioco. Il gioco ha ricevuto critiche pesanti per l'eccessiva semplicit\u00e0 dei controlli - un solo bottone \u00e8 additato a tutte le azioni e soltanto le freccette direzionali sono gli altri pulsanti utilizzabili -, la mancanza di distruzione o ferite (\"Mutant League Hockey\" e \"Mutant League Football\" presentano questi elementi) IA ripetitiva e prevedibile.\nBill Laimbeer, un giocatore ritiratosi dagli Detroit Pistons della NBA, ha ceduto i suoi diritti d'immagine per questo gioco al tempo, quando i Pistons erano considerati \"Quei cattivi laggi\u00f9\" per le loro manovre molto pericolose.\nUna stagione dura quattordici partite escludendo le partite supplementari. Dopo ogni stagione, le due migliori squadre avanzano alla lega successiva e le ultime due della lega superiore retrocedono alla lega inferiore. Se due squadre terminano pari la stagione e si trovano alla seconda e terza posizione, allora chi \u00e8 partito meglio all'inizio della stagione potr\u00e0 avanzare.\nAmbientazione.\nIl gioco predice un futuro in cui soltanto i robot giocatori di pallacanestro (eccetto Bill Laimbeer, volitivamente rimasto umano al cento per cento) sono in vita. Le squadre di pallacanestro giocano incontri violenti attorno i quali gira un mercato proficuo. In questo futuro, anche l'arbitro \u00e8 un automa che lancia la moneta in aria per decidere l'inizio di ogni partita, siccome tutti gli altri arbitri sono stati licenziati, senza una precisata motivazione, dallo stesso Bill Laimbeer prima dell'anno 2030. Come risultato, adesso i giocatori indossano armature e le armi vengono gettate dagli spettatori nel campo da gioco. La trama ha un ruolo significativo in \"\"."}
{"id": "3639954", "revid": "428624", "url": "https://it.wikipedia.org/wiki?curid=3639954", "title": "XM320", "text": ""}
{"id": "3639956", "revid": "1573940", "url": "https://it.wikipedia.org/wiki?curid=3639956", "title": "Campionato iraniano di pallavolo maschile", "text": "Il campionato iraniano di pallavolo maschile \u00e8 un insieme di tornei pallavolistici per squadre di club iraniane, istituiti dalla Federazione pallavolistica dell'Iran."}
{"id": "3639958", "revid": "1442080", "url": "https://it.wikipedia.org/wiki?curid=3639958", "title": "Melbourne Indoor 1981 - Doppio", "text": "Il doppio del torneo di tennis Melbourne Indoor 1981, facente parte della categoria Grand Prix, ha avuto come vincitori Paul Kronk e Peter McNamara che hanno battuto in finale Sherwood Stewart e Ferdi Taygan 3\u20136, 6\u20133, 6\u20134."}
{"id": "3639959", "revid": "1149807", "url": "https://it.wikipedia.org/wiki?curid=3639959", "title": "Bill Walsh College Football", "text": "Bill Walsh College Football \u00e8 un videogioco di football americano per Super NES, Sega Mega Drive/Genesis e Sega Mega CD, nonch\u00e9 uno dei primi a presentare il gioco a livello di college.\nIl gioco presenta venticinque squadre-college della stagione del 1992 e venticinque squadre storiche: Pitt '80, Auburn '83, Florida '84, Brigham Young University Provo' 84, Texas '81 e Notre Dame '88 erano squadre prominenti al tempo di distribuzione del titolo.\n\u00c8 uno dei pochi College Football games a permettere la scelta tra partite supplementari e partite fuori stagione."}
{"id": "3639964", "revid": "671029", "url": "https://it.wikipedia.org/wiki?curid=3639964", "title": "Sportclub Heerenveen 2010-2011", "text": "Questa voce raccoglie le informazioni riguardanti lo Sportclub Heerenveen nelle competizioni ufficiali della stagione 2010-2011."}
{"id": "3639965", "revid": "1305772", "url": "https://it.wikipedia.org/wiki?curid=3639965", "title": "Cologne Grand Prix 1981 - Doppio", "text": "Il doppio del torneo di tennis Cologne Grand Prix 1981, facente parte della categoria Grand Prix, ha avuto come vincitori Sandy Mayer e Frew McMillan che hanno battuto in finale Jan Kode\u0161 e Karl Meiler 6\u20130, 6\u20133."}
{"id": "3639969", "revid": "1305772", "url": "https://it.wikipedia.org/wiki?curid=3639969", "title": "Big Sky Trooper", "text": "Big Sky Trooper della JVC e LucasArts \u00e8 un videogioco di genere sci-fi per Super NES, distribuito nell'ottobre 1995. Cominciato il gioco, si deve scegliere il proprio avatar, maschio o femmina, e la storia comincia: le forze malefiche della Lumaca Spaziale, governate dal Sultano della Melma, hanno lanciato un attacco improvviso contro l'umanit\u00e0, occupando buona parte dei pianeti della galassia, obbligando le Shock Troops Sidereali a reclutare soldati per contrapporsi alla minaccia aliena. Dopo tre \"esami cruenti\", il giocatore \u00e8 reso \"generale dalle ventuno stelle\" e viene trasportato alla E.S.S. Dire Wolf, dove incontr\u00f2 FIDO, il Flexible Interactive Digital Omnicomputer (un cane robot).\nDa questo punto in poi, si riceveranno vari ordini e missioni da portare al termine, come salvare agenti naufraghi in mondi fantasiosi, recuperare componenti mancanti di aeronavi spaziali e riparare macchinari con cui permettere all'universo di rimanere in pace.\nLa vastit\u00e0 del gioco viene comunque meglio percepita nell'allontanare la minaccia aliena; giunti in un nuovo mondo, il titolo cambia la visuale di gioco, rendendosi uno sparatutto a scorrimento verticale, e spetta a noi abbattere le navicelle avversarie. Finit\u00f2 ci\u00f2, il protagonista della storia indossa una corazza potenziata e discende sulla superficie planetare per eliminare le Lumache (delle gelatine verdastre capace di scindersi o plasmarsi assieme). Terminata l'operazione, vengono richieste altre mansioni (parlare a persone specifiche, aprire un passaggio per raggiungere macchinari nascosti) del tutto facoltative. La trama generica (pianeti conquistati da forze aliene e spetta all'eroe di turno salvare il pianeta invaso) \u00e8 un omaggio al romanzo \"Fanteria dello spazio\" \"(Starship Troopers)\" di Robert Heinlein."}
{"id": "3639971", "revid": "1543377", "url": "https://it.wikipedia.org/wiki?curid=3639971", "title": "Distretto di Rovaniemi", "text": "Il distretto di Rovaniemi (\"Rovaniemen seutukunta\") \u00e8 uno dei distretti della Finlandia. \u00c8 geograficamente situato nella provincia della Lapponia, e nella regione della Lapponia. Il distretto \u00e8 composto da due comuni e il numero della classificazione NUTS (NUTS-4) e LAU (LAU-1) \u00e8 191.\nLa superficie del distretto \u00e8 di 11.712 km\u00b2.\nIl 31 maggio 2011 la popolazione del distretto era di 64.365 abitanti, con una densit\u00e0 5,495 ab./km\u00b2."}
{"id": "3639973", "revid": "1543377", "url": "https://it.wikipedia.org/wiki?curid=3639973", "title": "Butte City", "text": "Butte City \u00e8 una citt\u00e0 (\"city\") degli Stati Uniti d'America, situata nella contea di Butte, nello Stato dell'Idaho."}
{"id": "3639976", "revid": "1305772", "url": "https://it.wikipedia.org/wiki?curid=3639976", "title": "Beavis and Butt-Head (videogioco)", "text": "Beavis and Butt-head \u00e8 un videogioco basato sulla serie animata \"Beavis and Butt-head\" e vede i due protagonisti cercare il biglietto strappato in pi\u00f9 parti per poter assistere al concerto dei GWAR, nella versione per Sega Genesis/Mega Drive. Nella versione SNES, invece, il loro obiettivo \u00e8 arrecare pi\u00f9 danno possibile in giro per potersi aggiudicare l'entrata gratis al concerto. La versione Super NES fu sviluppata dalla Realtime Associates, mentre la NuFX provvide per quella Game Gear e la Radical Entertainment, invece, svilupp\u00f2 quella Genesis/Mega Drive. Tutte e tre furono comunque distribuite unicamente dalla Viacom New Media nel 1994. La versione Game Boy fu successivamente sviluppata dalla Torus Games e poi pubblicata dalla GT Interactive e distribuita nel 1998 dopo il finale della serie e la cancellazione da MTV."}
{"id": "3639977", "revid": "1442080", "url": "https://it.wikipedia.org/wiki?curid=3639977", "title": "Tokyo Indoor 1981 - Doppio", "text": "Il doppio del torneo di tennis Tokyo Indoor 1981, facente parte della categoria Grand Prix, ha avuto come vincitori Victor Amaya e Hank Pfister che hanno battuto in finale Heinz G\u00fcnthardt e Bal\u00e1zs Tar\u00f3czy 6-4, 6-2."}
{"id": "3639978", "revid": "767487", "url": "https://it.wikipedia.org/wiki?curid=3639978", "title": "Proximity - Doppia fuga", "text": "Proximity - Doppia fuga (\"Proximity\") \u00e8 un film del 2001 diretto da Scott Ziehl.\nTrama.\nWilliam Conroy \u00e8 un ex professore finito in prigione per aver provocato, ubriaco alla guida, la morte di una ragazza. Gli mancano ancora sei mesi da scontare, quando un suo vicino di cella, che lo aveva avvertito sulle strane morti che avvengono in carcere, viene ucciso di notte dalle guardie, che tentano di eliminare anche lui qualche giorno dopo, con la complicit\u00e0 di un altro recluso e con la scusa di condurlo a un'udienza che in realt\u00e0 non \u00e8 stata fissata.\nRiuscito a fuggire, Conroy si attiva con il proprio avvocato, contattando anche un giornalista, per indagare su quello che ben presto si rivela essere un complotto, macchinato da un'associazione in favore della pena di morte, per uccidere segretamente, dietro richiesta dei familiari delle vittime, i colpevoli di omicidio che sono stati condannati a pene leggere."}
{"id": "3639979", "revid": "1452073", "url": "https://it.wikipedia.org/wiki?curid=3639979", "title": "Bazooka Blitzkrieg", "text": "Bazooka Blitzkrieg (Destructive in Giappone) \u00e8 un videogioco per Super Nintendo Entertainment System pubblicato dalla Bandai nel 1992. \u00c8 uno dei pochi che usufruisce della pistola a raggi infrarossi Super Scope."}
{"id": "3639980", "revid": "1543377", "url": "https://it.wikipedia.org/wiki?curid=3639980", "title": "Battletoads in Battlemaniacs", "text": "Battletoads in Battlemaniacs, pubblicato dalla Tradewest nel 1993 per Super NES e da Tec Toy nel 1996 per Sega Master System, \u00e8 il sequel di \"Battletoads\".\nTrama.\nLa storia si apre con i Battletoads che vengono invitati dal loro maestro, professor T-Bird, nella fortezza di Gyachung-La nel Tibet del nord, dove la Psicone Corporation sta ultimando la loro nuova arma segreta, il \"Gamescape\", un generatore di giochi virtuali. Improvvisamente un servitore della Dark Queen e il suo alleato Silas Volkmire sbucano dal nulla e rapiscono Michiko Tashoku (figlia del CEO della Psicone Corporation, Yuriko Tashoku) e Zitz. Rash e Pimple devono quindi entrare nel \"Gamescape\", salvare i due prigionieri e fermare Volkmire e la Dark Queen prima che riescano a dominare il mondo.\nModalit\u00e0 di gioco.\nSi possono controllare Pimple o Rash ed entrambi dispongono di combo d'attacchi per sconfiggere i loro avversari. Lo stile grafico del gioco \u00e8 cartoonesco, con armi eccessivamente grandi che escono dagli arti dei Battletoads per concedere il \"colpo di grazia\". A differenza del predecessore e della versione arcade, a partire dal terzo livello in poi il gioco diventa sempre pi\u00f9 difficoltoso, passando da picchiaduro a scorrimento a gioco di corse. Punto in comune con il suo predecessore \u00e8 che si tratta di un gioco molto difficile da portare a termine.\nConversioni.\nIl gioco fu convertito per Sega Master System dalla Syrox Developments nel 1994 ed era in procinto di essere pubblicato in Europa dalla Virgin Interactive nel luglio 1994, ma fu cancellato all'ultimo momento per ragioni ignote, nonostante il gioco fosse stato recensito dalla stampa videoludica nel Regno Unito.\nTempo dopo, Tec Toy s'accord\u00f2 con la Virgin Interactive e distribu\u00ec la versione per Sega Master System in Brasile, nonostante fosse di base incompleta: la si pu\u00f2 portare a termine, ma incappando in errori minori come glitch grafici, collisioni fatali ed invisibili in alcuni livelli, scene d'intermezzo erroneamente presentate cronologicamente e la mancanza di musica adeguata al contesto della situazione (oltre alla mancanza di una colonna sonora in alcuni livelli)."}
{"id": "3639981", "revid": "24443", "url": "https://it.wikipedia.org/wiki?curid=3639981", "title": "Ober Gabelhorn", "text": ""}
{"id": "3639982", "revid": "125222032", "url": "https://it.wikipedia.org/wiki?curid=3639982", "title": "Frizzy pazzy", "text": "Le Frizzy Pazzy (conosciute anche come Frizzi Pazzy o Scoppiettine) sono un tipo di gomma da masticare, in voga in Italia alla fine degli anni ottanta e mai sospese dalla vendita.\nSi tratta di una bustina colorata (commercializzata prima arancio scuro, poi gialla e negli ultimi tempi rossa) contenente granuli che messi in bocca \"scoppiano\" e infine diventano una gomma da masticare.\n\"Hey, ragazzi, ecco la gomma che ci rende pazzi! - Frizzy Pazzy, la gomma pi\u00f9 frizzante che c'\u00e8! - gioca con Frizzy Pazzy che divertire ti fa!\", ripeteva lo spot che negli anni ottanta ha conquistato il palato di molti ragazzini.\nCaratteristica principale di queste gomme (come indica anche il nome) \u00e8 che frizzano in bocca a contatto con la saliva. La confezione tradizionale consiste in una bustina contenente 7 grammi di prodotto.\nAttualmente \u00e8 possibile trovarle in due varianti di gusto (fragola e cola) su ebay e in pochissimi bar o tabacchi d'Italia."}
{"id": "3639983", "revid": "1442080", "url": "https://it.wikipedia.org/wiki?curid=3639983", "title": "Hong Kong Open 1981 - Doppio maschile", "text": "Il doppio maschile del torneo di tennis Hong Kong Open 1981, facente parte della categoria Grand Prix, ha avuto come vincitori Chris Dunk e Chris Mayotte che hanno battuto in finale Marty Davis e Brad Drewett 6\u20134, 7\u20136"}
{"id": "3639990", "revid": "599013", "url": "https://it.wikipedia.org/wiki?curid=3639990", "title": "Stian Berget", "text": "Carriera.\nClub.\nBerget gioc\u00f2, in carriera per lo HamKam, per il Lillestr\u00f8m e per il Nybergsund-Trysil. Dal 2008 milita nel Flisa.\nNazionale.\nBerget gioc\u00f2 2 partite per la . Esord\u00ec il 3 febbraio 1999, nel pareggio per 1-1 contro la ."}
{"id": "3639992", "revid": "599013", "url": "https://it.wikipedia.org/wiki?curid=3639992", "title": "Quito Open 1981 - Doppio", "text": "Il doppio del torneo di tennis Quito Open 1981, facente parte della categoria Grand Prix, ha avuto come vincitori Hans Gildemeister e Andr\u00e9s G\u00f3mez che hanno battuto in finale David Carter e Ricardo Ycaza 7\u20135, 6\u20133."}
{"id": "3639993", "revid": "486946", "url": "https://it.wikipedia.org/wiki?curid=3639993", "title": "Universit\u00e0 della California (San Diego)", "text": ""}
{"id": "3639994", "revid": "43116210", "url": "https://it.wikipedia.org/wiki?curid=3639994", "title": "Kings College", "text": ""}
{"id": "3639995", "revid": "1442080", "url": "https://it.wikipedia.org/wiki?curid=3639995", "title": "ATP Taipei 1981 - Doppio", "text": "Il doppio del torneo di tennis ATP Taipei 1981, facente parte della categoria Grand Prix, ha avuto come vincitori Mike Bauer e John Benson che hanno battuto in finale John Austin e Mike Cahill 6-4, 6-3."}
{"id": "3639996", "revid": "599013", "url": "https://it.wikipedia.org/wiki?curid=3639996", "title": "Col Quatern\u00e0", "text": "Il Col Quatern\u00e0 (\"Knieberg\" in tedesco, 2.503 ) \u00e8 una montagna delle Alpi Carniche che si trova in provincia di Belluno (Veneto), quasi al confine con la provincia di Bolzano (Trentino-Alto Adige).\nGeografia.\nDalla vetta si possono ammirare a ovest le cime di Padola, il Gruppo del Popera, la Croda Rossa di Sesto e i Tre Scarperi, mentre a est i Frugnoni, il monte Cavallino, il Palombino e i Longerin.\nDal versante nord-orientale nasce il torrente Digon, tributario del Padola.\nStoria.\nIl monte \u00e8 famoso perch\u00e9 durante la prima guerra mondiale \u00e8 stato un ottimo punto di osservazione per le truppe italiane, che dominavano le Dolomiti di Sesto da questo colle.\nInfatti sulla cima del colle sono ancora oggi presenti diversi resti di fortificazioni e trincee dell'epoca. La croce della vetta riporta in basso una lapide che ricorda i caduti della prima guerra mondiale.\nPi\u00f9 a nord \u00e8 visibile invece una delle ex-casermette della Guardia alla Frontiera presso la Sella dei Frugnoni, che presidiava i confini territoriali.\nIl 13 luglio 1987, Papa Giovanni Paolo II \u00e8 transitato su uno dei sentieri che conduce alla cima del monte. Infatti dove si trova questa iscrizione era gi\u00e0 stata posta una statuetta raffigurante la Madonna nel 1967: \"A Maria Regina delle vette e della pace\".\nPunti d'accesso.\nLa vetta \u00e8 raggiungibile dal passo di Monte Croce di Comelico (1636\u00a0m) in 3.5 ore circa; o dalla malga Rinfreddo (1887 m) in 2.0 ore circa."}
{"id": "3639997", "revid": "110157", "url": "https://it.wikipedia.org/wiki?curid=3639997", "title": "Chiesa di San Clemente (Grono)", "text": "La chiesa parrocchiale di San Clemente \u00e8 un edificio religioso che si trova a Grono, nel Cantone dei Grigioni.\nStoria.\nLa struttura viene citata per la prima volta in documenti storici risalenti al 1219. Fra il 1633 ed il 1666 venne rimaneggiata diverse volte.\nDescrizione.\nLa chiesa ha una pianta ad unica navata con soffitto a cassettoni."}
{"id": "3639998", "revid": "124289378", "url": "https://it.wikipedia.org/wiki?curid=3639998", "title": "Everardo di Salisburgo", "text": "Everardo proveniva dalla nobile famiglia bavarese dei baroni di Sittling e Biburg. Tramite la madre, Berta di Ratzenhofen, era imparentato con l'arcivescovo Corrado I di Wittelsbach ma anche con l'anti-arcivescovo di Salisburgo Bertoldo di Moosburg.\nBiografia.\nGiovent\u00f9.\nEverardo fu educato dapprima nella scuola del duomo di Bamberga, quindi studi\u00f2 a Parigi, ove pot\u00e9 impossessarsi di un sapere profondo e multidisciplinare, divenendo quindi presto un eminente esponente del monastero di Bamberga..\nL'attivit\u00e0 fino al 1147.\nNel 1125 Everardo prese i voti monacali presso il monastero benedettino riformato di Pr\u00fcfening, presso Ratisbona, nel 1131 ne divenne priore e nel 1138 divenne abate del monastero di Biburg, che egli riorganizz\u00f2 secondo la riforma di Cluny. La sua consacrazione ad abate fu celebrata personalmente da papa Innocenzo II. L'attenzione generale sulla sua persona si estese allora ben oltre la zona ove era sito il suo monastero.\nEverardo arcivescovo.\nNel 1147, quando ormai era sulla sessantina, Everardo venne nominato arcivescovo di Salisburgo. Egli era particolarmente caritatevole e si adoper\u00f2 per il miglioramento della sede del clero, in parte disastrata. Eberardo possedeva con la sua eloquenza una spiccata capacit\u00e0 diplomatica, che egli impieg\u00f2 per il bene del territorio e della diocesi di Salisburgo.\nAllorch\u00e9 nel 1152 l'abbazia di Admont fu vittima di un grosso incendio, concorse rapidamente alla sua ricostruzione.\nPer dedicare personalmente chiese, cappelle ed altari, ma anche per inaugurare monasteri e ordinare preti, Everardo non si risparmi\u00f2 mai lunghi e faticosi viaggi.\nLo storiografo Rahewin celebr\u00f2 l'arcivescovo Everardo soprattutto per la sua elevata cultura, par la sua saldezza nella fede, per il suo altruismo e la sua bont\u00e0, per la sua generosit\u00e0 e non in ultimo per la sua personale partecipazione alle pene dei poveri e degli ammalati.\nEverardo come guida degli alessandrini nel Sacro Romano Impero germanico.\nNella lotta per le investiture fra papa Alessandro III e l'imperatore Federico Barbarossa, Everardo si schier\u00f2 apertamente dalla parte del papa, ma in considerazione del suo eccezionale prestigio, rimase anche un apprezzato mediatore dell'imperatore.\nNel chiaro atteggiamento a favore di papa Alessandro e contro l'antipapa filo-imperatore Vittore IV, Everardo si spinse sempre pi\u00f9 ai confini del possibile e disattese diverse ingiunzioni del suo imperatore. Solo il suo grande prestigio lo protesse infine da severe punizioni imperiali.\nVecchiaia e morte.\nDivenuto ormai piuttosto anziano, viaggi\u00f2 ancora nella Stiria, per appianare una lite.\nIl castello salisburghese di Seggau era stato assediato dal margravio Ottocaro III di Stiria, che voleva vendicarsi di un torto da lui subito da parte dei conti di Burg Leibnitz. Solo tenaci trattative consentirono il ritiro degli assedianti. Sulla via del ritorno in patria Everardo mor\u00ec nel monastero cistercense di Rein. La sua salma venne inumata nel Duomo di Salisburgo. Nel 1957 la sua tomba in duomo fu riportata alla luce nel corso di scavi archeologici nel duomo stesso.\nCulto.\nLa Memoria liturgica di sant'Everardo di Salisburgo cade il 22 giugno.\nGenealogia episcopale.\nLa genealogia episcopale \u00e8:"}
{"id": "3640000", "revid": "202724", "url": "https://it.wikipedia.org/wiki?curid=3640000", "title": "Antonio Papasso", "text": "Biografia.\nSecondo figlio di Giovanni e di Aldina Lollini, negli anni quaranta si trasferisce con la famiglia da Firenze a Viareggio. Terminata la guerra, ancora molto giovane lavora per una societ\u00e0 che costruisce centrali termoelettriche. Nel 1955 apre un negozio di elettrodomestici a Viareggio.\nEsordi.\nIl suo interesse per la pittura ha inizio nel 1968, quando studia storia dell'arte ai corsi serali e decide di fare il pittore. Nel 1970 si trasferisce a Pisa in una casa colonica presa in affitto, e per un breve periodo si avvicina all'informale. Prende contatto con alcuni membri della nuova avanguardia letteraria Gruppo 63 e collabora con Edoardo Sanguineti e Alfredo Giuliani.\nNel 1976 pubblica la raccolta incisoria \"Genealogia\" nella quale raccoglie le maggiori opere del primo periodo, quello informale.\nMaturit\u00e0 artistica.\nNel 1978, alla galleria 9 Colonne di Trento, presentati da Claudio Di Scalzo, espone i primi \"papiers froiss\u00e9s\" (letteralmente \"carte spiegazzate\"); nel 1980 sono proposti a Genova presso la galleria Greminger da Roberto Sanesi e nel 1981 a Milano da Gillo Dorfles alla galleria Zarathustra. Dopodich\u00e9 pubblica una seconda raccolta, intitolata \"Canta\", ed espone le sue opere a Como e a Roma.\nSuccessivamente realizza \"Stultifera\", un'opera incisoria accompagnata da una poesia di Roberto Sanesi. Nel 1982 realizza una collezione di sette stampe a colori intitolata \"Re/Spira\", nelle collezioni del Museum of Modern Art e dalla Biblioth\u00e8que nationale de France. Negli anni successivi pubblica due altre raccolte: \"Racconto\", ispirata ad una poesia che Alfredo Giuliani dedic\u00f2 a Papasso stesso sulla rivista \"Il Verri\", e \"Forma natur\u00e6 (archetipi &amp; c.)\". Nel 1983 va a vivere ad Anguillara Sabazia a nord di Roma.\nVerso la fine degli anni novanta espone le sue opere ad Amburgo, Budapest e, nel 1989, nella galleria Charlton di Roma. Nel 1992 realizza un'altra raccolta, \"Pro/Memoria\", ospitata dalla Biblioth\u00e8que nationale de France assieme alla raccolta incisoria \"Forma natur\u00e6 (archetipi &amp; c.)\", presentata in cartella congiuntamente ad un saggio di Giulio Carlo Argan, e ad altre cinque acqueforti a colori che Papasso firma col nome d'arte \"Antigone\". Nel 1999 la mostra personale dal titolo \"Il colore \u00e8 mio\" nella sala consiliare del comune di Bracciano, presentato in catalogo da Edoardo Sanguineti, il quale gli dedica la poesia \"Pensierini per Papasso\".\nDal 1996 al 2002 le opere di Papasso vengono pubblicizzate da Telemarket. Nel gennaio del 2006 due retrospettive: a Roma, presso l'universit\u00e0 di La Sapienza e successivamente al Museo storico dell'Aeronautica Militare di Vigna di Valle (Bracciano).\nNell'agosto del 2021 il Centro d'arte e cultura Leonardo da Vinci di Bari S.Spirito rende omaggio all'artista con una mini mostra dal titolo \"Il nulla \u00e8 grandissimo\", esponendo nella propria vetrina espositiva sue 4 opere."}
{"id": "3640003", "revid": "1442080", "url": "https://it.wikipedia.org/wiki?curid=3640003", "title": "Wembley Championship 1981 - Doppio", "text": "Il doppio del torneo di tennis Wembley Championship 1981, facente parte della categoria Grand Prix, ha avuto come vincitori Sherwood Stewart e Ferdi Taygan che hanno battuto in finale Peter Fleming e John McEnroe 7-5, 6-7, 6-4."}
{"id": "3640005", "revid": "287204", "url": "https://it.wikipedia.org/wiki?curid=3640005", "title": "Alexis Balthazar Henri Schauenburg", "text": "Biografia.\nFiglio di Balthazar de Schauenburg (1718-1788) e di Marie Charlotte Du Gaillard (1725-1808), nipote di Claude du Gaillard (1685-1779), conte di Hellimer, Alexis Balthazar Schauenburg fu un militare di carriera. Serv\u00ec l'esercito regio prima della Rivoluzione dimostrandosi integro, coscienzioso e buon amministratore. Sottotenente nel 1764, tenente nel 1767, capitano nel 1781, maggiore nel 1785, tenente colonnello, poi colonnello e infine maresciallo di campo nel 1791, combatt\u00e9 nell'Armata del Reno dove fu nominato generale di divisione nel 1793. Arrestato per qualche mese durante il Terrore, nel 1794 venne nominato ispettore generale della fanteria del Reno e della Mosella. Nel gennaio del 1798 comand\u00f2 uno dei due corpi d'armata che invase la Svizzera (\u2192 Vecchia Confederazione), sbaragliando le truppe aristocratiche del Canton Berna a Grauholz il 5 marzo 1798. Fu comandante in capo dell'esercito della neo-costituita Repubblica elvetica dall'8 marzo al 10 dicembre 1798 (quando venne rimpiazzato da Andrea Massena). Nominato ispettore generale di fanteria nel 1806 da Napoleone, ottenne il titolo di barone nel 1810 e si accost\u00f2 a Luigi XVIII nel 1814 per poi ritirarsi a vita privata il 24 dicembre dello stesso anno. Mor\u00ec il 1\u00ba settembre 1831 a Geudertheim."}
{"id": "3640009", "revid": "1442080", "url": "https://it.wikipedia.org/wiki?curid=3640009", "title": "Bangkok Tennis Classic 1981 - Doppio", "text": "Il doppio del torneo di tennis Bangkok Tennis Classic 1981, facente parte della categoria Grand Prix, ha avuto come vincitori John Austin e Mike Cahill che hanno battuto in finale Lloyd Bourne e Van Winitsky 6\u20133, 7\u20136."}
{"id": "3640012", "revid": "767487", "url": "https://it.wikipedia.org/wiki?curid=3640012", "title": "Unione Calcio Sampdoria 1954-1955", "text": "Questa voce raccoglie le informazioni riguardanti l'Unione Calcio Sampdoria nelle competizioni ufficiali della stagione 1954-1955.\nStagione.\nLa Sampdoria nel 1954-1955 ha disputato il campionato di Serie A, finendo al nono posto con 34 punti, gli stessi del Torino.\nOrganigramma societario.\nArea direttiva\nArea tecnica"}
{"id": "3640021", "revid": "1305772", "url": "https://it.wikipedia.org/wiki?curid=3640021", "title": "ATP Buenos Aires 1981 - Doppio", "text": "Il doppio del torneo di tennis ATP Buenos Aires 1981, facente parte della categoria Grand Prix, ha avuto come vincitori Marcos Hocevar e Jo\u00e3o Soares che hanno battuto in finale \u00c1lvaro Fillol e Jaime Fillol 7\u20136, 6\u20137, 6\u20134."}
{"id": "3640022", "revid": "147489", "url": "https://it.wikipedia.org/wiki?curid=3640022", "title": "Punisher Max", "text": ""}
{"id": "3640023", "revid": "1442080", "url": "https://it.wikipedia.org/wiki?curid=3640023", "title": "Bologna Indoor 1981 - Doppio", "text": "Il doppio del torneo di tennis Bologna Indoor 1981, facente parte della categoria Grand Prix, ha avuto come vincitori Sam Giammalva Jr. e Henri Leconte che hanno battuto in finale Tom\u00e1\u0161 \u0160m\u00edd e Bal\u00e1zs Tar\u00f3czy 7\u20136, 6\u20134."}
{"id": "3640025", "revid": "1915706", "url": "https://it.wikipedia.org/wiki?curid=3640025", "title": "Salicina", "text": "La salicina \u00e8 una sostanza di colore bianco, cristallina, inodore e di sapore amaro.\nChimicamente \u00e8 un \u03b2-glucoside costituito da glucosio esterificato mediante legame \u03b2-glicosidico con saligenina (alcol salicilico).\n\u00c8 presente in molte piante della famiglia delle Salicaceae come salici e pioppi. Si rinviene inoltre in qualit\u00e0 apprezzabili in \"Viola tricolor\" e \"Filipendula ulmaria\".\nChimica.\nLa corteccia di pioppi e salici \u00e8 raccolta a fine estate ed in ambiente alcalino viene estratta la populina (6-monobenzoato di salicina), che in ambiente alcalino \u00e8 scissa in benzoato e salicina alcool \u03b2-glucoside. \nCon ossidazione della funzione alcolica presente sulla parte aromatica della molecola di salcina viene infine metabolizzato l'acido salicilico.\nStoria.\nFrancesco Fontana, un chimico italiano nel 1825 isol\u00f2 per la prima volta il principio attivo dal salice bianco chiamandolo salicina.\nJohann Buchner nel 1828, a Monaco di Baviera estrasse dalla corteccia del salice bianco i cristalli di salicina dal sapore amaro. Un anno dopo, nel 1829, un chimico francese, Pierre-Joseph Leroux, migliora il processo di estrazione della salicina dalla corteccia; egli gli diede il nome salicina (da Salix = salice) e comprese le propriet\u00e0 fitoterapiche terapeutiche dello stesso.\nFarmacologia.\nLa salicina possiede un'attivit\u00e0 antinfiammatoria, antipiretica, antidolorifica per inibizione delle cicloossigenasi dovuta alla frazione agliconica (saligenina) della molecola che si libera \"in vivo\" nell'intestino tenue ad opera dell'attivit\u00e0 enzimatica della flora residente.\nPrecauzioni.\nIl pi\u00f9 importante rischio accertato relativo a Salute &amp; Sicurezza della salicina \u00e8 H317 \u2013 Pu\u00f2 provocare una reazione allergica cutanea. "}
{"id": "3640026", "revid": "599013", "url": "https://it.wikipedia.org/wiki?curid=3640026", "title": "Robin Berntsen", "text": "Carriera.\nClub.\nBerntsen gioc\u00f2 146 incontri di campionato per il Troms\u00f8. Nel 1992 gioc\u00f2 nel V\u00e5lerenga e l'anno successivo pass\u00f2 al Tromsdalen. Nel 1996 torn\u00f2 al Troms\u00f8. Gioc\u00f2 anche due incontri di Coppa delle Coppe per questa squadra: fu impiegato, infatti, nella sfida di andata e ritorno contro il Chelsea, con una vittoria in Norvegia per 3-2 e una sconfitta in Inghilterra per 7-1.\nA novembre 1998 pass\u00f2 in prestito al Port Vale e gioc\u00f2 un solo incontro nella First Division, nella sconfitta per 2-0 contro il Sunderland. A fine mese, lasci\u00f2 il club inglese e torn\u00f2 al Troms\u00f8. Ad ottobre 2001 gioc\u00f2 l'ultima partita in squadra, poich\u00e9 si ritir\u00f2 la stagione successiva per via di un infortunio."}
{"id": "3640031", "revid": "1442080", "url": "https://it.wikipedia.org/wiki?curid=3640031", "title": "South African Open 1981 - Doppio", "text": "Il doppio del torneo di tennis South African Open 1981, facente parte della categoria Grand Prix, ha avuto come vincitori Terry Moor e John Yuill che hanno battuto in finale Fritz Buehning e Russell Simpson 6-3, 5-7, 6-4, 6-7, 12-10"}
{"id": "3640036", "revid": "599013", "url": "https://it.wikipedia.org/wiki?curid=3640036", "title": "Sant'Everardo", "text": "Sant'Everardo (o Sant'Eberardo) o pu\u00f2 riferirsi a:"}
{"id": "3640037", "revid": "287204", "url": "https://it.wikipedia.org/wiki?curid=3640037", "title": "Philippine International 1981 - Doppio", "text": "Il doppio del torneo di tennis Philippine International 1981, facente parte della categoria Grand Prix, ha avuto come vincitori Mike Bauer e John Benson che hanno battuto in finale Drew Gitlin e Jim Gurfein 6-4, 6-4."}
{"id": "3640038", "revid": "106456", "url": "https://it.wikipedia.org/wiki?curid=3640038", "title": "Sant'Eberardo", "text": ""}
{"id": "3640044", "revid": "767487", "url": "https://it.wikipedia.org/wiki?curid=3640044", "title": "Jan Birkelund", "text": "Carriera.\nGiocatore.\nClub.\nBirkelund gioc\u00f2, in carriera, con le maglie di Skeid e Lillestr\u00f8m. La finale della Coppa di Norvegia 1978 poteva essere l'ultima partita della sua carriera, ma il calciatore non pot\u00e9 giocarla. Si ritir\u00f2 infatti a fine anno, a causa di una disfunzione del cuore che gli era stata diagnosticata dai medici e che lo port\u00f2 alla morte pochi anni dopo.\nTotalizz\u00f2 130 apparizioni nella massima divisione norvegese.\nNazionale.\nVest\u00ec la maglia della in 33 circostanze.\nAllenatore.\nNel 1981, divent\u00f2 allenatore dell'Ullern. Ricopr\u00ec l'incarico fino al 28 febbraio 1983, quando mor\u00ec nel corso di una sessione di allenamento."}
{"id": "3640045", "revid": "1442080", "url": "https://it.wikipedia.org/wiki?curid=3640045", "title": "Santiago Open 1981 - Doppio", "text": "Il doppio del torneo di tennis Santiago Open 1981, facente parte della categoria Grand Prix, ha avuto come vincitori Hans Gildemeister e Andr\u00e9s G\u00f3mez che hanno battuto in finale Ricardo Cano e Belus Prajoux 6-2, 7-6."}
{"id": "3640046", "revid": "767487", "url": "https://it.wikipedia.org/wiki?curid=3640046", "title": "Nuovo punk story", "text": "Nuovo punk story (\"Desperate Living\") \u00e8 un film statunitense del 1977 scritto, prodotto e diretto da John Waters e interpretato da Liz Renay, Edith Massey e Mary Vivian Pearce\nTrama.\nPeggy, una donna nevrotica appena uscita dal manicomio, e Grizelda, la sua domestica obesa, uccidono involontariamente il marito di Peggy. Per scampare alla polizia le due decidono di fuggire nella vicina citt\u00e0 di Mortville, ma durante la fuga vengono fermate da un poliziotto dalle strane perversioni, che permette loro la libert\u00e0 solo in cambio delle loro mutande e dei loro baci. Soddisfatto il poliziotto, Peggy e Grizelda giungono a Mortville, che scoprono essere una citt\u00e0 completamente degradata. Nonostante questo, pur di non essere arrestate, decidono di alloggiare qui, in una stanza piccola e sporca offerta dall\u2019abitante Mole (che vive insieme alla fidanzata Muffy) in cambio del biglietto della lotteria di Grizelda.\nMentre il popolo di Mortville vive in un tale degrado, la regina della citt\u00e0 (Carlotta) abita in un grande castello protetta da una squadra di poliziotti al suo completo servizio. Qui impone editti a proprio piacimento, attraverso i quali mette in ridicolo gli abitanti solo per divertimento. Il suo unico problema \u00e8 la figlia disubbidiente (la principessa Coo-Coo), che vuole sposare lo spazzino nudista Herbert contro la sua volont\u00e0. Coo-Coo decide perci\u00f2 di fuggire di casa per ricongiungersi con l\u2019amato, ma questo viene ucciso dai poliziotti della regina. La principessa tenta allora di nascondersi con il cadavere nella stanza di Peggy e Grizelda, ma Peggy, disgustata, ne rivela la presenza agli sbirri, mentre Grizelda muore sotto le macerie della stanza, che nel frattempo \u00e8 crollata nel caos del conflitto.\nRiportata al castello in gabbia, Coo-Coo viene rinnegata dalla regina Carlotta, che sceglie invece Peggy come sua nuova erede per premio della sua complicit\u00e0. Ormai stanca del popolo irrispettoso nei suoi confronti, la regina Carlotta decide di sterminarlo diffondendo un\u2019epidemia di rabbia, e sceglie proprio Coo-Coo come prima abitante da infettare. L\u2019ex principessa infettata fortunatamente viene trovata e aiutata da alcuni cittadini, che la portano da Mole (la quale nel frattempo si \u00e8 sottoposta ad una falloplastica e ha comprato regali e pistole alla ragazza con il denaro vinto alla lotteria). Di fronte a questa ennesima crudelt\u00e0, Mole decide di porre fine al potere della regina Carlotta, e assieme agli altri pianifica la rivolta. Gli abitanti riescono cos\u00ec ad insediarsi nel castello della regina, e dopo aver ucciso tutti i poliziotti di guardia, entrano nella sua camera da letto. Qui sparano a Peggy per il suo tradimento, dopodich\u00e9 uccidono la regina.\nFinalmente gli abitanti di Mortville sono liberi, e fanno una gran festa nella quale mangiano il cadavere della regina Carlotta in nome della loro indipendenza.\nProduzione.\nNel film non appare Divine, che doveva interpretare il ruolo di Mole, poich\u00e9 era gi\u00e0 impegnato in un tour teatrale che lo legava con un contratto in esclusiva. Al film doveva partecipare anche David Lochary ma mor\u00ec prima delle riprese.\nMolte comparse di Mortville erano senzatetto portati in loco con un pullman. Lo staff del film dovette impedire che costoro potessero allontanarsi dal set.\nDistribuzione.\nNegli Stati Uniti il film venne distribuito nelle sale cinematografiche il 27 maggio 1977, mentre in Italia approda sul grande schermo a partire dal 5 marzo del 1979, in una versione censurata, suscitando clamore e sgomento. \nIl \"nuovo\" del titolo fu attaccato in un secondo tempo dalla distribuzione, appiccicando etichette nere sopra il titolo, una volta stampati tutti i manifesti e le locandine.\nFu aggiunto quando il film venne ripresentato per la terza volta in censura, dopo che le commissioni l'avevano bocciato in prima istanza e in appello. Questa vicenda con la censura non fece che sollevare ancor pi\u00f9 attenzioni verso la pellicola, tanto che sui giornali all'epoca, i flani recavano la scritta \"Eccezionale avvenimento: finalmente liberato dalla censura! Il film del 1979\".\nPoich\u00e9 in Italia stava nascendo il movimento punk rock, si opt\u00f2 per intitolare questo film \"Punk Story\", nonostante non avesse molto a che fare con il titolo originale, \"Desperate living\" (letteralmente \"esistenze disperate\").\nL'adattamento dei dialoghi e il doppiaggio venne curato da Lidia Ravera.\nCritica.\nIl film ha ricevuto un 70% e un 82% su Rotten Tomatoes."}
{"id": "3640047", "revid": "62748", "url": "https://it.wikipedia.org/wiki?curid=3640047", "title": "Francesco Paolo Labisi", "text": "Biografia.\nFrancesco Paolo Labisi, dotto architetto notinese appartenente alla piccola aristocrazia, dal 1740-50 \u00e8, insieme a Vincenzo Sinatra, tra i protagonisti del rinnovamento dell'architettura barocca nel Val di Noto (ben interpretata nella prima met\u00e0 del secolo dal capomastro e architetto siracusano Rosario Gagliardi) verso il rococ\u00f2 e lo stile neoclassico. \nLabisi realizz\u00f2 la maggior parte dei suoi edifici nella citt\u00e0 di Noto, ricostruita sul colle Meti in seguito al terremoto del 1693 che aveva raso al suolo la vecchia citt\u00e0-capovalle sul monte Alveria, e non va pi\u00f9 lontano di Ispica o di Modica, a qualche decina di chilometri dalla citt\u00e0, per cercare incarichi. Buon progettista ed eccellente disegnatore, virtuoso autodidatta nel progettare chiese e comporre decorazioni, ma sfortunato nel portare a compimento le opere, forse per l'inesperienza pratica e la pomposit\u00e0 di una ostentata erudizione, oggi \u00e8 considerato meritatamente, nonostante l'ambito provinciale degli interventi, uno dei principali artefici del panorama culturale del suo tempo, per aver contribuito a creare una citt\u00e0 assolutamente unica, dimensionalmente piccola ma ispirata alle buone idee che allora circolavano in Europa ed esteticamente bella. L'architetto, secondo Labisi, ancorch\u00e9 avere esperienza di capomastro o intagliatore (come in realt\u00e0 ne avevano Gagliardi e Sinatra, che erano comuni cittadini, non di origine aristocratica, i quali avevano fatto la gavetta nel cantiere) doveva avere una cultura specifica nel campo delle arti liberali, nella matematica e nella filosofia.\nOltre alle numerose opere realizzate a Noto e nei dintorni, Labisi lavor\u00f2 per la citt\u00e0 di Noto in qualit\u00e0 di suo architetto ufficiale dal 1748. Dal 1760 al 1787 ricopr\u00ec la carica di Ingegnere Reale della Citt\u00e0 di Noto e Architetto Comunale.\nIl figlio, Maria Bernardo, anch'egli architetto, sar\u00e0 un altro protagonista del tardo-barocco netino.\nL'influsso della filosofia di Wolf.\nNel progetto per la chiesa di San Camillo e per la casa dei padri Crociferi, ed esattamente sopra i disegni delle trabeazioni delle facciate sud ed ovest, Labisi scrisse che stava seguendo le idee di Christian Wolf (Breslau, 1679-1754), filosofo e matematico tedesco, allievo di Leibnitz e professore ad Halle, del quale egli aveva letto gli \"Elementa\", tradotti dal latino in italiano nel 1746 dal suo maestro Francesco Sortino, come testimonia la dedica \"Per l'uso personale dell'Architetto Reale della Citt\u00e0 di Noto: Don Paolo Labisi\". I suoi edifici in realt\u00e0 denotano una chiara dipendenza dai modelli italiani del tempo, come quelli di Fuga a Roma e del messinese Filippo Juvarra a Torino. La filosofia di Wolf era molto in voga nei salotti di tutta Europa in quegli anni e la sua popolarit\u00e0 era giunta anche in Sicilia grazie ai nobili e gli studiosi (Giacomo Nicolaci, protettore e sostenitore di Labisi, ne possedeva una copia). \u00c8 probabile dunque che la ostentata conoscenza del filosofo tedesco, pi\u00f9 che la effettiva ispirazione dei propri disegni ai suoi princ\u00ecpi, lo abbia aiutato, per la sua autorevolezza, ad ottenere l'incarico per la casa dei padri Crociferi. Tuttavia quest'opera non fu eseguita secondo i dettami e le bizzarre ornamentazioni del progettista, per problemi di ordine finanziario e per uno scandalo edilizio che lo coinvolse.\nUn trattato di architettura e di giurisprudenza.\nNel 1773 Labisi cerc\u00f2 di ristabilire la propria autorevolezza con un trattato sull'architettura civile ad uso degli architetti netini dal titolo \"Volume IV\", che tratta di architettura e di giurisprudenza, dove alla stregua di altri trattatisti del tempo che citano Wolf, spiega il concetto giuridico di \"servit\u00f9\", definita nel modo in cui un edificio si rapporta ai diritti e doveri dei proprietari confinanti. Gran parte del libro reinterpreta e cita con ostentata erudizione una gran quantit\u00e0 di trattati analoghi."}
{"id": "3640048", "revid": "104458", "url": "https://it.wikipedia.org/wiki?curid=3640048", "title": "Mont Durand", "text": "Il Mont Durand (3.713\u00a0 - detto anche \"Arbenhorn\") \u00e8 una montagna delle Alpi del Weisshorn e del Cervino nelle Alpi Pennine.\nCaratteristiche.\nLa montagna \u00e8 collocata tra la valle di Zinal e quella di Zmutt e ad ovest del pi\u00f9 alto Obergabelhorn dal quale \u00e8 separato dall'\"Arbenjoch\". Fa parte della cosiddetta \"corona imperiale\", insieme di montagne che formano un ferro di cavallo: Les Diablons, il Bishorn (4.153\u00a0m), il Weisshorn (4.505\u00a0m), lo Schalihorn (3.974\u00a0m), lo Zinalrothorn (4.221\u00a0m), il Trifthorn (3.728\u00a0m), l'Obergabelhorn (4.062\u00a0m), il Mont Durand (3.712\u00a0m), la Pointe de Zinal (3.790\u00a0m), la Dent Blanche (4.356\u00a0m), il Grand Cornier (3.961\u00a0m), il Pigne de la L\u00e9 (3.396\u00a0m), la Garde de Bordon (3.310\u00a0m), ed al centro di questa gigantesca parabola il Monte Besso (3.667\u00a0m).\nSalita alla vetta.\nSi pu\u00f2 salire sulla vetta partendo dalla Sch\u00f6nbielh\u00fctte (2.694\u00a0m)."}
{"id": "3640049", "revid": "24443", "url": "https://it.wikipedia.org/wiki?curid=3640049", "title": "Arbenhorn", "text": ""}
{"id": "3640050", "revid": "101453390", "url": "https://it.wikipedia.org/wiki?curid=3640050", "title": "Pietra di Eric", "text": "La pietra di Eric, chiamata DR 1 nel catalogo Rundata, \u00e8 una pietra runica memoriale rinvenuta in Germania settentrionale. Questa zona, durante l'epoca vichinga, faceva parte della Danimarca.\nDescrizione.\nLa pietra di Eric \u00e8 una delle Pietre runiche di Hedeby. Fu rinvenuta nel 1796 a Danevirke e spostata in un parco dello Schleswig. Come la pietra runica di Skarthi, la DR 3, si crede che sia stata eretta attorno al 995. La sua iscrizione descrive un attacco portato dal re svedese Eric il Vittorioso ad Hedeby, approfittando del fatto che Sweyn I Barbaforcuta era occupato a combattere in Inghilterra.\nL'iscrizione parla del \"hem\u00fe\u00e6gi\" o \"heim\u00feegi\" (pl. \"heim\u00feegar\") di re Sweyn, ovvero di \"ricevitore di casa\" (nel senso di uno a cui viene data una casa da un altro). Un totale di sei pietre in Danimarca fanno riferimento ad una persona con questo titolo, le altre sono la DR 3 di Haddeby, l'ormai perduta DR 154 di Torup, la DR 155 di Sj\u00f8rind e la DR 296 e la DR 297 di H\u00e4llestad. L'uso del termine nelle iscrizioni suggerisce una forte somiglianza tra \"heim\u00feegar\" ed il termine di lingua norrena \"h\u00faskarl\" (letteralmente, \"uomo di casa\"), o Huscarl. Come gli huscarl, gli \"heim\u00feegar\" sono al servizio di un re o lord, da cui ricevono regali (qui, case) per il loro servizio. Alcuni, come Johannes Br\u00f8ndsted, hanno interpretato il termine \"heim\u00feegi\" come una variante danese di \"h\u00faskarl\".\nIl testo runico descrive Eric come \"styrimann\", un titolo spesso tradotto come \"capitano\" e che descrive una persona responsabile della navigazione e a guardia della nave. Il termine viene anche usato nelle iscrizioni S\u00f6 161 di R\u00e5by, U 1011 di \u00d6rby, U 1016 di Fjuckby, e U Fv1976;104 della cattedrale di Uppsala. Thorulf descrive le relazioni tra lui ed Eric usando il termine \"f\u00e9lag\", ovvero un contratto finanziario tra soci. Molte altre pietre citano il morto usando il termine \"f\u00e9lag\", tra cui la S\u00f6 292 di Br\u00f6ta, la Vg 112 di \u00c5s, la Vg 122 di Abrahamstorp, l'ormai perduta Vg 146 di Sl\u00f6ta, la Vg 182 di Skatteg\u00e5rden, la U 391 di Villa Karlsro, la perduta U 954 di S\u00f6derby, la DR 66 e la DR 68 di \u00c5rhus, la DR 125 di Dalbyover, la DR 127 di Hobro, la DR 262 di Fosie, la DR 270 di Skivarp, la DR 279 di Sj\u00f6rup, la DR 316 di Norra N\u00f6bbel\u00f6v, la DR 318 di H\u00e5stad, la DR 321 di V\u00e4stra Karaby, la DR 329 e la DR 330 di G\u00e5rdst\u00e5nga, la DR 339 di Stora K\u00f6pinge e la X UaFv1914;47 di Berezanj, in Ucraina.\nEric viene descritto alla fine del testo come \"dr\u00e6ng har\u00fea go\u00fean\", ovvero \"un uomo valoroso molto buono\". In Danimarca \"drengr\" era un termine associato principalmente ai membri di un gruppo guerriero. \u00c8 stato ipotizzato che \"drengr\" assieme a thegn fu inizialmente usato come titolo per gli uomini danesi e svedesi che servivano i re danesi, ma, dal suo contenuto nelle iscrizioni, con lo scorrere del tempo divenne pi\u00f9 generico ed usato da gruppi quali mercanti e dalla ciurma di una nave. Altre pietre che descrivono il morto definendolo \"har\u00fea go\u00fean dr\u00e6ng\" sono la DR 68 di \u00c5rhus, la DR 77 di Hjermind, la DR 127 di Hobro, la DR 268 di \u00d6stra Vemmenh\u00f6g, la DR 276 di \u00d6rsj\u00f6, la DR 288 e la DR 289 di Bj\u00e4resj\u00f6, la Sm 48 di Torp, la Vg 61 di H\u00e4rlingstorp, la Vg 90 di Torestorp, la Vg 112 di \u00c5s, la Vg 114 di B\u00f6rjesg\u00e5rden, la perduta Vg 126 di Larvs, la Vg 130 di Sk\u00e5num, la Vg 153 e la Vg 154 di F\u00f6lene, la Vg 157 di Storeg\u00e5rden, la Vg 162 di Bengtsg\u00e5rden, la Vg 179 di Lilleg\u00e5rden, la Vg 181 di Frug\u00e5rden, la Vg 184 di Smula (usato in forma plurale), la perduta \u00d6g 60 di J\u00e4rmstastenen, la \u00d6g 104 di Gillberga, e forse la U 610 di Granhammar.\nQuesta pietra \u00e8 nota anche localmente come \"Eriksten\"."}
{"id": "3640052", "revid": "767487", "url": "https://it.wikipedia.org/wiki?curid=3640052", "title": "Knocked Out", "text": "Knocked Out \u00e8 una canzone di Paula Abdul, pubblicata nel 1988 come primo singolo dal primo album della Abdul, \"Forever Your Girl\".\nClassifiche.\nLa canzone non ebbe particolare successo, arrivando solo alla posizione numero 41 della Billboard Hot 100, alla 23 in Canada e alla 21 nel Regno Unito."}
{"id": "3640058", "revid": "767487", "url": "https://it.wikipedia.org/wiki?curid=3640058", "title": "Best Worst Movie", "text": "Best Worst Movie \u00e8 un film del 2009 diretto da Michael Stephenson.\nSi tratta di un documentario sul film di Claudio Fragasso \"Troll 2 \", reputato una delle peggiori pellicole mai prodotte (il titolo del documentario in italiano letteralmente significa \"il miglior peggior film\"). Nel film il regista/attore ha infatti ripreso i voti della pellicola \"Troll 2\", come lo 0% su Rotten Tomatoes (che dal 2014 \u00e8 divenuto un 6%), risultando quasi sempre nelle classifiche dei peggiori film.\nDistribuzione.\nIl documentario \u00e8 uscito soltanto negli USA (proiettato e in un DVD uscito poco dopo) ed ha raggiunto sul sito IMDb il voto 7/10. Ha avuto varie candidature ed \u00e8 il vincitore del premio Fantasia nel 2009.\nNel 2019 esce anche in Italia in dvd e bluray all'interno del cofanetto Midnight, in cui sono presenti i film Troll e Troll 2."}
{"id": "3640059", "revid": "124400553", "url": "https://it.wikipedia.org/wiki?curid=3640059", "title": "Pordenone Blues Festival", "text": "Il Pordenone Blues Festival \u00e8 nato nel 1991 ed \u00e8 il primo festival blues Friuli Venezia Giulia dedicato al genere blues e derivati che si tiene annualmente presso la citt\u00e0 di Pordenone in Friuli-Venezia Giulia a met\u00e0 estate.\nIl grande lavoro e i risultati raggiunti in ormai ben 24 edizioni hanno fatto del Pordenone Blues Festival una splendida realt\u00e0 che oggi coinvolge migliaia di persone provenienti da tutta Europa attratte da una musica senza et\u00e0 capace di creare atmosfere uniche.\nIl passato storico musicale di Pordenone ha contribuito in maniera naturale alla nascita del festival blues. Infatti, da questa citt\u00e0, che ha importanti radici musicali, sono nati numerosi artisti e band che hanno avuto ed hanno registrato importanti successi sulla scena musicale Italiana e non solo. Il Pordenone Blues Festival \u00e8 quindi anche un tributo all'anima musicale di questa citt\u00e0, un tributo che ha voluto fin da subito fosse riconosciuto anche all'estero.\nLo scopo di tale festival musicale \u00e8 quello di far conoscere in maniera pi\u00f9 approfondita il genere blues e le sue origini perch\u00e9 il blues \u00e8 la 'madre' di gran parte dei generi musicali nati nell'ultimo secolo. Senza di essa molti altri tipi di musica non sarebbero mai esistiti; senza blues non conosceremmo ad esempio generi musicali come jazz, rock, soul, funky, punk, rap, e country, folk.\nStoria.\nIl progetto nasce infatti nei primi anni novanta grazie ad un'iniziativa condotta congiuntamente dall'Associazione Culturale Pordenone Giovani e l'amministrazione comunale di Pordenone. La prima edizione del festival si tiene nel 1991 e visto l'enorme successo riscontrato l'ambizioso progetto musicale sar\u00e0 poi supportato anche da altri enti quali la Regione Friuli Venezia Giulia e la Provincia di Pordenone.\nIn occasione del festival la citt\u00e0 di Pordenone viene allestita con numerosi palchi che nel corso delle varie edizioni hanno ospitato una grande variet\u00e0 di musicisti di tutte le et\u00e0 e provenienti da tutto il mondo, alcuni dei quali di fama internazionale. Il festival offre cos\u00ec la possibilit\u00e0 di cogliere le varie sfaccettature del blues proponendo musicisti di origine non solo americana bens\u00ec provenienti da tutto il mondo e principalmente Italia, Germania, Slovenia, Spagna, Serbia, Croazia, Ungheria. L'evento vuole far conoscere in profondit\u00e0 il genere blues e svelare a quante diversit\u00e0 artistiche e stilistiche \u00e8 soggetto.\nIn seguito, ad arricchire il programma del Pordenone blues festival \u00e8 stato aggiunto il concorso \"Blues guitar contest\" realizzato in collaborazione col CEM di Pordenone (associazione di cultura e musica) ed ideato con lo scopo di offrire la possibilit\u00e0 di espressione personale a giovani chitarristi blues emergenti provenienti da tutta la regione.\nDal 2010 il Pordenone Blues Festival ha modificato la sua formula, estendendosi ad altre forme di espressione artistica quali il teatro, il cinema, la fotografia, la pittura, la letteratura, l'arte e il disegno, comprendendo anche la proposta di itinerari enogastronomici e culturali.\nCuriosit\u00e0.\nIl Pordenone Blues Festival vede anche la partecipazione del grafico Giulio Iurissevich, considerato da Luerzer Archive uno dei 200 migliori illustratori contemporanei a livello mondiale."}
{"id": "3640060", "revid": "1318658", "url": "https://it.wikipedia.org/wiki?curid=3640060", "title": "Tram Edison serie 434-443", "text": "Le vetture serie 434 \u00f7 443 della Edison, note anche come \"tipo Abbiategrasso\", erano una serie di elettromotrici progettate per il traino di treni interurbani sulla tranvia Milano-Abbiategrasso.\nStoria.\nSi trattava di 10 elettromotrici a carrelli, a cassa di legno, costruite dalla Carminati &amp; Toselli nel 1914, in grado di poter operare secondo lo standard di tensione di rete aerea di 600 volt.\nLe \"Abbiategrasso\" superavano in dimensioni e potenza tutte le elettromotrici preesistenti, e pertanto furono poste al traino dei treni pi\u00f9 pesanti anche sulle linee Milano-Monza e Milano-Varedo.\nNel 1919 le vetture furono incorporate nel parco della neocostituita STEL, subentrata alla Edison nella gestione delle tranvie elettriche interurbane. Fra il 1922 e il 1925 la nuova societ\u00e0 provvedette a rinumerare il parco motore, sicch\u00e9 le \"Abbiategrasso\" assunsero i nuovi numeri 50 \u00f7 59 in luogo dei previgenti 434 \u00f7 443.\nNel 1939 le vetture entrarono nel parco ATM, mantenendo la stessa numerazione, ma assumendo una nuova livrea in due toni di verde, con caratteristico disegno del frontale a scudo.\nDopo la seconda guerra mondiale le 10 unit\u00e0 erano ancora tutte in servizio, ma nel 1957 il loro numero si era ridotto a 8. Le vetture erano state nel mentre ricarrozzate con una nuova finestratura, meno ampia e di forma squadrata, eliminando di fatto le originali aperture arcuate a cattedrale. Inoltre, per rispondere ai nuovi requisiti di circolazione imposti dal codice della strada, sul finire degli anni cinquanta, furono dotate di indicatori elettrici di direzione.\nL'11 aprile 1963 la vettura n.57 fu vittima di un violento incidente, avvenuto sulla linea Milano-Carate: un autotreno travolse il tram all'incrocio con la SS36. A seguito di ci\u00f2, l'elettromotrice venne demolita. \nQuando venne soppressa la Milano-Corsico, nel (1966), tutte le \"Abbiategrasso\" rimaste passarono alle linee della Brianza (Milano-Carate e Milano-Limbiate) fino alla met\u00e0 degli anni settanta, quando furono confinate a servizi di manovra o riserva.\nNel 1980 erano ancora presenti nel parco aziendale 7 unit\u00e0, progressivamente accantonate e demolite, con l'eccezione dell'unit\u00e0 54 (numero 438 fino al 1919), acquistata da Francesco Ogliari e collocata nel suo museo a Ranco (dopo averla sottoposta a un lieve intervento di restauro conservativo, riverniciandola in livrea bianca d'origine mantenendo lo stesso schema della carrozzeria realizzato nel dopoguerra, attraverso il ripristino parziale degli scompartimenti interni suddivisi per classi come in epoca STEL). A causa della chiusura della struttura museale la vettura \u00e8 stata trasferita dal 2015 nel complesso di Volandia, dove si trova tuttora non funzionante e in precario stato di conservazione."}
{"id": "3640061", "revid": "1442080", "url": "https://it.wikipedia.org/wiki?curid=3640061", "title": "Sofia Open 1981 - Doppio", "text": "Il doppio del torneo di tennis Sofia Open 1981, facente parte della categoria Grand Prix, ha avuto come vincitori Thomas Emmrich e Ji\u0159\u00ed Gran\u00e1t che hanno battuto in finale Ismail El Shafei e Richard Meyer 7\u20136, 2\u20136, 6\u20134."}
{"id": "3640064", "revid": "287204", "url": "https://it.wikipedia.org/wiki?curid=3640064", "title": "Gran Premio motociclistico dell'Ulster 1960", "text": "Il Gran Premio motociclistico dell'Ulster fu il sesto e penultimo appuntamento del motomondiale 1960.\nSi svolse il 6 agosto 1960 sul Circuito di Dundrod. Erano in programma solo tutte le classi disputate in singolo.\nLe vittorie furono di John Hartle su Norton in classe 500, di John Surtees sulla MV Agusta in classe 350, di Carlo Ubbiali sempre su MV Agusta nella 250 e in 125. Grazie a questi risultati Surtees e Ubbiali ottennero anche la matematica certezza del titolo iridato, il primo nella 350 e il secondo nella 125; gli stessi due piloti erano in testa nelle classifiche delle restanti due classi, per l'assegnazione del titolo bisognava per\u00f2 attendere il risultato dell'ultima gara, il GP delle Nazioni.\nClasse 500.\nFurono alla partenza del gran premio 47 piloti, di cui 30 vennero classificati al termine della gara; tra i ritirati di rilievo vi furono Bob McIntyre, Hugh Anderson, Mike Hailwood, Paddy Driver e Bob Anderson.\nLa gara venne caratterizzata dall'inseguimento di Surtees, ritardato da noie meccaniche, nei confronti di Hartle che risult\u00f2 poi vincitore e dal fatto che la quarta posizione venne assegnata solo al fotofinish.\nClasse 350.\nTra i ritirati di rilievo vi furono Franti\u0161ek \u0160t'astn\u00fd, Bob McIntyre e Alan Shepherd.\nClasse 250.\nPrimi podi per la Honda dopo il suo arrivo nel motomondiale in forma ufficiale e completa. Tra i ritirati il pilota della MV Agusta Gary Hocking.\nClasse 125.\nL'ottavo di litro fu anche in questa occasione la prima delle gare disputate nella giornata. Tra i ritirati Alberto Gandossi e Tom Phillis."}
{"id": "3640065", "revid": "435108", "url": "https://it.wikipedia.org/wiki?curid=3640065", "title": "FINA Water Polo World League", "text": ""}
{"id": "3640067", "revid": "1566286", "url": "https://it.wikipedia.org/wiki?curid=3640067", "title": "Sissy H\u00f6fferer", "text": "\u00c8 uno dei volti pi\u00f9 noti delle produzioni cinematografiche e (soprattutto) televisive in lingua tedesca.\n&lt;br&gt;Tra i suoi ruoli principali, figurano quello di Erna Stubreiter nella serie televisiva \"Julia - Eine ungew\u00f6hnliche Frau\" (1999-2000), quello di Karola Geissler nella serie televisiva \"Die Verbrechen des Professor Capellari\" (1999-2004) e soprattutto quello del Commissario Capo Karin Reuter nella serie televisiva \"Squadra Speciale Colonia\" (\"SOKO K\u00f6ln\", 2008-...). \u00c8 inoltre nota al pubblico anche per le sue apparizioni in diversi episodi di serie televisive tedesche quali \"L'ispettore Derrick\" (serie in cui compare in 10 episodi) e \"Il commissario K\u00f6ster/Kress\" (\"Der Alte\", serie in cui \u00e8 presente in 10 episodi).\nBiografia.\nSissy H\u00f6fferer \u00e8 nata a Klagenfurt, in Carinzia (Austria), il 23 aprile 1955.\nCarriera.\nDopo gli studi presso il \"Max-Reinhardt-Seminar\" di Vienna, lavora per quattro anni presso il Residenztheater di Monaco di Baviera sotto la regia, tra gli altri, di Ingmar Bergman, Heinz Baumann e J\u00fcrgen Flimm.\nNel 1977, fa il proprio esordio televisivo, in un episodio della serie \"Tatort\".\nNel 1980, viene eletta attrice dell'anno dalla rivista \"Theater heute\", mentre nel 1986 riceve la \"Scarpa Chaplin\".\nSempre agli inizi degli anni ottanta, \u00e8 - insieme al marito Jacques Breuer e all'attore e regista ungherese Andr\u00e1s Fricsay - tra i fondatori del gruppo teatrale \"Die Zauberfl\u00f6te\".\nNel 1988, recita nello sceneggiato italiano in 3 puntate \"Diventer\u00f2 padre\", il cui protagonista \u00e8 Gianni Morandi.\nDal 1999 al 2000, recita nella serie televisiva \"Julia - Eine ungew\u00f6hnliche Frau\" nel ruolo di Erna Stubreiter.\nNel 2004, recita nel film di Dennis Gansel \"I ragazzi del Reich\" (\"NaPolA\"), dove interpreta il ruolo della madre del protagonista.\nNel 2008, ottiene il ruolo principale nella serie televisiva \"Squadra Speciale Colonia\" (\"SOKO K\u00f6ln\").\nVita privata.\n\u00c8 legata all'attore Michael von Au, con cui ha una figlia. In precedenza, era stata sposata per 11 anni con il collega Jacques Breuer.\nAbita a Monaco di Baviera, da dove fa da pendolare in direzione di Colonia per le registrazioni della serie televisiva \"Squadra Speciale Colonia\"."}
{"id": "3640068", "revid": "1543377", "url": "https://it.wikipedia.org/wiki?curid=3640068", "title": "Night of Your Life", "text": "Night of Your Life \u00e8 il terzo e ultimo singolo promozionale estratto dal quinto album in studio di David Guetta, \"Nothing but the Beat\". \u00c8 dotato dalla voce dell'americana Jennifer Hudson. Il brano \u00e8 stato pubblicato digitalmente il 22 agosto 2011 come ultimo singolo promozionale dall'album, dopo \"Lunar.\" Questa canzone \u00e8 stata scritta da David Guetta, Giorgio Tuinfort, Crystal Nicole Johnson, Anthony Preston, Olivia Nervo e Miriam Nervo. In questo singolo c'\u00e8 un sample di \"Only Girl (in the World)\", un singolo di Rihanna del 2010. La critica ha elogiato molto questo pezzo dandogli quattro su cinque stelle nella scrittura del pezzo. Continuando ha anche detto che il francese David Guetta si \u00e8 riscattato con questo singolo facendolo diventare un vero e proprio inno all'amore originale grazie anche al ritmo dance e alla straordinaria voce della Hudson.\nCritiche.\nScott Shetler da PopCrush ha definito il brano \"una delle canzoni pi\u00f9 memorabili\" in \"Nothing but the Beat\" e ha dichiarato che la Hudson \"sembra una diva della dancefloor\". Eric Henderson da Slant Magazine ha dichiarato che il brano \u00e8 \"l'unico successo competitivo dell'album\", ma ha sottolineato che \u00e8 \"un furto bello e buono\" del successo \"Only Girl (in the World)\" di Rihanna."}
{"id": "3640070", "revid": "149485", "url": "https://it.wikipedia.org/wiki?curid=3640070", "title": "Trattato di Stettino (1715)", "text": "Il trattato di Stettino del 1715 fu stipulato il 28 aprile di quell'anno nella citt\u00e0 prussiana di Stettino fra Giorgio I di Gran Bretagna come Elettore di Hannover e il Regno di Prussia contro l'Impero svedese nella grande guerra del nord."}
{"id": "3640073", "revid": "298055", "url": "https://it.wikipedia.org/wiki?curid=3640073", "title": "Brenda Leigh Johnson", "text": ""}
{"id": "3640074", "revid": "1318658", "url": "https://it.wikipedia.org/wiki?curid=3640074", "title": "Y\u016bichi Nakamura", "text": "\u00c8 noto per aver doppiato Satoru Gojo in \"Jujutsu Kaisen\", Bruno Bucciarati in \"Le Bizzarre Avventure di JoJo\", Gray Fullbuster in \"Fairy Tail\" e Greed in \"\". \u00c8 considerato uno dei seiyu pi\u00f9 talentuosi e versatili della sua generazione. Attualmente lavora per la compagnia Sigma Seven."}
{"id": "3640075", "revid": "767487", "url": "https://it.wikipedia.org/wiki?curid=3640075", "title": "The Way That You Love Me", "text": "The Way That You Love Me \u00e8 una canzone di Paula Abdul, pubblicata per la prima volta nel 1988 come secondo singolo dal suo primo album \"Forever Your Girl\" e ripubblicata poi nel 1989.\nClassifiche.\nQuando venne pubblicata per la prima volta nel 1988, la canzone fu un flop colossale, arrivando solo alla posizione 88 della Billboard Hot 100 e alla 74 in Canada. In seguito al successo dei successivi singoli di Paula, venne ripubblicata nel 1989, e fu un grande successo, arrivando alla 3 della Billboard Hot 100, e alla 2 in Canada. Nel Regno Unito, invece arriv\u00f2 solo alla 21."}
{"id": "3640076", "revid": "149727", "url": "https://it.wikipedia.org/wiki?curid=3640076", "title": "Tram STEL serie 50-59", "text": ""}
{"id": "3640077", "revid": "149727", "url": "https://it.wikipedia.org/wiki?curid=3640077", "title": "Tram ATM serie 50-59", "text": ""}
{"id": "3640078", "revid": "149727", "url": "https://it.wikipedia.org/wiki?curid=3640078", "title": "Tram tipo Abbiategrasso", "text": ""}
{"id": "3640079", "revid": "1305772", "url": "https://it.wikipedia.org/wiki?curid=3640079", "title": "Giacomo Zaccaria", "text": "Storico locale, precursore di quell'indirizzo storiografico affermatosi in Francia nel corso del Novecento, la nouvelle histoire tendente a valorizzare tutti gli aspetti sociali dei fatti storici indagati, Mons. Zaccaria ha svolto per oltre cinquant'anni, studi sistematici presso gli archivi storici della Romagna, oltre che a Firenze e Roma. Nel corso di quegli studi ha redatto un prezioso schedario conservato dal 1992 presso l'\u02bcArchivio di Stato di Forl\u00ec, composto da 21.519 schede che si riferiscono ai territori di Forl\u00ec, Meldola, Forlimpopoli, Bertinoro, Castrocaro, Cesena, Ravenna, Verucchio e Teodorano e che coprono il periodo che comprende i secoli XIII-XVI (cio\u00e8 dal tardo medioevo alla prima et\u00e0 moderna).\nLe schede di lavoro erano inizialmente state compilate per scrivere i due volumi sulla storia di Meldola, tuttavia oggi appaiono di grande importanza per la conoscenza della storia dei territori romagnoli."}
{"id": "3640080", "revid": "767487", "url": "https://it.wikipedia.org/wiki?curid=3640080", "title": "Ola Dybwad-Olsen", "text": "Carriera.\nClub.\nDybwad-Olsen debutt\u00f2 nel Lyn Oslo nel 1964 e fece parte della formazione vincente degli anni sessanta. Contribu\u00ec al successo nella Coppa di Norvegia 1967, segnando una delle reti che sancirono il 4-1 inflitto al Rosenborg. Nel 1968 segn\u00f2 25 reti in 18 incontri di campionato, realizzando un record, e aiutando il Lyn Oslo a raggiungere il \"double\".\nTotalizz\u00f2 420 apparizioni in squadra tra il 1964 ed il 1978. Di queste, 142 le gioc\u00f2 nella massima divisione, con 69 reti all'attivo.\nNel 1979 pass\u00f2 allo Stab\u00e6k, dove milit\u00f2 per tre anni. Si ritir\u00f2 nel 1982.\nNazionale.\nDybwad-Olsen gioc\u00f2 24 partite per la , con 9 reti. Debutt\u00f2 il 9 giugno 1968, nella sconfitta per 6-1 contro la . Il 18 luglio dello stesso anno segn\u00f2 la prima rete, nel 4-0 inflitto all'."}
{"id": "3640083", "revid": "713168", "url": "https://it.wikipedia.org/wiki?curid=3640083", "title": "Strandh\u00f6gg", "text": "Strandhogg \u00e8 un termine in lingua norrena che indica una tattica militare vichinga, basata sull'uso di spie seguite da rapidi attacchi a scopo di razzia, simili a commando, lungo le coste. Una delle sue possibili traduzioni \u00e8 \"lottare sulla sabbia o sulla spiaggia\".\nI Vichinghi conducevano la scorreria potendo avvalersi in alcuni casi di una rete di spie presso i numerosi centri abitati con cui avevano rapporti commerciali. Queste li informavano riguardo ai costumi locali, alle date di feste religiose, aiutandoli nelle traduzioni ed indicando luoghi in cui saccheggiare e persone da rapire per poi pretendere un riscatto. Accadeva che i Vichinghi facessero queste incursioni anche contro i propri connazionali. Harald I, noto come Harald il Chiaro, viet\u00f2 lo strandh\u00f6gg in territorio norvegese. Questo tipo di spedizioni interess\u00f2 in seguito l'Europa continentale e le Isole Britanniche."}
{"id": "3640084", "revid": "287204", "url": "https://it.wikipedia.org/wiki?curid=3640084", "title": "Strandhogg", "text": ""}
{"id": "3640087", "revid": "80042047", "url": "https://it.wikipedia.org/wiki?curid=3640087", "title": "Proximity", "text": ""}
{"id": "3640094", "revid": "1305772", "url": "https://it.wikipedia.org/wiki?curid=3640094", "title": "I Wanna Go Crazy", "text": "I Wanna Go Crazy \u00e8 un il secondo singolo promozionale, dopo \"Gettin' Over\", di David Guetta, con la partecipazione di will.i.am, estratto dal quarto album in studio di Guetta, intitolato \"One Love\". \u00c8 stato pubblicato in tutto il mondo il 24 agosto 2009. Guetta, quando \u00e8 stato pubblicato il singolo, era molto emozionato descrivendolo \"pazzesco\"."}
{"id": "3640101", "revid": "123542470", "url": "https://it.wikipedia.org/wiki?curid=3640101", "title": "Straight Up", "text": "Straight Up \u00e8 una canzone di Paula Abdul, pubblicata nel 1989 come terzo singolo dall'album \"Forever Your Girl\".\nClassifiche.\n\"Straight Up\" , rappresenta il primo vero successo di Paula, infatti il singolo arriv\u00f2 alla prima posizione nella Billboard Hot 100, e la mantenne per 3 settimane. Raggiunse il primo posto anche in Canada, mentre in Australia arriv\u00f2 alla 2. Anche in Europa il singolo ebbe grande successo, raggiungendo la terza posizione sia in Germania, sia nel Regno Unito.\nVideoclip.\nIl video musicale, girato in bianco e nero, fu diretto proprio da Paula, che vinse agli MTV Video Music Awards di quell'anno il premio come \"miglior video dance\", \"migliore coreografia\" e \"migliore video femminile\".\nCover.\nNel 2014 il brano viene reinterpretato in chiave punk rock dalla cover band statunitense Me First and the Gimme Gimmes nell'album \"Are We Not Men? We Are Diva!\""}
{"id": "3640102", "revid": "1305772", "url": "https://it.wikipedia.org/wiki?curid=3640102", "title": "Battle Grand Prix", "text": " \u00e8 un videogioco di Formula 1 nel quale due giocatori si sfidano sul circuito Grand Prix.\nModalit\u00e0 di gioco.\nOgni automobile si distingue dall'altra in base a qualche dettaglio e per la colorazione; inoltre, i circuiti spaziano dal conglomerato bituminoso al calcestruzzo, rendendo il tutto molto pi\u00f9 avvincente, soprattutto quando si guida in circuiti come quello di Toronto o in Islanda.\nIl giocatore pu\u00f2 scegliere tra quaranta piloti fittizi e ventiquattro squadre. Il gioco utilizza la modalit\u00e0 grafica nota come split screen. Le macchine possono essere aggiustate nel garage e ai pit stop durante le corse. Gli scontri tra vetture obbligano il giocatore a ritirarsi definitivamente dalla gara prima di aver compiuto tutti i giri necessari per il completamento ordinario.\nLe uniche due cose alle quali il giocatore deve stare attento sono la benzina e la manutenzione dei freni.\nCi sono tre livelli di difficolt\u00e0: Principiante, Professionista ed Esperto."}
{"id": "3640104", "revid": "1305772", "url": "https://it.wikipedia.org/wiki?curid=3640104", "title": "Battle Clash", "text": "Battle Clash, in Giappone , \u00e8 un videogioco prodotto dalla Nintendo e Intelligent Systems per il Super Nintendo Entertainment System nel 1992, seguito poi da \"\" l'anno seguente.\nStoria.\nIn un futuro distante, la Terra vive nel caos e soltanto il Gioco Battagliero permette un minimo di ordine. Tutte le battaglie sono combattute da macchine antropomorfe gigantesche dette Standing Tanks (ST) e Anubis, un combattente spietato, diventa il campione assoluto. Mike Anderson, il cui padre fu tra le tante vittime d'Anubis, rifiuta di morire e s'allena e studia per apprendere tutto sugli ST, sperando di poter vendicare il padre e porre termine al bailamme continuo nel mondo. Prima di tutto, per\u00f2, deve sconfiggere i Subordinati Combattivi (gli scagnozzi di Anubis).\nMeccanica di gioco.\nNel gioco, il giocatore interpreta il pilota del ST Falcon e compagno di Mike contro i nemici in combattimenti uno contro uno. Per attaccare, bisogna attivare il Super Scope e si possono sparare raffiche rapide oppure attacchi caricati. Quando la barra dell'energia \u00e8 piena si possono sparare saette, ma questa decurteranno di una certa percentuale la propria barra dell'energia e la loro funzione \u00e8 prettamente difensiva, siccome alcuni attacchi avversari possono essere contrastati solo in questa maniera.\nL'obiettivo del gioco \u00e8 sconfiggere tutti i nemici, arrecando, possibilmente, danno ai loro punti deboli (ogni ST nemico ha un punto debole in una zona differente) e si vince solo se il proprio avversario perde tutta l'energia.\nSe si perde la partita a causa della distruzione del proprio robot oppure per aver raggiunto il tempo limite di 10 minuti a battaglia, si pu\u00f2 ricominciare indefinitivamente finch\u00e9 si oltrepassa il livello.\nRicezione.\n\"Battle Clash\" \u00e8 stato valutato 3.775 su 5 da \"Nintendo Power\".\nDifferenze Regionali.\nLa versione giapponese,\"Space Bazooka\", \u00e8 stata distribuita un anno dopo quella americana. Vinto il gioco a livello normale, un'immagine statica di Anderson con il suo robot verr\u00e0 mostrata durante i titoli di coda, invece del mero sfondo blu. Vinto a livello difficile, lo sfondo mostrer\u00e0 tutti i personaggi di supporto durante la battaglia finale assieme al protagonista."}
{"id": "3640108", "revid": "115709626", "url": "https://it.wikipedia.org/wiki?curid=3640108", "title": "Jurassic War", "text": "Jurassic War, noto come Clash of the Dinosaurs, \u00e8 una mini-serie documentaristica statunitense creata dalla Dangerous LTD in particolare da Tim Goodchild. Il documentario \u00e8 iniziato il 13 dicembre del 2009, su Discovery Communications.\nModelli.\nPer il documentario L'ultimo giorno dei dinosauri: il Parasaurolophus \u00e8 stato utilizzato per il Charonosaurus, il Deinonychus per il Saurornithoides, il Sauroposeidon per l'Alamosaurus. Invece il Tyrannosaurus, il Triceratops, l'Ankylosaurus e il Quetzalcoatlus sono rimasti gli stessi."}
{"id": "3640109", "revid": "599013", "url": "https://it.wikipedia.org/wiki?curid=3640109", "title": "Knut Holte", "text": "Carriera.\nClub.\nHolte gioc\u00f2 nello HamKam dal 1986 al 1990. Successivamente, dal 1991 al 1993, gioc\u00f2 48 partite nella Tippeligaen e segn\u00f2 4 reti per il Lyn Oslo. Tra il 1994 ed il 1995 fu un calciatore dello Stab\u00e6k, per cui gioc\u00f2 35 incontri e segn\u00f2 5 reti. Fu in squadra anche per il 1996, ma un'operazione al tendine d'Achille eseguita nel pre-stagione non port\u00f2 il successo sperato. Annunci\u00f2 cos\u00ec il ritiro."}
{"id": "3640114", "revid": "767487", "url": "https://it.wikipedia.org/wiki?curid=3640114", "title": "Battle Cars", "text": "Battle Cars \u00e8 un videogioco per il Super NES pubblicato e sviluppato dalla Namco nel 1993. Ambientato in un futuro lontano, vede delle automobili equipaggiate con armi letali gareggiare tra loro senza esclusione di morti in pista.\n\u00c8 possibile giocare in uno o due giocatore. In singolo giocatore si giocano sfide di difficolt\u00e0 crescente, mentre in due giocatori si pu\u00f2 giocare la campagna alternando il punto di vista, oppure giocare la modalit\u00e0 vs.\nStoria.\nL'eccesso della rivoluzione industriale ha condannato la terra ad abusarne: tutte le industrie sfruttavano il settore secondario e la sovrappopolazione e la pessima qualit\u00e0 ambientale \u00e8 dovuta all'utilizzo di macchinari obsoleti ed altamente inquinanti per ridurre i costi di produzione. Il riscaldamento globale \u00e8 aumentato notevolmente. Il ventunesimo secolo progredisce verso l'effetto serra e questi inizia a mostrare i primi effetti: le calotte polari si sono sciolte a velocit\u00e0 allarmante.\nIl livello marino aument\u00f2 notevolmente e l'allarme fu mondiale, e sebbene milioni di persone morirono a causa dell'alzamento del livello marittimo, altre chiedevano sangue, essendo stati scoperti armamenti nascosti al mondo sin dalla guerra del golfo. I potenti si inventarono una guerra contro dei fittizi terroristi ambientali ed il mondo cambi\u00f2.\"\nL'inizio del ventiduesimo secolo vide sorgere un nuovo ordine mondiale: i sopravvissuti alla devastazione vivevano in citt\u00e0 stato e il popolo, stroncanto da numerosi anni guerrieri, richiedeva un nuovo sport... Automobili da Combattimento... tecnologia... aggressione... Automobili da Combattimento. Le Battle Car ottennero la stessa popolarit\u00e0 degli artisti del passato e l'unica regola tra le poche regole rimaste, per chi padroneggiava l'arte di uccidere con le Battle Card, era di risultare sempre vincente.\n\"Citazione: Manuale d'Istruzione di Battle Cars, pagina 4\"\nVeicoli.\nCi sono tre veicoli all'inizio ed una pletora di colori, e l'unica differenza \u00e8 estetica, siccome sono tecnicamente identici. Il veicolo scelto lo si usa per tutta la durata della campagna. I veicoli guidati dai bosses sono esotici e impossibili da sbloccare.\nMiglioramenti ai veicoli.\n\u00c8 possibile ottenere denaro per potenziare le proprie automobili dopo aver sconfitto i nemici nei circuiti confinanti. Ogni categoria pu\u00f2 essere aggiornata sin il livello otto.\nArmi.\nSono disponibili tre armi migliorabili di volta in volta sino al livello cinque, incrementandone velocit\u00e0 e potenza. Spendendo i crediti si possono ottenere nuove armi.\nLivelli.\nCi sono nove livelli in totale con due modalit\u00e0 differenti: cross-country e circuit.\nCross-Country: Obbligatoria, almeno inizialmente: percorsi lineari e bisogna eliminare pi\u00f9 nemici possibili per guadagnare denaro. Se si spende troppo tempo in questo percorso, si verr\u00e0 danneggiati continuamente da un satellite \"Peace-Net\" piazzato attorno il tracciato.\nCircuit: Completato un livello cross-country, si \u00e8 sfidati dal boss di fine livello per due giri e le altre automobili sono solo dei riempitivi e non danno ricompensa se distrutte. I bosses non possono essere distrutti ma possono essere rallentati con le armi.\nI nomi dei circuiti e dei rispettivi boss:\nCi sono altri cinque circuiti e altre nove cross-country in modalit\u00e0 due giocatori."}
{"id": "3640117", "revid": "92723", "url": "https://it.wikipedia.org/wiki?curid=3640117", "title": "Bulgarrenault", "text": "La Bulgarrenault (in lingua bulgara \"\u0411\u0443\u043b\u0433\u0430\u0440\u0440\u0435\u043d\u043e\") \u00e8 stata una casa automobilistica bulgara con sede nella citt\u00e0 di Plovdiv, risultato di una collaborazione tra la Metalhim (una ditta bulgara nel settore della difesa) e la Bulet (una societ\u00e0 commerciale bulgara nel settore delle esportazioni).\nLa produzione prosegu\u00ec per cinque anni (1966-1970), durante i quali la fabbrica di Plovdiv produsse due modelli Renault: la Renault 8 e la Renault 10. \nInizi.\nAlla met\u00e0 degli anni \u201860, a seguito dell'iniziativa della ETO Bulet (societ\u00e0 statale per l'export), fu formata una joint-venture fra la Bulet stessa e la SPC Metalhim (cooperativa di stato nel settore produzione), con lo scopo di costruire autovetture. \nIn quel periodo la ETO Bulet era coinvolta nel commercio di tutti i tipi di manufatti, mentre la SPC Metalhim era una cooperativa di produzione che riuniva tutti gli stabilimenti in Bulgaria nel settore della difesa nazionale.\nL'idea di base era quella di acquistare dei CKD, kit di autovetture dall'estero, grazie alla disponibilit\u00e0 da parte della Bulet di riserve in valuta pregiata e poi di assemblarli nelle fabbriche di propriet\u00e0 della Metalhim.\nDiverse offerte erano gi\u00e0 state fatte da case automobilistiche straniere (come Renault, Fiat, Simca, e Alfa Romeo), ma l'offerta della Renault fu considerata la pi\u00f9 attraente (La prima offerta della casa automobilistica francese era stata fatta il 27 maggio 1963, per il montaggio delle autovetture Renault 4 e Renault 4L.)\nIl 30 luglio 1966 il Consiglio dei ministri bulgaro diede una formale autorizzazione alla SPC Metalhim di avviare i negoziati con la Renault attraverso la mediazione della ETO Bulet (Inizialmente, l'assemblaggio delle vetture era destinato a una fabbrica nella citt\u00e0 di \u010cerven Brjag).\nIl giornale statale Rabotni\u010desko Delo nel suo numero N\u00b0 261 del 18 settembre 1966, annunci\u00f2 che la ETO Bulet e la Renault avevano firmato un contratto e solo due giorni dopo, 10 auto Renault 8 furono mostrate alla Fiera di Plovdiv, dicendo che erano state assemblate nella fabbrica militare nella citt\u00e0 di Kazanl\u0103k. \nLe vetture erano di marca Bulgarrenault e la parte superiore sinistra del loro parabrezza portava un adesivo tricolore con un'iscrizione Bulet.\nIl giornale Rabotnichesko Delo del 21 settembre 1966, citava un alto dirigente della Renault il quale affermava riguardo al contratto appena firmato con ETO Bulet, che oltre 10.000 esemplari di auto Renault 8 sarebbero stati montati in Bulgaria entro il 1970.\nAvvio della produzione.\nI responsabili del progetto della creazione delle linee di montaggio Renault in Bulgaria furono l'ingegnere francese Pierre Auberger e gli amministratori delegati di ETO Bulet Emil Razlogov e di SPC Metalhim gen. Jamakov Stefan Vapcarov che ne sarebbe diventato il responsabile tecnico, mentre Atanas Taskov e Georgi Mladenov furono chiamati come responsabili per l'esportazione di autovetture ETO Bulet. \nUn gruppo di ingegneri bulgari fu inviato a sottoporsi ad un addestramento di tre mesi presso fabbriche della Renault in Francia.\nInizialmente, la Francia forniva le parti necessarie e i componenti delle vetture, ma il piano era quello di passare gradualmente ad un assemblaggio progressivo, che avrebbe portato alla fabbricazione della grande maggioranza di queste in Bulgaria.\nNel 1967, la catena di montaggio fu spostata nella citt\u00e0 di Plovdiv, dove la costruzione della nuova linea di assemblaggio nella nuova fabbrica era stato appena completato. \nFino alla consegna formale della fabbrica, l'assemblaggio si svolse temporaneamente persino nel padiglione n. 10 del Quartiere Fieristico di Plovdiv.\nIl nuovo stabilimento funzion\u00f2 fino al 1970 lungo la sua linea completamente automatizzata di assemblaggio in movimento, che comprendeva la saldatura e moderni macchinari per la verniciatura, questi ultimi ottenuti ad un costo di 15 milioni di dollari.\nAumento della produzione e la fine del progetto.\nLa produzione annua dello stabilimento di assemblaggio di automobili aveva lo scopo di raggiungere le 3.000 autovetture, ma questo ambizioso obiettivo non fu mai raggiunto. \nFino al 1970, la fabbrica di Plovdiv produsse complessivamente solo circa 4.000 esemplari di auto Bulgarrenault 8 e 10, per un costo totale dei componenti forniti dai francesi dell'equivalente di 6 milioni di dollari americani, in media 1.500 dollari per auto prodotta. \nLe vetture prodotte furono commercializzate in Bulgaria nel febbraio del 1967, come fu ufficialmente annunciato nel numero 2 della rivista bulgara di auto Avto-Moto. \nLa rivista aveva annunciato un prezzo di 5.500 lev bulgari per esemplare, ma i prezzi effettivi furono fissati in 6.100 lev per la Bulgarrenault 8 e 6.800 lev per la Bulgarrenault 10. \nUna parte delle vetture assemblate furono anche vendute all'estero, durante gli anni dal 1967 al 1969, 500 auto Bulgarrenault 10 furono esportate in Jugoslavia, e nel 1970 altre 300 vetture Bulgarrenault 8 e 10 furono esportate in Austria. \nAltri acquirenti di auto Bulgarrenault furono alcuni paesi del Medio Oriente.\nA causa del relativo insuccesso dell'esperienza e delle mutate condizioni politiche, tutta la produzione di autovetture della Bulgarrenault si arrest\u00f2 nei primi mesi del 1970.\nVetture esportate.\nesportazioni totali: 1773"}
{"id": "3640119", "revid": "228587", "url": "https://it.wikipedia.org/wiki?curid=3640119", "title": "Battle Blaze", "text": " \u00e8 un videogioco di tipo picchiaduro ambientato durante il Medioevo, pubblicato dalla Sammy Studios nel 1992.\nI combattenti utilizzano svariati tipi di armi; \u00e8 possibile combattere in un colosseo oppure vivere un'avventura, cui scopo \u00e8 la sconfitta del Signore Oscuro, abitante della fortezza in cielo.\nTrama.\nUna landa detta Virg era controllata da un potente Re ed ogni re era scelto dopo il \"Torneo dei Campioni\". Un demone infernale, desideroso di conquistare la terra, invi\u00f2 cinque fantasmi per possedere cinque dei contendenti al titolo e questi cinque avrebbero combattuto tra loro sino alla morte, come in una battle royale. \nI fantasmi possedettero ogni contendente eccetto uno: quando uno dei fantasmi si avvicin\u00f2 a Durill, il pi\u00f9 abile tra i contendenti, subito stette male e fu sconfitto, ma il contendente mor\u00ec a causa dell'inquinamento mentale. Morto, suo figlio Kerrel inizia la sua avventura per vendicarsi del demone malvagio."}
{"id": "3640120", "revid": "439868", "url": "https://it.wikipedia.org/wiki?curid=3640120", "title": "Santa Croce (Sermide)", "text": "Santa Croce \u00e8 una frazione del comune di Sermide e Felonica, in provincia di Mantova, dal quale dista circa 6 km. \nSanta Croce si trova nel bacino subsidente padano e i comuni limitrofi sono quelli di Magnacavallo, Carbonara di Po e Poggio Rusco.\nStoria.\nNon si sa con certezza a quando risalga la civilizzazione del territorio di S. Croce, ma i primi insediamenti umani potrebbero risalire ai secoli XVI - XII a.C. \nDal ritrovamento di alcune strutture murarie e di alcuni reperti ceramici si pu\u00f2 dedurre che durante il periodo romano e imperiale la zona di Santa Croce fu abitata da varie famiglie. Sembra infatti che la civilt\u00e0 romana fosse presente dal I secolo a.C. \nDurante il dominio romano la zona di Santa Croce, territorio lagunare che sorgeva nelle vicinanze del corso d'acqua Lagurano, fu bonificata per consentire alla civilt\u00e0 umana di insediarsi e svilupparsi.\nEconomia.\nLe attivit\u00e0 pi\u00f9 praticate nel territorio di Santa Croce erano l'agricoltura, l'allevamento e alcune attivit\u00e0 artigianali. Grazie alla sua posizione geografica, vicina a vie di comunicazione importanti come il fiume Po e le strade che la collegavano alle citt\u00e0 di Verona, Mantova e Modena, Santa Croce vide svilupparsi anche una fiorente attivit\u00e0 di scambi commerciali.\nOrigine del nome.\nIl nome Santa Croce deriva dal miracolo della croce avvenuto nella zona dove oggi si sviluppa la frazione.\nSecondo la leggenda, un uomo cieco si rec\u00f2 a Gerusalemme e fece un voto per poter riacquistare la vista. All'improvviso gli apparve un Santo che gli don\u00f2 una croce e gli disse di portarla al Lagurano, dove avrebbe riavuto la vista. Il cieco obbed\u00ec e, una volta arrivato a destinazione, per far stare dritta la croce la leg\u00f2 a un ramo di salice. Il salice rinverd\u00ec, crebbe e si svilupp\u00f2 assumendo la forma di una croce. Dopo questo fatto, il cieco ricevette il dono della vista e da allora gli abitanti della zona iniziarono a visitare il luogo della croce per essere miracolati e risanati da malattie e infermit\u00e0.\nMonumenti e luoghi di interesse.\nChiesa di Santa Croce. Fu eretta nel 1074 su ordine di Matilde di Canossa. Essa era una grangia benedettina, dipendente dall'Abbazia di Felonica.\nLa struttura, lunga circa 14 metri, larga 6 metri e alta 7 metri, fu costruita in stile Romanico-Matildico. Sull'altare maggiore fu posto un altorilievo composto da 9 figure, alte circa 1 metro, rappresentante la deposizione della Croce. Nella seconda met\u00e0 del Quattrocento la chiesa fu ingrandita e abbellita con degli affreschi. Secondo fonti storiche, il cardinale Francesco Gonzaga consacr\u00f2 la chiesa di Santa Croce nel 1479."}
{"id": "3640122", "revid": "599013", "url": "https://it.wikipedia.org/wiki?curid=3640122", "title": "ITF Women's Circuit Pingguo 2011 - Singolare", "text": "Il singolare del torneo di tennis ITF Women's Circuit Pingguo 2011, facente parte della categoria ITF Women's Circuit, ha avuto come vincitrice Jing-Jing Lu che ha battuto in finale Tetjana Lu\u017eans'ka 6-4, 7-5."}
{"id": "3640123", "revid": "1782831", "url": "https://it.wikipedia.org/wiki?curid=3640123", "title": "Batman Returns (videogioco)", "text": "Batman Returns \u00e8 un videogioco basato sul film \"Batman Returns\", distribuito sulle console SEGA da SEGA stessa, mentre le versioni per NES e Super NES furono pubblicate da Konami. \nLa versione per PC fu pubblicata da Konami ma sviluppata da Spirit of Discovery. La versione Amiga fu sviluppata da Denton Designs e ancora pubblicata da Konami, e quella Atari Lynx, invece, fu distribuita dalla stessa Atari.\nVersioni.\nSNES.\nLa versione per SNES fu pubblicata nel 1993, fondamentalmente un picchiaduro a scorrimento da sinistra a destra, un genere frequente all'epoca sulla console - la meccanica di gioco e la grafica rassomigliano alla serie \"Final Fight\".\nIl giocatore dovr\u00e0 affrontare sette livelli ispirati al film e vari membri della Red Triangle Circus Gang attaccheranno Batman, capace di difendersi con i suoi strumenti, come il batarang. Ogni scenario termina con il combattimento contro un boss, leggermente pi\u00f9 ostico dei nemici regolari. Alcuni livelli sono piattaforme bidimensionali, nonostante la maggioranza siano livelli con piattaforme simil 3D con cui si ha a disposizione molto pi\u00f9 movimento. Il quinto livello consiste nel guidare la Batmobile in una corsa contro la banda nemica e per sconfiggerli la Batmobile dispone di mitragliatrici. \nIl gioco fu ben valutato per via della sua qualit\u00e0 tecnica globale e per la sfida bilanciata che offriva - grazie anche alle musiche adattate da Danny Elfman, il compositore del film - ma non fu esentato da critiche contro la sua mancanza di originalit\u00e0.\n\"Batman Returns\" fu premiato nel 1992 come \"Miglior Adattamento Cinematografico come Videogioco\" dal \"Electronic Gaming Monthly\".\nNES.\nLa versione NES rassomiglia pi\u00f9 alla serie \"Double Dragon\". Il giocatore dispone di una sola barra d'energia, allungabile con dei bonus particolari, e il sistema di salvataggio \u00e8 a password. Sono presenti due livelli a scorrimento continuo in cui si utilizzano la Batmobile e la Batkiboat.\nSega a 16-bit.\nLa versione Sega Mega CD e Mega Drive sono pressappoco identiche, eccetto che la versione CD presenta migliore sonoro grazie al CD audio, un motore 3D notevole per l'epoca per alcuni frangenti specifici del gioco e disegni ufficiali inediti.\nLa versione Mega Drive fu criticata per la sua qualit\u00e0 grafica mediocre e meccanica di gioco altalenante, data la difficolt\u00e0 eccessiva, mentre la controparte Mega-CD/Sega CD ebbe successo per la sua veste grafica e per la colonna sonora di genere rock.\nLa versione Sega Mega Drive comincia con il Pinguino che uccide la Principessa di Ghiaccio e infanga con l'omicidio la reputazione di Batman, come mostrato nell'introduzione.\nSega Master System e Game Gear.\nAnche le versioni ad otto bit sono videogiochi piattaforma, indipendenti dalle versioni sedici bit, con livelli unici, percorsi facili o difficili, i secondi con piattaforme di gioco pi\u00f9 strette e trappole pi\u00f9 frequenti.\nAtari Lynx.\nLa versione Lynx \u00e8 un misto tra un gioco platform e un picchiaduro a scorrimento laterale. Oltre alla difficolt\u00e0 estrema, questo titolo spinge al limite la console portatile Atari.\nPC.\nPraticamente un gioco a parte, di genere avventura.\nUna conversione di discreta qualit\u00e0, secondo la stampa specializzata.\nAmiga.\nSoggetto a una considerabile controversia: la Gametek, prima di pubblicare il gioco, invi\u00f2 foto della versione PC alla stampa specializzata e i redattori delle riviste videoludiche si confusero, recensendo la conversione basandosi sulla versione PC.\nQuesta sola conversione \u00e8 considerata pessima per mancanza totale di collisioni adeguate tra gli sprite dei personaggi e ambientazione, controlli impossibili da sfruttare a dovere e pessima grafica e ci\u00f2 ha anche infangato l'assai migliore versione PC, oggigiorno, comunque, distinta dai recensori di videogiochi antiquati in internet."}
{"id": "3640125", "revid": "123542475", "url": "https://it.wikipedia.org/wiki?curid=3640125", "title": "Forever Your Girl (singolo)", "text": "Forever Your Girl \u00e8 una canzone di Paula Abdul, pubblicata nel 1989 come quarto singolo dall'omonimo album.\nClassifiche.\nIl singolo, fu il secondo singolo di Paula ad andare alla prima posizione della Billboard Hot 100, dove rimase per due settimane. Raggiunse il primo posto anche in Canada, ma in Europa, ebbe un successo moderato."}
{"id": "3640127", "revid": "1342115", "url": "https://it.wikipedia.org/wiki?curid=3640127", "title": "Francesco Farina", "text": "Biografia.\nNel 1980-81 \u00e8 stato presidente del Lanerossi Vicenza, di propriet\u00e0 di suo padre Giuseppe. Dal 1981 al 1984 \u00e8 stato amministratore delegato del , di cui poi \u00e8 stato presidente dal 1984 al 1994; \u00e8 il dirigente che ha guidato il Modena per maggiore tempo. Durante questo periodo il club \u00e8 stato promosso due volte dalla serie C1 alla serie B (1985-1986 e 1989-1990) e retrocesso due volte dalla serie B alla C1 (1987-1988 e 1993-1994).\nNel 2010 \u00e8 stato eletto sindaco del comune di Pal\u00f9 (in provincia di Verona), nelle file della Lega Nord, incarico che ha ricoperto fino al 2015 e poi nuovamente a partire dal settembre 2020."}
{"id": "3640128", "revid": "1543377", "url": "https://it.wikipedia.org/wiki?curid=3640128", "title": "Live in Japan (John Coltrane)", "text": "Live in Japan \u00e8 un album live del musicista jazz statunitense John Coltrane, comprendente la registrazione dei concerti tenuti nel 1966 in Giappone dal quintetto di Coltrane, composto dalla moglie/pianista Alice, da Pharoah Sanders al sax e al clarinetto basso, dal bassista Jimmy Garrison e dal batterista Rashied Ali.\nL'album \u00e8 stato pubblicato in diversi formati nel corso degli anni. Nel 1973 l'album fu pubblicato su doppio LP, successivamente sempre negli anni settanta da queste registrazioni furono ricavati tre album: Concert in Japan (US 2 LP), Coltrane in Japan (Japan 3 LP) e Second Night In Japan (Japan 3 LP). (Parte del materiale venne anche riedito nel 1980 dalla MCA Records nei due album Coltrane In Tokyo Vol. 1 e Coltrane In Tokyo Vol. 2).\nInfine nel 1991 la Impulse! ristamp\u00f2 \"Live in Japan\" in CD su due volumi: \"Live In Japan Vol. 1\" e \"Live In Japan Vol. 2.\" Negli Stati Uniti questi due CD furono poi raggruppati per la pubblicazione in un unico box set di 4 CD.\nIl disco.\nLe esibizioni incise sull'album provengono dall'unica tourn\u00e9e in Giappone fatta da Coltrane nel luglio 1966. Il sassofonista si esib\u00ec con il suo gruppo in due arene di Tokyo, la \"Shinjuku Kosei Nenkin Hall\" e la \"Sankei Hall\", riscuotendo un notevole successo di pubblico.\nA questo punto della sua carriera, Coltrane era fortemente immerso nello sperimentalismo pi\u00f9 avant-garde che si potesse associare ad uno stile di jazz. Sanders, che era un innovatore e pioniere del free jazz, influenz\u00f2 fortemente il modo di suonare di Coltrane.\nLe canzoni presenti sull'album sono notevoli per quanto riguarda la durata (la pi\u00f9 \"breve\" dura 25 minuti), per essere strutturate come delle versioni infarcite di estesi assoli \"free\" da parte di ogni musicista, dove in qualche caso la melodia sparisce del tutto e il tema principale del brano viene solo brevemente accennato se non ignorato del tutto (si ascolti a proposito la torrenziale versione di quasi 1 ora di durata dello standard \"My Favorite Things\" presente sull'album)."}
{"id": "3640130", "revid": "599013", "url": "https://it.wikipedia.org/wiki?curid=3640130", "title": "Piede da trincea", "text": "Il piede da trincea \u00e8 una malattia del piede causata da freddo, umidit\u00e0 e scarsa igiene. Classificata tra le sindromi da immersione, essa presenta un quadro clinico simile al congelamento ma con una prevalenza di manifestazioni di edema tissutale.\nLa malattia si manifesta tipicamente nei soldati impegnati in una guerra di posizione. Essa \u00e8 stata descritta per la prima volta nel 1812 in occasione della ritirata di Russia dell'esercito di Napoleone, pur essendo inquadrata clinicamente nel 1915.\nStoria.\nIl piede da trincea \u00e8 stato descritto per la prima volta nel 1812 dal barone Dominique Jean Larrey, medico capo chirurgo dell'esercito francese in occasione della ritirata di Russia nell'esercito di Napoleone, quando la patologia ha avuto larga diffusione.\nEssa si \u00e8 manifestata specialmente durante la prima guerra mondiale tra i soldati degli opposti eserciti, poich\u00e9 quel conflitto fu combattuto per lunghissimi periodi in trincee spesso fangose; \u00e8 stata la pi\u00f9 frequente causa di amputazioni ai piedi, come terapia estrema. Spesso i soldati, nonostante i dolori causati dai danni al sistema nervoso periferico, erano costretti a rimanere nel fango e di fatto venivano curati solo quando i danni neurologici erano tali da non permettere pi\u00f9 loro di restare in piedi. Accadeva anche che alcuni soldati non evitassero di tenere i piedi nel fango, ma anzi cercassero tale condizione per poter essere ricoverati ed evitare quindi il combattimento.\nPer combattere questa devastante patologia i soldati inglesi ricevettero l'ordine di asciugare i piedi e cambiare le calze pi\u00f9 volte al giorno. In tal senso si \u00e8 stimato che siano stati circa 20.000 i soldati inglesi colpiti dalla sindrome. Secondo altre fonti sono stati 75.000 i casi tra i soldati britannici e 2.000 tra i soldati americani.\nPer porvi rimedio, alla fine del 1915 fu ordinato che nelle trincee i soldati britannici avessero tre paia di calzini ciascuno e cambiassero le calze almeno due volte al giorno, asciugandosi bene i piedi. Inoltre, dovevano coprirsi i piedi con un grasso a base di olio di balena. Tale pratica, come si sarebbe compreso in seguito, avrebbe tuttavia accentuato i problemi, perch\u00e9 non permetteva ai piedi una corretta traspirazione.\nLa patologia si \u00e8 manifestata anche durante la seconda guerra mondiale con un'incidenza pari al 4% di tutte le patologie non derivanti da scontri in battaglia. Vi sono state segnalazioni di casi anche durante la campagna italiana, come nella battaglia di Montecassino.\nCasi successivi sono stati segnalati nel corso della guerra del Vietnam dove, per\u00f2, fu il caldo umido a favorire una variante tropicale chiamata \"Paddy foot\", con lo sviluppo di infezioni.\nNella pi\u00f9 recente guerra delle Falkland (1982), il piede da trincea si \u00e8 verificato tra i soldati dell'esercito britannico, impegnati sul terreno, con una incidenza del 14%. Questa alta percentuale di incidenza di patologia \u00e8 stata imputata alla non ottimale impermeabilizzazione delle calzature usate dai soldati britannici, le \"Direct Moulded Sole Boots\" (DMS boots), che erano in dotazione all'esercito britannico sin dal 1958.\nLa malattia \u00e8 documentata anche in ambiti non strettamente militari: \u00e8 stata ad esempio segnalata tra i ranger dei Parchi nazionali in Nuova Zelanda, tra senzatetto delle grandi metropoli e in generale tra le persone che per motivi di lavoro o altro devono rimanere a lungo con i piedi in acqua senza possibilit\u00e0 di adeguato movimento.\nIn occasione del Glastonbury Festival nel 2007 sono stati registrati casi analoghi per la presenza di condizioni meteo sfavorevoli durante tutta la durata del festival; anche se l'anno con il pi\u00f9 alto numero di casi, circa 90 al giorno, \u00e8 stato il 1998.\nEziologia.\nA differenza del congelamento, il piede da trincea si produce per una permanenza prolungata dell'arto (almeno 10-12 ore) a basse temperature, inferiori a 10\u00a0\u00b0C (50\u00a0\u00b0F), quando manca un adeguato isolamento, e si pu\u00f2 anche verificare alle mani. L'umidit\u00e0, il vento, l'immobilit\u00e0 prolungata e il mantenere i piedi per pi\u00f9 giorni bagnati, sono la causa scatenante la patologia insieme ad una scarsa igiene.\nLe preesistenti patologie vascolari e vari fattori di rischio, tra cui il fumo, sono con-causa di accelerazione e aggravamento dello stato morboso. L'iperidrosi \u00e8 ritenuta essere una concausa importante.\nQuadro clinico.\nIl meccanismo del danno tissutale deriva da effetti sinergici di cause patogene multiple; infatti, le manifestazioni cliniche sono simili a quelle del congelamento, ma con una prevalenza della componente edemigena. All'esame al microscopio si rileva una neuropatia periferica con alterazioni patologiche degli assoni e ischemia degli stessi, il che spiega il dolore presente nella patologia. Sono possibili fenomeni di vasospasmo e nei casi pi\u00f9 gravi anche fenomeni di trombosi venosa.\nLa causa principale \u00e8 una ischemia ai tessuti e ai nervi dei piedi, danni che possono manifestarsi entro 24-48 ore.\nL'entit\u00e0 del danno pu\u00f2 variare. Nella prima fase i piedi sono arrossati e intorpiditi, poi subentra un gonfiore e un formicolio, quindi prurito e dolore, infine le vesciche, che possono infettarsi e trasformarsi in ulcere cutanee.\nSe non curata, la lesione ai piedi pu\u00f2 portare all'amputazione e talvolta anche la morte.\nIl piede di trincea in fase avanzata, comportando spesso vesciche e piaghe aperte, pu\u00f2 provocare infezioni che poi sono la causa dell'amputazione se questa non viene risolta con le terapie mediche (antibiotici) del caso. Le infezioni fungine subentrano soprattutto in presenza di condizioni locali di caldo umido; per questo motivo \u00e8 talvolta chiamata ulcera tropicale (piede da giungla). Questa manifestazione si \u00e8 presentata ai soldati americani nelle zone di guerra del pacifico durante la seconda guerra mondiale e durante la guerra del Vietnam.\nRaramente sono stati segnalati casi di piede da trincea in soggetti predisposti, dopo una vasocostrizione dovuta ad una ingessatura ai piedi.\nA differenza del congelamento, nella patologia del piede di trincea non \u00e8 richiesta la presenza di temperature di congelamento, perch\u00e9 essa si pu\u00f2 verificare a seguito di un'esposizione prolungata a temperature fino a circa 16\u00a0\u00b0C (60\u00b0 Fahrenheit).\nClinicamente il paziente andrebbe indagato per la presenza di vasculite crioglobulinemica, anormalit\u00e0 nelle proteine totali, albumina, gammaglobuline, o livelli di complemento C3 o C4, iperviscosit\u00e0 del plasma o evidenza di alcolismo cronico che si manifesta con innalzamento di: emoglobina, PCV, RBC, MCV o gamma-glutamil-transpeptidasi (GGT).\nPrognosi.\nLa malattia di norma si risolve spontaneamente con la guarigione. I casi di gangrena sono limitati alle situazioni di lunghissima esposizione e associati o meno a fattori patologici preesistenti. Le sindromi da immersione infatti sono tipiche dei soldati impegnati in una guerra di posizione in condizioni ambientali avverse, freddo-umido o caldo-umido o dei dispersi in mare. Spesso questi episodi si manifestano in inverno in soggetti senza casa (senzatetto).\nTerapia.\nLa terapia del piede da trincea \u00e8 assimilabile alla terapia della gangrena da congelamento. Si usano gli antibiotici, gli antinfiammatori e analgesici anche maggiori (oppioidi), va anche controllato e mantenuto in modo ottimale l'equilibrio metabolico del paziente.\nIl trattamento non dovrebbe iniziare se le cause scatenanti non sono state rimosse, per evitare episodi con cicli ripetuti di gelo-disgelo tissutale.\nIn questa patologia la prevenzione, specialmente dell'ipotermia, permette di evitare le complicazioni e le manifestazioni gravi della patologia."}
{"id": "3640137", "revid": "599013", "url": "https://it.wikipedia.org/wiki?curid=3640137", "title": "ITF Women's Circuit Pingguo 2011 - Doppio", "text": "Il doppio del torneo di tennis ITF Women's Circuit Pingguo 2011, facente parte della categoria ITF Women's Circuit, ha avuto come vincitrici Sh\u016bko Aoyama e Rika Fujiwara che hanno battuto in finale Wan-Ting Liu e Sheng-Nan Sun 6-4, 6-3."}
{"id": "3640138", "revid": "6923", "url": "https://it.wikipedia.org/wiki?curid=3640138", "title": "Roh Tae-woo", "text": "Nel suo discorso di insediamento promise l'avvio di un processo di democratizzazione, che avrebbe introdotto libert\u00e0 e diritti umani inviolabili, assicurando la sicurezza economica e della nazione.\nRoh inaugur\u00f2 la Sesta Repubblica della Corea del Sud, promulgando il 29 ottobre 1988 la Costituzione democratica che gli elettori avevano approvato col referendum del 27 ottobre 1987.\nGrazie alla sua vicinanza ai chaebol, di cui promuoveva gli interessi in cambio di tangenti, ha costruito una fortuna di 650 milioni di dollari.\nIn seguito alla campagna anti-corruzione condotta dopo il 1993 dal suo successore Kim Young-sam, e all'interrogatorio sul loro ruolo nella rivolta di Gwangju del 19804 , Roh Tae-woo fu condannato, cos\u00ec come il suo predecessore Chun Doo-hwan. La condanna di Roh Tae-woo a ventidue anni e mezzo fu ridotta a diciassette anni in appello, prima di essere rilasciato all'inizio del 1998 per intervento del nuovo presidente Kim Dae-jung."}
{"id": "3640139", "revid": "599013", "url": "https://it.wikipedia.org/wiki?curid=3640139", "title": "Madison Keys", "text": "Nel corso della sua carriera si \u00e8 aggiudicata sei titoli WTA, tra cui il prestigioso Premier 5 di Cincinnati nel 2019, mentre nei tornei del Grande Slam vanta come migliore risultato la finale disputata allo US Open 2017 e persa contro l'amica e connazionale Sloane Stephens. Inoltre, \u00e8 stata semifinalista all'Australian Open 2015, all'Open di Francia 2018 e allo US Open 2018. \nHa partecipato ai Giochi della XXXI Olimpiade, tenutisi a Rio de Janeiro. In questa edizione ha raggiunto la semifinale, dove ha perso contro Angelique Kerber e, nella finalina per la medaglia di bronzo, contro Petra Kvitov\u00e1.\nCarriera.\nInizi.\nA soli sei anni entra a far parte dell'accademia di Chris Evert a Boca Raton e a livello giovanile raggiunge la 35\u00aa posizione in classifica nell'aprile 2009. In quel mese infatti ottiene una wild card per il Ponte Vedra Beach 2009 e diventa una delle pi\u00f9 giovani tenniste a vincere un match nel WTA Tour sconfiggendo Alla Kudrjavceva, classificata 81\u00aa nel ranking mondiale. Nel luglio 2009 partecipa al World TeamTennis tra le file dei Philadelphia Freedoms e a soli quattordici anni riesce a sconfiggere la campionessa in carica di Wimbledon, Serena Williams.\n2011-2015: Primo torneo WTA.\nAgli US Open 2011 \u00e8 tra le giocatrici che si possono aggiudicare una wild card e dopo aver sconfitto Beatrice Capra per 3-6, 7-5, 6-0 riesce a conquistare una delle 7 wild card a disposizione. Accede quindi al tabellone principale dello Slam americano e al primo turno incontra ed elimina un'altra connazionale entrata grazie a una wild card, Jill Craybas, con il punteggio di 6-2, 6-4. Al secondo turno viene eliminata da Lucie \u0160af\u00e1\u0159ov\u00e1 con il risultato finale di 3-6, 7-5, 6-4.\nChiude l'anno al 315\u00ba posto della classifica, mentre nel 2012 \u00e8 la 142\u00aa giocatrice al mondo.\nIl 2013 si apre molto bene grazie ai quarti raggiunti al torneo di Sydney dopo aver sconfitto teste di serie come Lucie \u0160af\u00e1\u0159ov\u00e1 e Zheng Jie si arrende solo a Li Na al terzo set. Agli Australian Open raggiunge il terzo turno dove perde per mano di Angelique Kerber. \u00c8 comunque il suo miglior risultato in un torneo dello Slam. A marzo raggiunge il suo best ranking al n. 76. Termina la stagione nella Top 50 per la prima volta, precisamente al 37\u00ba posto del ranking.\nAl torneo di Charleston raggiunge i quarti di finale. Il 21 giugno 2014, sull'erba di Eastbourne, vince il suo primo titolo WTA battendo la tedesca Kerber per 6-3, 3-6, 7-5. Entra con questa vittoria nelle prime 30 tenniste al mondo. Rispetto alla stagione precedente, migliora sensibilmente la posizione finale (31\u00aa del mondo).\nNell'aprile 2015 conquista la seconda finale della carriera, a Charleston, contro Angelique Kerber, con la quale la Keys aveva vinto il primo titolo WTA l'anno prima. A differenza di Eastbourne, stavolta l'americana perde per 2-6 6-4 5-7. A Wimbledon 2015 raggiunge il secondo quarto di finale della carriera, eliminando Stefanie V\u00f6gele (6(6)-7 6-3 6-4), battendo Elizaveta Kulickova (6-4 7-6(3)), abbattendo Tatjana Maria (duplice 6-4), rimontando un set ad Olga Govortsova (6-1 al terzo) e arrendendosi ai quarti ad Agnieszka Radwanska, per 7-6(3) 3-6 6-3. Nel corso del 2015 la Keys migliora tecnicamente, ci\u00f2 le consente di chiudere l'anno all'interno della Top 20, esattamente al 18\u00ba posto.\n2016, l'anno migliore: Secondo torneo WTA e Top 10.\nL'anno di Madison si apre agli Australian Open, nel quale \u00e8 15\u00aa testa di serie. Nei primi due turni elimina le due kazake Diyas e Shvedova mentre nel terzo si impone, in rimonta, sulla n\u00b0 20 del mondo Ana Ivanovi\u0107, per 4-6 6-4 6-4. La sua avventura termina agli ottavi di finale, quando perde dall'outsider Shuai Zhang, per 3-6 6-3 6-3; non riesce, cos\u00ec, a difendere i punti della semifinale disputata l'anno precedente. Poi partecipa ad Indian Wells, dove, essendo 23\u00ba testa di serie, ha un bye al primo turno. Al secondo esce di scena, perdendo da Nicole Gibbs con un doppio 6-3. A Miami fa meglio e, dopo un bye, elimina Flipkens (6-4 6-2), Vinci (duplice 6-4) e Begu (6-3 6-1) prima di perdere in 2 parziali da Angelique Kerber. A Charleston viene eliminata al secondo turno da Laura Siegemund per 6-4 al terzo set.Si presenta poi a Madrid, dove incomincia la stagione sul rosso: dopo 2 vittorie maturate su Alison Riske e Barbora Str\u00fdcov\u00e1, viene estromessa sorprendentemente da Patricia Maria Tig per 6-3 6-4. Madison disputa in seguito il torneo di Roma dove al primo turno batte Andrea Petkovi\u0107 6-4 6-1, mentre al secondo vince contro la testa di serie n. 5 Petra Kvitov\u00e1, per 6-3 6-4. Agli ottavi estromette l'ungherese T\u00edmea Babos per 7-6(2) 6-3. La Keys giunge ai quarti del torneo italiano per la prima volta in carriera, dove supera in tre set la ceca Str\u00fdcov\u00e1. In semifinale si impone su Garbi\u00f1e Muguruza per 7-6(5) 6-4, accedendo alla prima finale in carriera sulla terra rossa. Il 15 maggio affronta nell'ultimo atto la connazionale Serena Williams, n. 1 al mondo, la quale ha la meglio 7-6(5) 6-3. La Keys, comunque, risale la classifica mondiale di sette posizioni arrivando 17\u00aa, a una piazza dal suo \"best ranking\". Continua il buon stato di forma sulla terra a Parigi, dove raggiunge gli ottavi di finale, grazie alle vittorie in due sets su Donna Veki\u0107, Mariana Duque Mari\u00f1o e M\u00f3nica Puig. Tuttavia, viene sconfitta dalla futura semifinalista Kiki Bertens, che la spunta per 7-6 6-3. \nLa stagione sull'erba del 2016 \u00e8 impreziosita dalla vittoria del torneo a Birmingham. Qui, ha la meglio su: T\u00edmea Babos per 7-6 6-4; Tamira Paszek per 6-1 6-3; rimonta Je\u013cena Ostapenko per 6-7 6-4 6-2 e Carla Su\u00e1rez Navarro, testa di serie n. 6, per 3-6 6-3 7-6. In finale, si impone agevolmente sulla Str\u00fdcov\u00e1, per la terza volta in stagione. Il secondo titolo in carriera, le vale anche l'ingresso per la prima volta nella Top 10. Si tratta della prima americana tra le migliori dieci al mondo dal 1999, quando Serena Williams vi approd\u00f2. Successivamente, a Wimbledon si sbarazza di Laura Siegemund ed elimina in tre sets Kirsten Flipkens e Aliz\u00e9 Cornet; viene poi rimontata da Simona Halep, la quale ferma l'americana con il punteggio di 6-7 6-4 6-3, impedendole di ripere i quarti di finale della scorsa edizione. \nIn seguito, disputa il torneo di Montreal spingendosi fino alla finale, dove viene nuovamente battuta dalla Halep, stavolta in due parziali. Nel corso del torneo la Keys estromette in ordine: Elena Vesnina per 6-4 6-0; Madison Brengle per 6-4 6-3; Venus Williams, n. 6 del seeding, per 6-1 6-7 6-3; Anastasija Pavlju\u010denkova, n. 16 del mondo, per 7-6 1-6 6-0 e Krist\u00edna Ku\u010dov\u00e1, sorpresa del torneo, per 6-2 6-1. \nRappresenta gli Stati Uniti d'America alle Olimpiadi di Rio. Le viene accreditata la settima testa di serie e si impone su: Danka Kovini\u0107 con un doppio 6-3; Kristina Mladenovic per 7-5 6-7 7-6; Carla Su\u00e1rez Navarro, numero nove del seeding, per 6-3 3-6 6-3 e Dar'ja Kasatkina per 6-3 6-1. Successivamente, viene sconfitta in semifinale dalla nettamente favorita Angelique Kerber, numero due al mondo, che ha la meglio con il punteggio di 6-3 7-5. Il 13 agosto disputa la finalina per la medaglia di bronzo, cedendo alla ceca Petra Kvitov\u00e1, numero undici del ranking, che la spunta al terzo parziale per 7-5 2-6 6-2. \nDisputa il quarto ottavo di finale Slam della stagione agli US Open, sconfitta da Caroline Wozniacki, che si impone per 6-3 6-4. Precedentemente, si era sbarazzata delle connazionali Alison Riske e Kayla Day, insieme alla giovane Naomi \u014csaka. \nSi presenta a Tokyo, ma viene estromessa all'esordio da Julija Putinceva. Raggiunge i quarti di finale a Wuhan, in seguito alle vittorie su Caroline Garcia e Dar'ja Kasatkina, dove viene nuovamente sconfitta dalla Halep. Si rif\u00e0 a Pechino, in quanto si spinge fino alla semifinale eliminando, tra le altre, Svetlana Kuznecova (n\u00b0 9 del seeding) e vendicandosi sulla Kvitov\u00e1 (n\u00b0 14 del mondo). Tuttavia, viene fermata in tre sets da Johanna Konta. In vista delle WTA Finals, decide di disputare il torneo di Linz per racimolare i punti necessari per la qualificazione. Le viene assegnata la terza testa di serie, ma dopo le facili vittorie su Camila Giorgi, Misaki Doi e Oc\u00e9ane Dodin, \u00e8 costretta ad abbandonare il torneo prima del match valido per la finale contro Viktorija Golubic. Vola a Singapore per il Masters di fine anno, nel quale \u00e8 inserita nel girone con Halep, Kerber e Dominika Cibulkov\u00e1. L'americana si aggiudica solamente un match, quello contro la futura vincitrice del torneo Cibulkov\u00e1. \nChiude la stagione all'ottavo posto della classifica mondiale. \n2017: Terzo torneo WTA e prima finale Slam.\nA causa di un intervento in seguito ad un infortunio al posto sinistro, salta gli Australian Open ed inizia la stagione solo ad Indian Wells dove viene eliminata al terzo turno dalla top 10 Caroline Wozniacki con un doppio 4-6. In seguito, a Miami, \u00e8 costretta a fermarsi al secondo turno a causa della sconfitta inflittale da parte della spagnola Lara Arruabarrena con un doppio 5-7. A Charleston fa peggio dell'anno precedente: viene sconfitta dalla connazionale Shelby Rogers la quale la batte in rimonta con un punteggio di 6-4 1-6 1-6. Successivamente a Madrid esce per mano di Misaki Doi al primo turno per 4-6 6-4 4-6. Si presenta a Roma per difendere i punti della finale dell'anno precedente, ma anche qui non va oltre il primo turno, costretta alla resa davanti all'astro nascente Daria Gavrilova dopo una dura lotta che vede l'americana essere rimontata di nuovo con un doppio 5-7 dopo essersi aggiudicata agevolmente il primo set per 6-2. All'Open di Francia giunge solo al secondo turno dove viene estromessa da Petra Marti\u0107 per un punteggio di 6-3 3-6 1-6. Al torneo di Wimbledon gioca sia in singolo che in doppio misto in coppia con Jack Sock, ma in entrambi i casi esce di scena al secondo turno. \nDopo un anno di attesa dall'ultima volta e un periodo di scarsi successi, riesce ad aggiudicarsi un nuovo torneo WTA: si tratta dello Stanford Classic, nel quale batte in finale Coco Vandeweghe in due set. Anche in questo torneo gioca in doppio con la connazionale Jennifer Brady, ma sono costrette al ritiro nei quarti di finale. Negli ottavi di Cincinnati, Garbi\u00f1e Muguruza si vendica della sconfitta inflittale nel torneo precedente e la batte per 4-6 6-3 63-7. Nell'ultimo Slam della stagione, gli US Open, fa del suo meglio battendo giocatrici del calibro di Elena Vesnina ed Elina Svitolina e arrivando in finale contro la connazionale Sloane Stephens davanti alla quale \u00e8 costretta ad arrendersi in poco meno di un'ora con il perentorio punteggio di 3-6 0-6. A Wuhan viene battuta al primo turno da Varvara Lepchenko per 2-6 64-7; infine, d\u00e0 forfait a Pechino. \nChiude l'anno alla posizione numero diciannove del ranking.\n2018: Semifinale al Roland Garros e agli US Open.\nAl torneo di Brisbane contro Johanna Konta la Keys passa in vantaggio per 6-4 per poi perdere in rimonta 4-6 6-3. Disputa il primo Slam della stagione, l'Australian Open, arrivando ai quarti di finale senza incontrare particolari difficolt\u00e0; qui per\u00f2 \u00e8 costretta ad arrendersi alla tedesca Angelique Kerber che la batte con un netto 1-6 2-6. Partecipa al Qatar Total Open dove viene sorprendentemente sconfitta al secondo turno dalla connazionale Catherine Bellis con un punteggio di 6-2 3-6 0-6. A Indian Wells viene sconfitta dalla qualificata Danielle Collins per 3-6 61-7; a Miami \u00e8 costretta al ritiro nel secondo turno contro Viktoryja Azaranka sul punteggio di 65-7 0-2 in favore alla bielorussa. Nel torneo di Charleston si spinge fino alla semifinale, superando nell'ordine: Lara Arruabarrena per 6-1 3-6 6-3, Camila Giorgi per 6-4 6-3 e Bernarda Pera per 6-2 65-7 7-5. \u00c8 costretta ad arrendersi dopo un match lottatissimo a Kiki Bertens, che si impone per 4-6 7-62 65-7. A Stoccarda si arrende nel primo turno ad Anastasija Pavlju\u010denkova per 67-7 7-5 4-6, dopo essere stata ad un passo dalla conquista del primo parziale. Nel Premier Mandatory di Madrid viene sorpresa nel primo turno da un'ottima Sara Sorribes Tormo (5-7 2-6). Agli Internazionali d'Italia, dopo essersi imposta su Anastasija Pavlju\u010denkova per 6-4 6-1 e su Donna Veki\u0107 per 7-62 7-60, si ritira nel match che l'avrebbe vista opposta a Simona Halep, futura finalista, ancor prima di scendere in campo. Nello Slam parigino, l'Open di Francia, raggiunge contro ogni pronostico la semifinale senza concedere nemmeno un set. Nel corso del torneo estromette nell'ordine: Sachia Vickery con un doppio 6-3, Caroline Dolehide per 6-4 6-1, Naomi \u014csaka per 6-1 7-67, Mihaela Buz\u0103rnescu per 6-1 6-4 e Julija Putinceva per 7-65 6-4. La semifinale \u00e8 il remake della finale degli US Open 2017: la sua avversaria \u00e8 infatti Sloane Stephens, la quale si impone nuovamente sulla Keys con un doppio 4-6. \nA Wimbledon si sarazza di Ajla Tomljanovi\u0107 per 6-4 6-2 e di Luksika Kumkhum per 6-4 6-3; tuttavia, si arrende sorprendentemente a Evgenija Rodina per 5-7 7-5 4-6. Raggiunge i quarti di finale nel torneo di Cincinnati estromettendo: in rimonta Bethanie Mattek-Sands per 3-6 7-63 6-4, Camila Giorgi con un doppio 6-2 e la numero quattro del mondo, Angelique Kerber, in rimonta per 2-6 7-63 6-4. Nel turno successivo non pu\u00f2 fare nulla contro la potenza di Aryna Sabalenka (3-6 4-6). Si presenta agli US Open in qualit\u00e0 di finalista dell'edizione scorsa. Dopo aver eliminato Pauline Parmentier con un doppio 6-4, Bernarda Pera per 6-4 6-1, in rimonta Aleksandra Kruni\u0107 per 4-6 6-1 6-2, Dominika Cibulkov\u00e1 per 6-1 6-3 e Carla Su\u00e1rez Navarro per 6-4 6-3, in semifinale viene sconfitta piuttosto nettamente dalla futura campionessa e dalla sorpresa del torneo, Naomi \u014csaka, per 2-6 4-6. Si presenta al torneo di Wuhan dove, dopo aver sconfitto Wang Yafan, \u00e8 costretta a ritirarsi nel secondo turno contro la numero tre del mondo, Angelique Kerber, sul punteggio di 0-6 1-4 in favore alla tedesca. Nemmeno a Pechino ha fortuna, in quanto si ritira nel secondo turno senza scendere in campo contro Anastasija Sevastova. Grazie ai punti ottenuti nel corso della stagione, si qualifica per il torneo secondario al Master femminile di fine anno, il WTA Elite Trophy. Qui, pur superando il girone con il bilancio di una vittoria contro Daria Kasatkina e una sconfitta contro Wang Qiang, \u00e8 costretta a ritirarsi prima di scendere in campo nella semifinale contro Garbi\u00f1e Muguruza. Termina dunque la stagione al diciassettesimo posto.\n2019: vittorie a Charleston e Cincinnati e ritorno in top 10.\nApre la nuova stagione con tre vittorie all'Australian Open contro: Destanee Aiava per 6-2 6-2, Anastasija Potapova per 6-3 6-4 ed Elise Mertens per 6-3 6-2; in seguito, si arrende ad Elina Svitolina, numero sei del mondo, che ha la meglio per 6-2 1-6 6-1. Torna in campo solo un mese e mezzo dopo negli Stati Uniti per disputare i Premier Mandatory di Indian Wells e Miami, deludendo le aspettative: infatti viene eliminata all'esordio rispettivamente da Mona Barthel e Samantha Stosur. La settimana successiva, tuttavia, si aggiudica il quarto titolo in carriera sulla terra verde di Charleston, a distanza di quasi due anni dall'ultimo trofeo, battendo in finale Caroline Wozniacki per 7-65 6-3. Durante la corsa al titolo estromette nell'ordine: Tatjana Maria per 7-65 4-6 6-4, Je\u013cena Ostapenko per 7-5 6-2, Sloane Stephens (n\u00b0 8 del ranking) per 7-66 4-6 6-2 e M\u00f3nica Puig per 6-4 6-0. A Madrid non va oltre il primo turno, venendo rimontata da Sorana C\u00eerstea (6-3 4-6 1-6). Agli Internazionali d'Italia, invece, supera Polona Hercog per 6-4 7-63, prima di cedere alla connazionale Sofia Kenin per 7-62 3-6 4-6. Sulla terra rossa di Parigi, non riesce a difendere i punti della semifinale raggiunta l'anno precedente, in quanto viene fermata nei quarti dalla futura campionessa, Ashleigh Barty. Precedentemente, si era imposta su: Evgenija Rodina per 6-1 6-2, Priscilla Hon per 7-5 5-7 6-3, Anna Blinkova per 6-3 65-7 6-4 e Kate\u0159ina Siniakov\u00e1 per 6-2 6-4. \nIn seguito, si presenta direttamente a Wimbledon dove, dopo aver superato facilmente Luksika Kumkhum, cede a Polona Hercog. Si presenta a Washington come seconda testa di serie, ma viene sorpresa all'esordio dalla connazionale Hailey Baptiste, che ha la meglio per 7-64 6-2. Non fa meglio nemmeno sul suolo canadese, in quanto a Toronto viene sconfitta da Donna Veki\u0107 dopo un match complicato, perso con il punteggio di 6-3 65-7 65-7. Raggiunge invece la seconda finale stagionale a Cincinnati, grazie alle vittorie su: Garbi\u00f1e Muguruza per 64-7 7-65 6-4; Daria Kasatkina per 6-4 6-1; Simona Halep, numero quattro del ranking, per 6-1 3-6 7-5; Venus Williams per 6-2 6-3 e Sofia Kenin per 7-5 6-4. In finale \u00e8 opposta alla \"wildcard\" russa Svetlana Kuznecova, contro la quale ha la meglio con il risultato di 7-5 7-65. In questo modo, conquista il quinto titolo WTA e primo della categoria Premier 5, e per la prima volta riesce a vincere due titoli in una stessa stagione. Per quanto riguarda il ranking, ritorna in top 10 (10\u00aa posizione) dopo oltre un anno dall'ultima comparizione, per poi migliorarla di una posizione il luned\u00ec successivo. Accreditata come decima testa di serie, si presenta allo US Open in qualit\u00e0 di semifinalista della precedente edizione, ma viene fermata agli ottavi di finale, perdendo cos\u00ec punti preziosi. Durante lo Slam newyorkese elimina in scioltezza: Misaki Doi per 7-5 6-0; Zhu Lin per 6-4 6-1 e Sofia Kenin, testa di serie numero venti, per 6-3 7-5. Successivamente, viene sorpresa da Elina Svitolina, futura semifinalista e numero cinque del mondo, che la liquida con il punteggio di 7-5 6-4. Al termine del torneo scivola fino al 16\u00ba posto in graduatoria. \nInizia la trasferta asiatica a Osaka dove, dopo aver sconfitto agevolmente Dar'ja Kasatkina e aver rimontato Zarina Dijas, \u00e8 costretta a ritirarsi nei quarti di finale contro Angelique Kerber sul punteggio di 4-6 6-4 1-2 in favore alla tedesca nel terzo parziale. In seguito, annulla la sua partecipazione nel torneo di Wuhan. Una settimana pi\u00f9 tardi, disputa l'ultimo Premier Mandatory della stagione, il China Open. Qui elimina Karol\u00edna Muchov\u00e1 per 6-4 7-6, prima di venire sconfitta dalla connazionale Jennifer Brady (6-2 4-6 4-6), finendo prematuramente la sua avventura a Pechino. Come l'anno precedente, si qualifica per il WTA Elite Trophy. Nel match di girone d'esordio viene sorpresa dalla padrona di casa Zheng Saisai per 6-4, 6-2. Pur battendo nel turno successivo Petra Marti\u0107 per 6-3, 6-4 non riesce a superare il round robin ai danni della cinese. Chiude la stagione alla 13\u00aa posizione del ranking.\n2020: decima finale WTA.\nInaugura la stagione 2020 nel migliore dei modi, centrando la decima finale in carriera a Brisbane. Nell'atto finale si arrende, non senza lottare, alla seconda testa di serie Karol\u00edna Pl\u00ed\u0161kov\u00e1 che la spunta in rimonta per 4-6, 6-4, 7-5. Approda all'Australian Open accreditata della 10\u00aa testa di serie: qui dopo aver superato in scioltezza nei primi due turni Daria Kasatkina e Arantxa Rus, viene sorpresa in due set dalla greca Maria Sakkar\u012b. \nSuccessivamente, i tennisti sono costretti ad uno stop forzato dal 9 marzo al 3 agosto dovuto alla Pandemia di COVID-19 del 2019-2021. I tornei vengono posticipati o annullati: i Giochi della XXXII Olimpiade vengono rinviati al 2021 e il Torneo di Wimbledon annullato per la prima volta dalle due Guerre Mondiali. Per quanto riguarda il ranking e i record, restano congelati al 9 marzo.\nRitorna in campo nel Cincinnati Masters, il quale si disputa per questa edizione negli stadi degli US Open, subendo un'amara sconfitta da parte di Ons Jabeur. Resta a New York per lo Slam, dove supera T\u00edmea Babos ed Aliona Bolsova, perdendo solamente cinque games. In seguito, \u00e8 costretta a ritirarsi nel match contro Aliz\u00e9 Cornet sul punteggio di 64-7 2-3 in favore alla francese. Disputa il Roland Garros venendo estromessa all'esordio da Zhang Shuai: \u00e8 la prima sconfitta al primo turno in uno Slam dall'Open di Francia 2014.\n2021: uscita dalla Top 50.\nL'americana d\u00e0 il via alla stagione in quel di Doha: al primo turno, sconfigge la n\u00b012 del mondo Belinda Bencic con un perentorio 6-4 6-1; al secondo turno, tuttavia, cede nettamente a Maria Sakkar\u012b (2-6 2-6). Dopo altri due secondi turni a Doha e Miami, Keys prende parte al Volvo Car Open di Charleston, dove, da n\u00b08 del seeding, ha un bye all'esordio: al round successivo, si arrende alla connazionale Stephens per 4-6 4-6. Dopo due uscite premature a Madrid e Roma, partecipa al Roland Garros: batte Dodin (6-3 3-6 6-1) e poi Fernandez (6-1 7-5), approdando al terzo turno, dove cede ad Azarenka (2-6 2-6).\nSull'erba, Keys trova i migliori risultati della stagione: centra il primo quarto di finale del 2021 a Berlino, grazie ai successi su Frech e soprattutto su Sabalenka (n\u00b04 del mondo); ai quarti, perde dalla qualificata Samsonova in tre set. La vittoria su Sabalenka \u00e8 la prima su una top-10 dopo pi\u00f9 di un anno e mezzo. A Wimbledon, l'americana torna agli ottavi di finale dei Championships dopo 5 anni, eliminando Swan (6-3 6-4), Davis (6-1 6-4) e Mertens (7-5 6-3); al quarto turno, cede a sorpresa a Viktorija Golubic.\nIn seguito, Keys prende parte ai tornei di San Jos\u00e8 e Montreal: in entrambi i casi perde all'esordio. Non va meglio a Cincinnati e nemmeno agli US Open; in Ohio, cede a Kvitov\u00e1 al primo turno. A New York, invece, si arrende subito a Sloane Stephens, nella riedizione della finale del 2017, dopo un match lottato perso con il punteggio di 3-6 6-1 6(7)-7.\nNel torneo di Chicago si ritara all'esordio contro Aljaksandra Sasnovi\u010d, sotto di 4-6 0-2. Ritorna a vincere una partita agli Indian Wells ai danni di Kaia Kanepi, per poi cedere alla nona testa di serie, Anastasija Pavlju\u010denkova.\nLa statunitense chiudo il 2021 alla posizione n\u00b0 56 del ranking, la peggiore dal 2012.\n2022: sesto titolo WTA, semifinale all'Australian Open e rientro in top-30.\nApre la stagione superando Harriet Dart nel Gippsland Trophy, venendo poi sconfitta in tre set negli ottavi da Dar'ja Kasatkina. Nonostante questi pessimi risultati, crollata alla posizione n\u00b0 87 del ranking, ad Adelaide II ritorna in finale a due anni di distanza dall'ultima volta (Brisbane 2020). Qui supera senza difficolt\u00e0 l'ex Top 10 e testa di serie numero due, Elina Svitolina, e Tereza Martincov\u00e1, mentre \u00e8 costretta a spuntarla al terzo parziale contro Ljudmila Samsonova (6-3 3-6 6-3) e Cori Gauff (3-6 6-2 7-5). Cos\u00ec facendo, raggiunge la connazionale Alison Riske nella sfida per il titolo, che manca a Keys dal 2019. Madison vince agevolmente il derby americano con Riske (6-1 6-2), conquistando il 6\u00b0 trofeo WTA della carriera, il primo nel continente oceanico. La settimana successiva, prende parte all'Australian Open: al primo turno, batte l'ex campionessa del torneo nel 2020 Sofia Kenin, con lo score di 7-6(2) 7-5. Al secondo turno, elimina la romena Cristian per 6-2 7-5 mentre al terzo round si impone su Wang Qiang in tre set (4-6 6-3 7-6(2)). Agli ottavi, trova Paula Badosa, n\u00b08 del seeding: Keys prevale con un netto 6-3 6-1 sulla spagnola, ritrovando i quarti a Melbourne dopo 4 anni dall'ultima volta. Tra le ultime otto, affronta la campionessa in carica del Roland Garros Barbora Krej\u010d\u00edkov\u00e1: Madison batte la ceca in due set (6-3 6-2), approdando alla sua quarta semifinale slam, la seconda in Australia. Nella circostanza, l'americana viene eliminata dalla n\u00b01 del mondo Ashleigh Barty (1-6 3-6). Grazie allo straordinario inizio di stagione, Keys scala 23 posizioni nel ranking, assestandosi al n\u00b028 del mondo.\nRisultati in progressione.\nSingolare.\nNote"}
{"id": "3640140", "revid": "599013", "url": "https://it.wikipedia.org/wiki?curid=3640140", "title": "Mats Rits", "text": ""}
{"id": "3640142", "revid": "107547223", "url": "https://it.wikipedia.org/wiki?curid=3640142", "title": "Second Division 1987-1988", "text": "La stagione 1987-1988 \u00e8 stata l'ottantacinquesima edizione della Second Division, secondo livello del campionato di calcio inglese."}
{"id": "3640143", "revid": "729019", "url": "https://it.wikipedia.org/wiki?curid=3640143", "title": "Segunda Divisi\u00f3n 1987-1988 (Spagna)", "text": "L'edizione 1987-88 della Segunda Divisi\u00f3n fu il cinquantasettesimo campionato di calcio spagnolo di seconda divisione. Il campionato vide la partecipazione di 20 squadre raggruppate in un unico gruppo. Le prime due della classifica furono promosse in Primera Divisi\u00f3n mentre le ultime quattro furono retrocesse in Segunda Divisi\u00f3n B. Erano previsti i play-off per la terza e la quarta in classifica."}
{"id": "3640144", "revid": "729019", "url": "https://it.wikipedia.org/wiki?curid=3640144", "title": "Anu\u010dina", "text": "Anu\u010dina (in russo: \u0410\u043d\u0443\u0447\u0438\u043d\u0430; in giapponese: \u79cb\u52c7\u7559\u5cf6 \"Akijuri-to\") \u00e8 la pi\u00f9 meridionale del gruppo delle isole Chabomai e di tutte le isole Curili che amministrativamente appartengono al Ju\u017eno-Kuril'skij rajon dell'oblast' di Sachalin, in Russia, ma sono, insieme a Iturup, Kuna\u0161ir e \u0160ikotan, rivendicate dal Giappone. L'isola ha preso il suo nome dal geografo e antropologo russo Dmitrij Nikolaevi\u010d Anu\u010din.\nGeografia.\nL'isola ha una superficie di 3\u00a0km\u00b2, con un'altezza massima di 33\u00a0m; fa parte del territorio della Riserva naturale delle Curili (\u041a\u0443\u0440\u0438\u043b\u044c\u0441\u043a\u0438\u0439 \u0433\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0439 \u043f\u0440\u0438\u0440\u043e\u0434\u043d\u044b\u0439 \u0437\u0430\u043f\u043e\u0432\u0435\u0434\u043d\u0438\u043a).\nAnu\u010dina si trova 6\u00a0km a sud-ovest dell'isola di Jurij e circa 13\u00a0km a est di capo \"Nosappu\", l'estrema punta orientale della penisola di \"Nemuro\", sull'isola giapponese di Hokkaid\u014d."}
{"id": "3640145", "revid": "422900", "url": "https://it.wikipedia.org/wiki?curid=3640145", "title": "Segunda Divisi\u00f3n spagnola 1987-1988", "text": ""}
{"id": "3640148", "revid": "767487", "url": "https://it.wikipedia.org/wiki?curid=3640148", "title": "High Yellow", "text": "High Yellow \u00e8 un film drammatico statunitense del 1965 diretto da Larry Buchanan.\nTrama.\nUna diciassettenne nera ma dalla pelle molto chiara cerca di passare per bianca per essere assunta dal ricco produttore cinematografico Mr. Langley.\nProduzione.\nIl film \u00e8 stato prodotto dalla Dinero Productions e dalla Thunder e girato a Dallas, Texas.\nDistribuzione.\nIl film \u00e8 stato distribuito nelle sale statunitensi il 4 agosto 1965 e in VHS nel 1992 dalla Something Weird Video.\nTitolo.\nL'espressione \"high yellow\", o semplicemente \"yellow\" (compresi i termini dialettali \"yaller\", \"yeller\") \u00e8 usata nella lingua inglese comune negli Stati Uniti per indicare le persone dalla pelle chiara di origine nera. L'espressione veniva utilizzata in particolare nel XIX secolo e nei primi decenni del XX secolo e apparve anche in numerose canzoni dell'epoca, come \"The Yellow Rose of Texas\"."}
{"id": "3640149", "revid": "121865903", "url": "https://it.wikipedia.org/wiki?curid=3640149", "title": "Dov'\u00e8 mia figlia?", "text": "Dov'\u00e8 mia figlia? \u00e8 una miniserie televisiva in quattro puntate, andata in onda dall'8 settembre 2011 su Canale 5, per la regia di Monica Vullo.\nTrama.\nClaudio Valle \u00e8 un ingegnere e libero professionista in crisi con la moglie Sabrina e padre di due figli: Chiara e Giulio. La sera del sedicesimo compleanno di Chiara, questa, mentre \u00e8 in un pub con degli amici, riceve una strana telefonata, che la costringe ad uscire dal locale e ad allontanarsi. Quella sera stessa, Chiara non torna a casa.\nI genitori, disperati, iniziano le ricerche mentre in polizia vengono incaricati il commissario Anna Cavani e il poliziotto Ivan del caso. Questi credono che la scomparsa di Chiara sia causata da alcuni problemi familiari: Sabrina e Claudio litigano spesso e Claudio possiede due schede diverse per il cellulare, una per il lavoro e una per le cose private, in quanto Sabrina controlla sempre il suo telefono.\nClaudio infatti tradisce sua moglie con Valentina, fidanzata di suo fratello Marco, che lavora come ingegnere insieme a lui. Inizialmente, Claudio e Sabrina chiedono aiuto ai compagni di scuola di Chiara, ma loro non sembrano essere d'aiuto. Un giorno Claudio riceve una telefonata da un uomo che dice di sapere dove \u00e8 Chiara in cambio di 20.000 euro. Claudio avverte la polizia, e scopre che l'uomo \u00e8 un mitomane e che non sa dove sia realmente Chiara.\nIntanto la polizia sta indagando su un altro caso: l'omicidio di Francesco Torri, altro socio di Claudio e Marco, che \u00e8 caduto da un'impalcatura in un cantiere un mese prima della scomparsa di Chiara: i due casi sembrano essere in qualche modo collegati. Un giorno, arriva sui computer di Marco e Claudio una foto che mostra un bacio tra quest'ultimo e Valentina. Marco, infuriato, offende Claudio e scaccia Valentina per poi scoprire chi ha mandato la foto: Serrano, un uomo malvagio, vecchia conoscenza di Anna Cavani, con cui Marco ha un debito di 5 milioni di euro.\nInvece Claudio si impegna a capire chi ha scattato la foto: Marzia, la vedova di Francesco, che crede che Claudio e Marco abbiano ucciso suo marito dopo che questi aveva scoperto il debito di Marco con Serrano, e che la sera della scomparsa di Chiara, aveva mostrato alla ragazza le prove che suo padre aveva un'amante e lei era scappata sconvolta, perdendo per strada il telefonino. Carica di odio nei confronti di Claudio, Marzia gli insinua il dubbio che Chiara possa non essere figlia sua, ma bens\u00ec di Francesco in quanto molti anni prima l'uomo aveva avuto una relazione con Sabrina. Inizialmente si scopre dov'\u00e8 Chiara: nella casa al mare di Marzia. Lo stesso giorno, Chiara decide di tornare a casa, ma viene rapita da Serrano che vorrebbe un'agenda che Marzia ha dato a Claudio e riscuotere il debito di Marco. Claudio vorrebbe chiamare la polizia, ma lo obbligano a non farlo, perch\u00e9 c'\u00e8 in gioco la vita di Chiara. Marzia viene uccisa da Serrano e Anna e Ivan vedendo gli occhiali che Claudio aveva lasciato l\u00ec prima, credono che sia stato lui ad uccidere Marzia. \nScoperto il tutto Claudio scappa di casa e spacciandosi per Francesco Torri affitta una barca. Si d\u00e0 un appuntamento con Serrano per consegnargli l'agenda. Si incontrano e si vede Chiara, ma mentre si effettua lo scambio, arriva la polizia e Serrano fugge con Chiara in ostaggio. Claudio scappa e si rifugia nella barca. Chiara viene rinchiusa nel magazzino di Serrano, dove verr\u00e0 tenuta prigioniera. Claudio scappa pi\u00f9 volte dalla polizia, tenendosi in contatto con sua moglie, ma un giorno mentre \u00e8 in un negozio, viene fermato da Anna; l\u00ec Claudio confessa di non essere stato lui ad uccidere Marzia ma Serrano, e di volerli aiutare a prenderlo. Anna lo lascia andare.\nIntanto, Marco vorrebbe l'aiuto di Valentina, per pagare il debito, ma essa avendo scoperto di essere stata usata, lo lascia e si schiera con Serrano. Marco viene portato via da Serrano che lo tratta male dicendogli di essere un fallito e poco dopo il socio di Serrano, che da anni lavora per i Valle, gli spara e Marco muore sotto gli occhi di Claudio.\nQuest'ultimo ha scoperto che Valentina \u00e8 schierata con Serrano e che a uccidere Francesco \u00e8 stata proprio lei. Infine si fa dire da lei dove si trova Chiara. Avendo scoperto il luogo, Claudio avverte la polizia, e mentre cerca Chiara nel magazzino, trova Serrano ed il suo socio. Serrano ormai braccato, spara al proprio socio, a Claudio e porta via Chiara, ma questa mentre esce vede il padre e scoppia in lacrime. Dopo ci\u00f2 arriva Anna, che lo obbliga a lasciare andare Chiara, ma lui resiste e allora interviene Claudio. Questi, ancora vivo e notando l'acqua sul pavimento dove si trova Serrano, decide di scaricare dell'elettricit\u00e0 nell'acqua fulminando cos\u00ec Serrano e uccidendolo all'istante per folgorazione.\nValentina intanto \u00e8 convinta di averla fatta franca e si trova su un aereo in partenza decisa a far perdere le proprie tracce, ma arriva Claudio in compagnia di Anna e Ivan che la arrestano.\nChiara, finalmente libera, pu\u00f2 tornare a casa dalla sua famiglia, ora pi\u00f9 unita che mai: questa brutta storia ha fatto riconciliare Claudio e Sabrina tanto che l'uomo, ricevuti i risultati del test di paternit\u00e0 per scoprire se Chiara \u00e8 davvero sua figlia, li brucia senza scoprirne il contenuto, tornando a vivere la vita felice di prima."}
{"id": "3640160", "revid": "201394", "url": "https://it.wikipedia.org/wiki?curid=3640160", "title": "Paolo F. Bragaglia", "text": ""}
{"id": "3640170", "revid": "1305772", "url": "https://it.wikipedia.org/wiki?curid=3640170", "title": "Astron", "text": ""}
{"id": "3640175", "revid": "834", "url": "https://it.wikipedia.org/wiki?curid=3640175", "title": "At Your Best", "text": ""}
{"id": "3640176", "revid": "1516566", "url": "https://it.wikipedia.org/wiki?curid=3640176", "title": "Attilio Bagnolini", "text": ""}
{"id": "3640177", "revid": "124548585", "url": "https://it.wikipedia.org/wiki?curid=3640177", "title": "Svinfylking", "text": "La svinfylking, o schieramento a testa di cinghiale, era un tipo di strategia a cuneo, la quale prende il nome dai guerrieri svinfylking, guerrieri-cinghiali sacri agli d\u00e8i Vanir, paragonabili ai berserkir e gli \u00falfh\u00e9\u00f0nar. La formazione era composta da un gruppo di guerrieri armati pesantemente, probabilmente per il corpo a corpo, ed arcieri armati in maniera pi\u00f9 leggera, raggruppati in una formazione a triangolo in cui i guerrieri difendevano gli arcieri posti al centro o nelle retrovie. Una cavalleria che attaccava la svinfylking veniva colpita dai guerrieri esterni con le lance, causando il caos tra i cavalli. Lo schieramento a testa di cinghiale poteva anche essere usato come cuneo per rompere le linee nemiche. Numerose formazioni a svinfylking potevano essere affiancate formando una linea a zig-zag per rompere i ranghi nemici.\nLa svinfylking era basata sulla sorpresa. Se il cuneo non fosse riuscito a rompere immediatamente le linee nemiche, i guerrieri Vichinghi non sarebbero durati a lungo."}
{"id": "3640178", "revid": "834", "url": "https://it.wikipedia.org/wiki?curid=3640178", "title": "Burgwald (comune)", "text": ""}
{"id": "3640179", "revid": "19933", "url": "https://it.wikipedia.org/wiki?curid=3640179", "title": "Schieramento a testa di cinghiale", "text": ""}
{"id": "3640180", "revid": "834", "url": "https://it.wikipedia.org/wiki?curid=3640180", "title": "Burl\u00f6v (comune)", "text": ""}
{"id": "3640183", "revid": "1452073", "url": "https://it.wikipedia.org/wiki?curid=3640183", "title": "Acido abietico", "text": "Il terpene acido abietico, un diterpene, \u00e8 un composto organico prodotto come protettivo dagli alberi."}
{"id": "3640185", "revid": "1516566", "url": "https://it.wikipedia.org/wiki?curid=3640185", "title": "BAP Aguirre", "text": "Varie unit\u00e0 della Marina militare peruviana hanno portato il nome BAP \"Aguirre\":"}
{"id": "3640187", "revid": "1516566", "url": "https://it.wikipedia.org/wiki?curid=3640187", "title": "BAP Carvajal", "text": "La nave Carvajal \u00e8 la prima fregata missilistica che il Per\u00f9 acquist\u00f2 per la propria marina agli inizi degli anni settanta.\nCostruzione.\nCostruita in Italia nel Cantiere navale di Riva Trigoso, impostata l'8 ottobre 1974 e varata il 13 novembre 1976, il suo allestimento venne completato nel cantiere di Muggiano presso La Spezia.\nLa nave \u00e8 stata consegnata alla marina peruviana il 23 dicembre 1978 e la nave con la matricola FM-51 \u00e8 stata battezzata \"Carvajal\" in onore del contrammiraglio Manuel Melit\u00f3n Carvajal Ambulodegui (1847-1935) eroe della guerra del Pacifico, combattuta dal Per\u00f9 contro il Cile alla fine dell'Ottocento.\nNome.\nIl nome \"Carvajal\" \u00e8 stato dato in onore del contrammiraglio Manuel Melit\u00f3n Carvajal Ambulodegui che imbarcato sulla nave da guerra peruviana \"Hu\u00e1scar\" con il grado di capitano di corvetta, durante il combattimento di Punta Angamos, avvenuto l'8 ottobre 1879, assunse il comando dell'unit\u00e0 dopo la morte, avvenuta nel corso della battaglia, del Comandante El\u00edas Aguirre Romero, che a sua volta aveva sostituito al comando della nave il Contrammiraglio Miguel Grau Seminario caduto anche lui nel corso della battaglia, che si concluse con la cattura della nave da parte dei cileni e vani risultarono i tentativi dei peruviani di autoaffondarla. Al termine della guerra conclusasi con la sconfitta del Per\u00f9, Carvajal si occup\u00f2 della ricostruzione della flotta peruviana.\nAmmodernamenti.\nNel 1998, nell'imminenza del ritiro dell'incrociatore portaelicotteri \"BAP Aguirre\", l'unit\u00e0, insieme alla gemella Mari\u00e1tegui ha subito delle modifiche al ponte di volo per potere accogliere a bordo gli elicotteri ASH-3D Sea King. Questi lavori, effettuati nei cantieri SIMA e terminati nel 1999 hanno dato alle due unit\u00e0 il vantaggio tattico addizionale che gli conferiscono i missili Exocet di cui sono dotati i nuovi elicotteri imbarcati.\nEsercitazioni internazionali.\nLa \"Carvajal\" ha partecipato in questi anni, insieme alle sorelle della classe, ad importanti esercitazioni navali multinazionali quali la RIMPAC (Rim of the Pacific), la SIFOREX (Silence for Excercises) finalizzata alla lotta ASW e organizzata dalla marina peruviana e alla quale partecipano forze navali degli Stati Uniti, la PANAMAX e la UNITAS Fase Pac\u00edfico. La partecipazione delle fregate lanciamissili peruviane tipo Lupo a queste esercitazioni, ha proiettato la marina del Per\u00f9 nell'ambito internazionale, fortificando allo stesso tempo la presenza del Per\u00f9 nell'ambito marittimo americano e nel bacino del Pacifico.\nBAP \"Guardiamarina San Mart\u00edn\" (PO-201).\nLa nave ritirata dal servizio nel 2013 \u00e8 stata convertita in pattugliatore oceanico con rimozione dei sistemi missilistici e al termine dei lavori consegnata alla \"Direcci\u00f3n General de Capitan\u00edas y Guardacostas\", la Guardia Costiera del Peru il 26 dicembre 2013 in una cerimonia al porto di El Callao alla presenza del presidente peruviano Humala, del Comandante General de la Marina, Ammiraglio Carlos Tejada Mera e del Comandancia General de Operaciones del Pac\u00edfico, Viceammiraglio Wladimiro Giovannini y Freire che ha consegnato la bandiera di guerra dell'unit\u00e0 al Director General de Capitan\u00edas y Guardacostas, Viceammiraglio Edmundo Deville del Campo. La nave che \u00e8 la pi\u00f9 grande unit\u00e0 guardacoste nella storia della marina peruviana \u00e8 stata ribattezzata \"Guardiamarina San Mart\u00edn\" in memoria di Emilio San Mart\u00edn (1861-1880), eroe della guerra del Pacifico che nel 1880 a bordo della lancia \"Independencia\", si \u00e8 immolato di fronte a El Callao. La prima missione dell'unit\u00e0 nei nuovi compiti \u00e8 stata una navigazione nell'area marittima assegnata al Per\u00fa il 27 gennaio 2014 dalla Corte internazionale dell'Aja, in precedenza appartenente al Cile.\nSembra probabile che anche una seconda fregata verr\u00e0 sottoposta a lavori di trasformazione in pattugliatore oceanico, in seguito alla quale la forza di superficie della marina peruviana avr\u00e0 come unit\u00e0 principali sei fregate e dei corvette tipo PR-72."}
{"id": "3640193", "revid": "111031946", "url": "https://it.wikipedia.org/wiki?curid=3640193", "title": "Regina (pirofregata)", "text": "La Regina \u00e8 stata una fregata a vela della Real Marina del Regno delle Due Sicilie, successivamente acquisita dalla Regia Marina e trasformata in pirofregata di I rango ad elica.\nCaratteristiche e costruzione.\nCostruita tra il 1838 ed il 1842 nell'Arsenale di Napoli come fregata di I rango a vela per conto della Real Marina del Regno delle Due Sicilie, la \"Regina\" era una delle unit\u00e0 pi\u00f9 grandi e potenti della Marina borbonica al momento della sua costruzione.\nCostruita in legno con rivestimento dello scafo di piastre in rame rivettate, la nave era originariamente lunga 53,5 metri ed armata con 50 bocche da fuoco, ovvero 26 cannoni a canna liscia da 40 libbre di produzione francese, 4 cannoni-obici lisci da 200\u00a0mm e 20 cannoni lisci da 160\u00a0mm. Un'importante innovazione era costituita dalla poppa tondeggiante, molto pi\u00f9 resistente alle cannonate di quella \u201ca specchio\u201d allora in uso.\nTra le ultime grandi unit\u00e0 da guerra prive di macchina a vapore, la \"Regina\" aveva tre alberi a vele quadre (armamento velico a nave).\nStoria.\nIl servizio nella Marina borbonica.\nDopo il completamento, uno dei primi compiti della \"Regina\" consist\u00e9 nella scorta al re di Napoli Ferdinando II. Il 10 maggio 1843 242 membri dell'equipaggio della fregata contribuirono, insieme ad altri 2200 uomini, a tirare in secco il vecchio vascello \"Capri\". Il 1\u00ba luglio 1843, imbarcati gli equipaggi delle pirofregate \"Tancredi\" e \"Guiscardo\" in costruzione a Gravesend (Regno Unito), la nave lasci\u00f2 Napoli per Londra, dove doveva trasportare il personale destinato ad armare le due nuove unit\u00e0.\nA partire dal giugno 1844 la \"Regina\" inizi\u00f2 a prestare servizio di squadra, partecipando alle grandi manovre, e venendo inoltre impiegata nella scorta e nel trasporto dei membri della casata Borbone. Il 26 agosto 1845 la fregata, agli ordini del comandante Francesco Lettieri, trasport\u00f2 a Palermo un battaglione di fanteria di linea per il cambio della guarnigione.\nIl 27 aprile 1848, scoppiata la prima guerra d'indipendenza, la fregata lasci\u00f2 Napoli e venne inviata in Adriatico. La squadra di cui la \"Regina\" faceva parte era composta, oltre che da essa, dalle pirofregate a ruote \"Carlo III\", \"Guiscardo\", \"Ruggiero\", \"Roberto\" e \"Sannita\", dalla fregata a vela \"Regina Isabella\", dalla pirocorvetta a ruote \"Stromboli\" e da un brigantino, sotto il comando del commodoro Raffaele De Cosa. Durante la navigazione verso nord le navi, il 5 maggio, fecero tappa ad Ancona, dove sbarcarono il generale Guglielmo Pepe e 5.000 uomini. Raggiunta poi Venezia, la squadra incroci\u00f2 tra le foci del Tagliamento e del Piave in attesa dell'arrivo delle navi sarde, e, pur senza combattere (vi era il divieto di aprire il fuoco se non attaccati), obblig\u00f2 la flotta austroungarica a rinunciare al blocco navale della citt\u00e0.\nIl 22 maggio 1848 la squadra napoletana, unitasi ad una formazione sardo-piemontese al comando del contrammiraglio Giuseppe Albini, avvist\u00f2 al largo di Sacca di Piave una divisione austroungarica di minore forza. Essendo venuto meno il vento, Albini, disponendo solo di navi a vela, convinse De Cosa, per non perdere la superiorit\u00e0 numerica, a far prendere a rimorchio le unit\u00e0 piemontesi dalle pirofregate borboniche, ma il tutto venne eseguito in maniera talmente confusa che quattro piroscafi austroungarici fecero in tempo a raggiungere le navi della propria divisione ed a rimorchiarle sino a Muggia, le cui batterie costiere avevano a quel punto impedito ogni intervento della squadra sardo-napoletana: prima di sera solo la \"Regina\" e la fregata sarda \"San Michele\" erano giunte a tiro delle navi austroungariche, senza per\u00f2 essere passate all'attacco. Qualche settimana dopo, dopo aver brevemente stazionato insieme alle navi venete e piemontesi nelle acque antistanti Trieste, la squadra del Regno delle Due Sicilie venne richiamata in patria.\nIl 30 agosto 1848, aggregata alla squadra navale (fregate a vela \"Amalia\" e \"Regina Isabella\", pirofregate a ruote \"Sannita\", \"Carlo III\", \"Ruggiero\", \"Roberto\", \"Archimede\" ed \"Ercole\", sette trasporti truppe, pirocorvette \"Stromboli\" e \"Nettuno\" ed otto cannoniere) inviata a reprimere l'insurrezione della Sicilia, la \"Regina\" appoggi\u00f2 il corpo di spedizione Filangieri e bombard\u00f2 Messina, sbarcandovi truppe per la repressione della rivolta (il 2 settembre 1848 la flotta borbonica, dopo aver bombardato Messina, vi sbarc\u00f2 250 ufficiali e 6500 uomini, che conquistarono la citt\u00e0 dopo tre giorni di scontri), quindi prese parte alle operazioni di blocco navale nei confronti di Palermo. Nel 1849 la \"Regina\" sbarc\u00f2 in Sicilia reparti del II corpo di spedizione.\nNell'ottobre 1850 la fregata venne mandata nel cantiere di Castellammare di Stabia, ove fu sottoposta ad un turno di lavori.\nTrovandosi a ranghi ridotti nel porto di Napoli durante le vicende dell'impresa dei Mille e della fine del Regno delle Due Sicilie (fine 1860-inizio 1861), la \"Regina\" non ebbe modo di recarsi a Gaeta, dove si era rifugiato Francesco II e dove si consum\u00f2 l'ultimo atto dell'agonia della monarchia borbonica.\nIl servizio nella Regia Marina.\nCon la dissoluzione del Regno delle Due Sicilie e della sua Marina, la \"Regina\", presa dalla Marina sarda a Napoli il 7 settembre 1860, venne incorporata dapprima nella Marina del Regno di Sardegna (17 novembre 1860) e poi, il 17 marzo 1861, nella neonata Regia Marina.\nA riprova delle ottime qualit\u00e0 della nave, il cui principale ed ormai anacronistico difetto consisteva nell'essere priva di macchina a vapore, nell'aprile 1861 la fregata venne inviata nei cantieri francesi Forges et Chantiers de la Mediterran\u00e9e di La Seyne-sur-Mer, vicino a Tolone, dove fu sottoposta a radicali lavori che la trasformarono in una pirofregata. Lo scafo venne allungato di 15,75 metri per consentire l'installazione di tre caldaie tubolari e di una motrice Maudslay &amp; Field a bassa pressione della potenza di 400 CV, provvista di un'elica bipala che all'occorrenza poteva essere sollevata per consentire una migliore navigazione a vela. La velocit\u00e0 cos\u00ec raggiunta era di otto nodi, e poteva aumentare di un nodo qualora si fossero usate anche le vele. Anche l'armamento venne considerevolmente modificato: i 50 cannoni vennero ridotti a 40, ora collocati tutti in batteria, mentre in precedenza erano in parte sistemati in coperta. Vennero mantenuti i 26 pezzi lisci da 40 libbre, cui si aggiunsero 8 pezzi rigati da 160\u00a0mm e 6 pezzi rigati da sbarco in precedenza dei cannoni e cannoni-obici lisci da 160 e 200\u00a0mm.\nNel dicembre 1862, ultimati i lavori il giorno 9, la \"Regina\" lasci\u00f2 Tolone per Genova. Nel 1863 venne pi\u00f9 volte inviata a Napoli ove trasport\u00f2 truppe da impiegarsi contro popolazioni ostili, dopo di che effettu\u00f2 numerose crociere nel Mediterraneo ed anche nell'Atlantico fino a Lisbona.\nIl 14 giugno 1863 la nave venne riclassificata fregata ad elica di II ordine e quindi, il 10 dicembre, posta in disarmo a Napoli. Riarmata successivamente e riattata con un turno di lavori, la \"Regina\" part\u00ec nell'ottobre 1865 diretta nell'America meridionale, dove avrebbe dovuto essere stazionaria. A bordo vi erano anche il giovane naturalista Enrico Hillyer Giglioli, che a Montevideo sarebbe poi trasbordato sulla pirocorvetta \"Magenta\" impegnata nel giro del mondo, ed il viceammiraglio Vincenzo Riccardi di Netro, comandante della stazione navale in Sudamerica. Nel gennaio del 1866 la pirofregata giunse nella baia di Montevideo, dove rimase sino al settembre del 1868 ad appoggio e difesa degli interessi italiani in Sudamerica. Il 15 settembre 1868, quando la \"Regina\" lasci\u00f2 Rio de Janeiro insieme alla vecchia pirofregata \"Ercole\", si verific\u00f2 un tragico incidente: come d'uso, mentre la nave italiana oltrepassava la fregata francese \"Circ\u00e9\" ormeggiata nel porto gli equipaggi delle due unit\u00e0 salirono sugli alberi per il saluto, ma, causa forse la corrente, un pennone della \"Regina\" s'impigli\u00f2 nelle sartie dell'albero di mezzana della nave francese, abbattendone l'albero di parrocchetto, che cadde su un pennone spezzandolo e provocando cinque morti, un disperso e sette feriti tra l'equipaggio della \"Circ\u00e9\" (in seguito i morti salirono ad una dozzina), oltre a tre feriti a bordo della pirofregata italiana. Il comandante della \"Regina\", capitano di vascello Vicuna, mise i propri medici a disposizione e porse le proprie scuse al comandante francese, proseguendo poi il viaggio. Dopo aver lasciato Rio de Janeiro e riattraversato l'Atlantico la nave giunse a Napoli il 28 dicembre 1868, rimorchiandovi l'\"Ercole\".\nDisarmata per l'ultima volta nel febbraio del 1869, la \"Regina\", ormai obsoleta, venne radiata il 30 novembre 1870 e demolita nel 1872."}
{"id": "3640196", "revid": "110157", "url": "https://it.wikipedia.org/wiki?curid=3640196", "title": "Velothon Berlin", "text": "La Velothon Berlin, precedentemente chiamata ProRace Berlin, \u00e8 una corsa in linea maschile di ciclismo su strada disputata annualmente nei dintorni di Berlino. Fa parte del circuito UCI Europe Tour, classe 1.1, sin dalla sua prima edizione.\nAlbo d'oro.\n\"Aggiornato all'edizione 2015\""}
{"id": "3640203", "revid": "287204", "url": "https://it.wikipedia.org/wiki?curid=3640203", "title": "BAP Villavicencio", "text": "La Villavicencio \u00e8 la seconda fregata missilistica che il Per\u00f9 acquist\u00f2 per la propria marina agli inizi degli anni settanta. Costruita in Italia nel Cantiere navale di Riva Trigoso, impostata il 21 aprile 1976 e varata il 7 febbraio 1978, il suo allestimento venne completato nel cantiere di Muggiano presso La Spezia.\nLa nave \u00e8 stata consegnata alla marina peruviana il 25 giugno 1979 e la nave con la matricola FM-52 \u00e8 stata battezzata \"Villavicencio\" in onore del contrammiraglio Manuel Antonio Villavicencio Freyre (1842\u20131925) un eroe della guerra del Pacifico, combattuta dal Per\u00f9 contro il Cile alla fine dell'Ottocento.\nL'unit\u00e0 ha la sua base operativa a Callao nel Pacifico.\nCollegamenti esterni.\nLa fregata Villavicencio sul sito della Marina de Guerra del Per\u00f9"}
{"id": "3640206", "revid": "2202615", "url": "https://it.wikipedia.org/wiki?curid=3640206", "title": "Listvjanka", "text": "Listvjanka () \u00e8 un insediamento di tipo urbano della Federazione Russa, situato nell'Oblast' di Irkutsk nella Siberia sud-orientale. L'insediamento si trova presso la riva destra dell'Angara e lungo il lago Bajkal.\nIl toponimo significa \"larice\" in russo, ed \u00e8 dovuto alla presenza di conifere nella zona.\nStoria.\nFondato verosimilmente nell'estate del 1726 per mano di cosacchi e deportati fuggitivi, il villaggio viene menzionato per la prima volta solo nel 1873 (e descritto come una stazione di posta). Al giorno d'oggi la sua economia si basa per lo pi\u00f9 sul turismo lacustre.\nGeografia fisica.\nClima.\nLe temperature estive a Listvyanka oscillano tra massime di 25\u00b0 C e minime di 12\u00b0 C. Gli inverni sono al contrario estremamente freddi: normalmente le temperature scendono sotto i -11\u00b0 C.\n\"Fonte: Pogoda.yandex.ru\"\nTrasporto.\nListvjanka \u00e8 raggiungibile da Irkutsk via terra (autobus e taxi a percorso fisso) oppure, nel periodo estivo, via acqua (traghetto). La distanza tra le due citt\u00e0 \u00e8 di 64 km, equivalenti a circa 1 ora di viaggio."}
{"id": "3640208", "revid": "834", "url": "https://it.wikipedia.org/wiki?curid=3640208", "title": "BAP Bolognesi (FM-57)", "text": ""}
{"id": "3640209", "revid": "834", "url": "https://it.wikipedia.org/wiki?curid=3640209", "title": "BPB 60ft. (motosilurante)", "text": ""}
{"id": "3640211", "revid": "1305772", "url": "https://it.wikipedia.org/wiki?curid=3640211", "title": "Banale", "text": ""}
{"id": "3640213", "revid": "339392", "url": "https://it.wikipedia.org/wiki?curid=3640213", "title": "Banca del Chianti Fiorentino e di Monteriggioni Credito Cooperativo", "text": ""}
{"id": "3640215", "revid": "1788047", "url": "https://it.wikipedia.org/wiki?curid=3640215", "title": "Thorgils Skarthi", "text": "Biografia.\nIl nuovo insediamento fu raso al suolo da un incendio appiccato da Tostig Godwinson, conte di Falsgrave e Lord del maniero di Hougun. Tostig era stato cacciato per crudelt\u00e0, causando un'insurrezione tra i northumbri. Egli fece ritorno col re di Norvegia, Harald Hardrada. Essi appiccarono il fuoco a palle, fatte poi rotolare dalla collina in Scarborough. La comunit\u00e0 fu abbandonata, coloro che rimasero furono uccisi e tutte le loro propriet\u00e0 razziate. La comunit\u00e0 fu in seguito ricostruit\u00e0 prendendo il nome di Scarborough.\nThorgils Skarthi viene descritto nella \"Korm\u00e1ks saga\" che parla soprattutto di Kormak Ogmundsson (lingua norrena: \"Korm\u00e1kr \u01eagmundarson\"). Robert Mannyng, nel suo libro \"Story of Inglande\" (1338) riport\u00f2 stralci di due romanze perdute che riguardavano Thorgils Skar\u00f0i, tra cui il fatto che ebbe un fratello di nome Fleyn. Se cos\u00ec fosse, questo Kormak potrebbe aver avuto il soprannome \"Fleinn\", e potrebbe aver fondato Flamborough (dal norreno \"Fleinaborg\"). Thorgils e Kormak giunsero in Inghilterra non molto dopo la spedizione di Harald Pellegrigia a Bjarmaland, dove oggi sorge Arcangelo in Russia settentrionale."}
{"id": "3640216", "revid": "19933", "url": "https://it.wikipedia.org/wiki?curid=3640216", "title": "\u00deorgils Skar\u00f0i", "text": ""}
{"id": "3640223", "revid": "2083919", "url": "https://it.wikipedia.org/wiki?curid=3640223", "title": "Joseph Rykwert", "text": "\u00c8 autore di numerosi saggi sull'architettura."}
{"id": "3640224", "revid": "1305772", "url": "https://it.wikipedia.org/wiki?curid=3640224", "title": "Battaglia del Borneo", "text": ""}
{"id": "3640226", "revid": "1305772", "url": "https://it.wikipedia.org/wiki?curid=3640226", "title": "Battaglia del mar Mediterraneo", "text": ""}
{"id": "3640228", "revid": "834", "url": "https://it.wikipedia.org/wiki?curid=3640228", "title": "Battaglia della Baia di Helgoland", "text": ""}
{"id": "3640229", "revid": "1305772", "url": "https://it.wikipedia.org/wiki?curid=3640229", "title": "Battaglia di Bapaume", "text": ""}
{"id": "3640230", "revid": "1305772", "url": "https://it.wikipedia.org/wiki?curid=3640230", "title": "Assedio di Calais", "text": ""}
{"id": "3640235", "revid": "1494169", "url": "https://it.wikipedia.org/wiki?curid=3640235", "title": "Harold", "text": ""}
{"id": "3640236", "revid": "47767", "url": "https://it.wikipedia.org/wiki?curid=3640236", "title": "Haraldr", "text": ""}
{"id": "3640238", "revid": "47767", "url": "https://it.wikipedia.org/wiki?curid=3640238", "title": "Haraldur", "text": ""}
{"id": "3640240", "revid": "47767", "url": "https://it.wikipedia.org/wiki?curid=3640240", "title": "Harald", "text": ""}
{"id": "3640241", "revid": "123542486", "url": "https://it.wikipedia.org/wiki?curid=3640241", "title": "Cold Hearted", "text": "Cold Hearted \u00e8 una canzone di Paula Abdul, pubblicata nel 1989 come quinto singolo dall'album \"Forever Your Girl\".\nIl video di \"Cold Hearted\" \u00e8 stato ispirato dalla sequenza di danza erotica del film \"All That Jazz\". Nel video, Paula Abdul danza con un gruppo di ballerini semi-nudi, indossando un abito a rete in cui espone il suo ventre.\nClassifiche.\n\"Cold Hearted\" divent\u00f2 il terzo singolo di Paula Abdul ad arrivare al primo posto nella Billboard Hot 100 e in Canada. Come il precedente singolo, \"Forever Your Girl\", in Europa non ebbe particolare successo."}
{"id": "3640243", "revid": "73843", "url": "https://it.wikipedia.org/wiki?curid=3640243", "title": "Battaglia di Gorizia", "text": ""}
{"id": "3640245", "revid": "599013", "url": "https://it.wikipedia.org/wiki?curid=3640245", "title": "Gast\u00f3n Taborga", "text": "Biografia.\n\u00c8 sposato con Rosario Vargas e ha un figlio, Gast\u00f3n.\nCaratteristiche tecniche.\nAttaccante, giocava come centravanti.\nCarriera.\nClub.\nDebutt\u00f2 nel 1976 con la maglia del Wilstermann, a sedici anni non ancora compiuti, contro l'Oriente Petrolero. Divenne presto titolare nel club, vestendo la maglia numero 10 e guadagnandosi la nomina a capitano della squadra. Insieme a Jairzinho fu tra i principali fautori della vittoria del Wilstermann nel campionato 1980, ottenuta con un vantaggio di sette punti sul The Strongest. In quella stagione and\u00f2 a segno 16 volte, mentre il compagno d'attacco Jairzinho marc\u00f2 17 gol. Nel 1981 il club replic\u00f2 il successo in campionato, e divenne la prima squadra boliviana a passare alla seconda fase della Coppa Libertadores. Taborga lasci\u00f2 il Wilstermann nel 1983, passando al Blooming, guidato dal tecnico cileno Ra\u00fal Pino. Con la compagine di Santa Cruz de la Sierra vinse il suo terzo titolo nazionale, nel 1984. Nel 1985 torn\u00f2, in prestito, al Wilstermann; nel 1986 fece ritorno al Blooming, ove rimase fino al 1989. Nel 1990 firm\u00f2 per il Wilstermann, chiudendovi la carriera nel 1995. \u00c8 al 20\u00ba posto nella classifica dei marcatori della Liga del F\u00fatbol Profesional Boliviano con 117 reti, mentre si trova al 1\u00ba posto tra i marcatori del Wilstermann con 106 gol.\nNazionale.\nIl 26 agosto 1980 fece il suo esordio in Nazionale maggiore, e prese parte alle qualificazioni al campionato mondiale di calcio 1982. Nel 1983 venne incluso nella lista per la Copa Am\u00e9rica, ma non partecip\u00f2 a causa di un infortunio. Nito Veiga, commissario tecnico della Bolivia, decise poi di convocarlo per la Copa Am\u00e9rica 1987. Esord\u00ec nella competizione il 1\u00ba luglio contro la , giocando i primi 62 minuti. Quello fu anche l'unico incontro da lui disputato in Coppa America."}
{"id": "3640249", "revid": "1452073", "url": "https://it.wikipedia.org/wiki?curid=3640249", "title": "Batman Forever (videogioco)", "text": "Batman Forever \u00e8 un picchiaduro a scorrimento basato sul film omonimo.\nLe versioni Super NES, Genesis e Game Boy furono sviluppate dalla Acclaim Studios London e pubblicate dalla Acclaim Entertainment. Le versioni Sega Game Gear e PC furono sviluppate, invece, dalla Probe Entertainment.\nModalit\u00e0 di gioco.\nSi pu\u00f2 scegliere tra Batman e Robin ed \u00e8 presenta la modalit\u00e0 \"vs\", nella quale si possono selezionare tutti i personaggi del gioco e combattere 1 contro 1 o 2 contro 2, contro un avversario umano aiutato dal computer oppure contro due personaggi gestiti dal computer soltanto. La modalit\u00e0 cooperativa, non disponibile per Game Boy e Game Gear, presenta due sottocategorie di gioco: quella in cui Batman e Robin sono invincibili se si colpiscono tra loro ma condividono lo stesso punteggio, e quella in cui entrambi hanno vite separate e possono colpirsi tra loro.\nI controlli si basano principalmente sulla lista di mosse e le sequenze chiave, ma vengono minate ambedue da un lieve difetto di programmazione: i personaggi mirano ai propri nemici e possono effettuare tali combinazioni d'attacchi solo se estremamente vicini.\nOgnuno degli strumenti usabili da Batman possono essere selezionati prima di ciascun livello, uno solo alla volta, e ci sono quattro icone azzurre trasparenti lungo il livello che, se toccate, aumentano il punteggio globale della partita corrente."}
{"id": "3640252", "revid": "834", "url": "https://it.wikipedia.org/wiki?curid=3640252", "title": "Battaglia di Gorizia (1916)", "text": ""}
{"id": "3640255", "revid": "767487", "url": "https://it.wikipedia.org/wiki?curid=3640255", "title": "Banister Fletcher", "text": ""}
{"id": "3640259", "revid": "371529", "url": "https://it.wikipedia.org/wiki?curid=3640259", "title": "At San Quentin", "text": "At San Quentin \u00e8 un album live del cantautore country Johnny Cash pubblicato dall'etichetta Columbia Records nel 1969. Si tratta della registrazione di un concerto tenutosi il 24 febbraio 1969 all'interno del carcere di massima sicurezza di San Quintino, in California. Il concerto venne interamente filmato dalla Granada Television.\nUscito sull'onda del successo che aveva riscosso il precedente \"At Folsom Prison\" di ambientazione similare, l'album riscosse un buon successo di pubblico e critica raggiungendo la prima posizione nella classifica Billboard 200 per quattro settimane, la quarta nei Paesi Bassi e la sesta in Norvegia e ricevette nomination per diversi Grammy Award, inclusa quella come Miglior album dell'anno e si aggiudic\u00f2 il premio Best Male Country Vocal Performance per la canzone \"A Boy Named Sue\" che raggiunse la seconda posizione nella Billboard Hot 100, la terza in Canada ed Irlanda e la quarta nel Regno Unito.\nIl disco.\nNel 1968 Johnny Cash aveva registrato un celebre concerto nella prigione di Folsom, pubblicato con successo su LP. Questa volta fu il carcere di massima sicurezza di San Quintino ad essere scelto come location per l'esibizione. Nella versione originale in vinile, l'ordine dei brani eseguiti durante il concerto venne stravolto e numerose canzoni furono escluse dall'album, presumibilmente per ragioni di spazio. Nonostante le limitazioni di tempo imposte dal formato LP in vinile, tuttavia, entrambe le esecuzioni della canzone \"San Quentin\" (Cash accett\u00f2 di risuonarla su richiesta del pubblico) furono incluse nella versione finale dell'album. Alcune delle tracce furono censurate a causa del linguaggio scurrile in esso contenute. A dispetto del titolo della versione pubblicata su compact disc nel 2000, \"At San Quentin (The Complete 1969 Concert)\", il CD non contiene il concerto integrale, ma include svariate tracce aggiuntive. Nel 2010, l'album venne ristampato in vinile dalla Sundazed Records con il numero di catalogo originale della Columbia (LP 5362). La ristampa della Sundazed \u00e8 l'esatta copia del disco originale eccezion fatta per il retrocopertina dove \u00e8 presente un codice a barre. Eseguiti ma non inclusi nel disco furono i brani \"Jackson\" e \"Orange Blossom Special\". Due tracce furono rallentate circa della met\u00e0 (\"Starkville City Jail\" e \"Blistered\"), possibilmente per poter utilizzare un altro registratore mentre il nastro del registratore principale veniva cambiato.\nQuesto fu il primo album di Cash ad essere registrato senza la presenza di Luther Perkins, chitarrista membro dei Tennessee Two, morto pochi mesi prima in un incendio. Nell'album, si sente Cash omaggiare l'amico scomparso.\nDue canzoni debuttarono dal vivo durante lo show: \"San Quentin\" e \"A Boy Named Sue\". Secondo il biografo Robert Hilburn, la decisione di Cash di suonare due volte \"San Quentin\" non fu improvvisata date le richieste del pubblico, ma bens\u00ec premeditata poich\u00e9 la canzone era una delle novit\u00e0 maggiori, sebbene sul disco sembri invece il contrario. Ancora secondo Hilburn, Cash decise spontaneamente di eseguire \"A Boy Named Sue\" durante lo show senza che nessuno della band lo sapesse (anche se annunci\u00f2 che la avrebbe suonata all'inizio del concerto); ricorse ad un foglio di carta con il testo scritto sopra per cantare le liriche mentre Carl Perkins e il resto della band improvvisarono l'accompagnamento.\nSpeciale tv e dito medio alzato.\nIl concerto venne ripreso dalla Granada Television per essere trasmesso sulla televisione britannica. Nella versione estesa del concerto pubblicata dalla Columbia/Legacy nel 2000, \u00e8 possibile sentire Cash esprimere la propria frustrazione nell'essere istruito su cosa suonare e dove stare prima dell'esecuzione di \"I Walk the Line\". La famosa fotografia che ritrae un arrabbiato Cash che mostra il dito medio all'obbiettivo fu scattata in questa circostanza; nelle note interne della ristampa dell'album del 2000, Cash spieg\u00f2 che il gesto era diretto ai tecnici della Granada che gli ostruivano la visuale del pubblico.\nAccoglienza.\nL'album ricevette diverse nomination ai Grammy Awards, inclusa quella come Album of the Year, e vinse il premio Grammy Award alla miglior interpretazione vocale maschile di musica country per \"A Boy Named Sue\".\nTracce.\nTutti i brani sono opera di Johnny Cash eccetto dove indicato.\nVersione originale LP (1969).\nLato 1\nLato 2\nLegacy Edition (2006).\nCarl Perkins\nThe Statler Brothers\nThe Carter Family\nJohnny Cash\nJohnny Cash, June Carter Cash &amp; Carl Perkins\nThe Carter Family &amp; Carl Perkins\nJohnny Cash &amp; Carl Perkins\nCarl Perkins\nJohnny Cash &amp; Carl Perkins\nJohnny Cash, The Carter Family &amp; Carl Perkins\nCarl Perkins\nThe Statler Brothers &amp; Carl Perkins\nJohnny Cash, The Carter Family &amp; Carl Perkins\nJohnny Cash, The Carter Family, The Statler Brothers &amp; Carl Perkins"}
{"id": "3640274", "revid": "287204", "url": "https://it.wikipedia.org/wiki?curid=3640274", "title": "Paluani Chievo 1982-1983", "text": "Nella stagione 1982-1983 il Paluani Chievo disput\u00f2 il suo ottavo campionato di Interregionale.\nRosa.\nGiocatori utilizzati: 27\nAllenatore: Dario Baruffi"}
{"id": "3640276", "revid": "30677", "url": "https://it.wikipedia.org/wiki?curid=3640276", "title": "Faro di South Foreland", "text": ""}
{"id": "3640279", "revid": "287204", "url": "https://it.wikipedia.org/wiki?curid=3640279", "title": "A' Kat\u012bgoria 1935-1936", "text": "La A' Kat\u012bgoria 1935-1936 fu la 2\u00aa edizione del massimo campionato di calcio cipriota. Si concluse con l'affermazione finale dell'APOEL Nicosia, che vinse il primo titolo della sua storia.\nFormula.\nNon vi furono retrocessioni. Venivano dati due punti per ogni vittoria, 1 per ogni pareggio e 0 per ogni sconfitta."}
{"id": "3640280", "revid": "767487", "url": "https://it.wikipedia.org/wiki?curid=3640280", "title": "Abietano", "text": "L'abietano \u00e8 un diterpene che costituisce la base strutturale per una variet\u00e0 di sostanze organiche naturali come l'acido abietico, l'acido carnosico e il ferruginolo che sono noti come abietani o diterpeni abietanici."}
{"id": "3640281", "revid": "123542494", "url": "https://it.wikipedia.org/wiki?curid=3640281", "title": "Opposites Attract", "text": "Opposites Attract \u00e8 una canzone di Paula Abdul del 1989, pubblicata come sesto e ultimo singolo dal suo primo album \"Forever Your Girl\".\nClassifiche.\n\"Opposites Attract\", fu un grande successo in tutto il mondo. Divenne la quarta numero 1 di Paula negli Stati Uniti e in Canada. Raggiunse il primo posto anche in Australia, mentre in Europa entr\u00f2 in moltissime top 10 e raggiunse la numero 2 in Regno Unito.\nVideo musicale.\nIl coloratissimo video musicale, venne diretto da Candace Reckinger e Michael Patterson, e vedeva Paula ballare con un cartone animato chiamato \"MC Skat Kat\". Il video vinse nel 1991 il Grammy Award for Best Short Form Music Video."}
{"id": "3640282", "revid": "5376", "url": "https://it.wikipedia.org/wiki?curid=3640282", "title": "Pietro del Morrone", "text": ""}
{"id": "3640284", "revid": "436907", "url": "https://it.wikipedia.org/wiki?curid=3640284", "title": "Periphery", "text": "I Periphery sono un gruppo musicale djent statunitense, formatosi nel 2004 a Bethesda, nel Maryland.\nStoria del gruppo.\nPrimi anni, \"Periphery\" (2004-2011).\nI Periphery nascono inizialmente come progetto solista del chitarrista Misha Mansoor, divenendo un gruppo vero e proprio a partire dal 2007 con l'inclusione di Jake Veredika (voce), Alex Bois (chitarra), Tom Murphy (basso) e Matt Halpern (batteria).\nDopo svariati cambi di formazione (tra cui la sostituzione di Veredika con Chris Barretto), il 21 agosto 2009 il gruppo ha firmato un contratto discografico con la Sumerian Records. L'album di debutto, dal titolo omonimo, \u00e8 stato pubblicato il 20 aprile 2010; pochi mesi prima della sua uscita, Barretto ha lasciato il gruppo, venendo sostituito da Spencer Sotelo, che ha nuovamente inciso le parti vocali per il disco.\nAll'album di debutto ha fatto seguito l'EP \"Icarus EP\", pubblicato il 19 aprile 2011 e composto da alcuni remix di \"Icarus Lives!\" e \"Jetpack Was Yes\" e tre inediti.\n\"Periphery II\", \"Juggernaut\" e \"Periphery III\" (2012-2016).\nIl 3 luglio 2012 i Periphery hanno pubblicato il secondo album in studio, \"\", anticipato a giugno dal singolo \"Make Total Destroy\".\nIl 27 gennaio 2015 \u00e8 stata la volta degli album ' e ', primi concept album del gruppo.\nIl 22 luglio dell'anno seguente \u00e8 uscito il quarto album in studio \"\", il cui brano d'apertura \"The Price Is Wrong\" ha ricevuto una candidatura ai Grammy Awards 2017 nella categoria Best Metal Performance.\n\"Periphery IV: Hail Stan\" (2018-presente).\nIl 19 aprile 2018 il gruppo ha reciso il contratto con la Sumerian Records, annunciando a giugno la creazione della propria etichetta discografica, la 3DOT Recordings.\nIl 6 febbraio 2019 \u00e8 stato annunciato il sesto album \"\" e presentato il primo singolo \"Blood Eagle\". Uscito il successivo 5 aprile, il disco si compone di nove brani, tra cui \"Reptile\", inciso con la partecipazione vocale di Mikee Goodman degli SikTh."}
{"id": "3640285", "revid": "287204", "url": "https://it.wikipedia.org/wiki?curid=3640285", "title": "A' Kat\u012bgoria 1937-1938", "text": "La A' Kat\u012bgoria 1937-1938 fu la 4\u00aa edizione del massimo campionato di calcio cipriota. Si concluse con l'affermazione finale dell'APOEL Nicosia, che vinse il terzo titolo della sua storia.\nFormula.\nLe squadre partecipanti erano cinque e non erano previste retrocessioni. Venivano dati due punti per ogni vittoria, 1 per ogni pareggio e 0 per ogni sconfitta. Non tutte le gare furono disputate."}
{"id": "3640288", "revid": "643662", "url": "https://it.wikipedia.org/wiki?curid=3640288", "title": "APOEL F.C.", "text": ""}
{"id": "3640293", "revid": "1804746", "url": "https://it.wikipedia.org/wiki?curid=3640293", "title": "Vico (Bagnone)", "text": "Vico (\"Vic\" nel dialetto della Lunigiana) \u00e8 una frazione del comune di Bagnone in provincia di Massa-Carrara, in alta Lunigiana, a circa 4 chilometri dal capoluogo comunale.\nLa Frazione.\nIl borgo di \"Vico\" \u00e8 ripartito in quattro contrade: \"Vico Chiesa\" (dove si trova la locale chiesa dedicata a Santa Maria Assunta), \"Vico Canneto\", dominante dall'alto la vicina area pianeggiante su cui il paese si estende, \"Vico Monterole\", corrispondente alla parte pi\u00f9 elevata e isolata della frazione, e infine \"'Vico Valle\", la contrada pi\u00f9 grande e popolosa che si sviluppa quasi a un chilometro di distanza dalla zona in cui \u00e8 posizionata la Chiesa.\nAttualmente Vico \u00e8 la frazione pi\u00f9 popolosa della valle del Bagnone (torrente) avendo goduto di una emigrazione di ritorno sia di persone pensionate, sia di giovani che hanno costituito famiglia proprio nel nat\u00eco borgo.\nUbicazione.\nVico si \u00e8 sviluppato in un'ampia area pianeggiante delimitata a est dal torrente \"Acquetta\", in direzione del Mulino di Vico e di Treschietto, e a ovest dai torrenti \"Redivalle\" e \"Fiumenta\".\nAlle sue spalle si estende il possente crinale appenninico, raggiungibile sia dalle valli del \"Fiumenta\" e del \"Redivalle\", proiettate sul Monte Aquila (1.780 m) e sul Monte Brusa (1.796 m), sia dalla valle dell\"'Acquetta\" che sale fino al \"passo di Badignana\" (1.685 m) e al Monte Matto (Toscana) (1.503 m).\nStoria.\nIl borgo di Vico ha certamente un'origine romana propria di tutte le localit\u00e0 richiamanti il termine vicus. La chiesa di Santa Maria Assunta \u00e8 gi\u00e0 citata intorno al XIII secolo come possedimento dei vescovi-conti di Luni.\nNel XIV secolo, decaduto il potere temporale dei vescovi-conti, le terre del bagnonese subirono l'influenza malaspiniana che durer\u00e0 fino alla met\u00e0 del XVIII secolo con il passaggio delle terre feudali all'Impero.\nA Vico si approvarono gli \"Ordinamenti di Vico\", una serie di regolamenti di gestione delle attivit\u00e0 sociali che richiedevano l'affermazione di un sistema che potremmo oggi definire antesignano della Democrazia e che si concret\u00f2 anche nelle vicine borgate di Treschietto e di Jera: possibilit\u00e0 di nominare dei rappresentanti popolari che interlocuissero con i nobili, introduzione o aumento di nuove gabelle solo a seguito di approvazione popolare, gestione comune di una parte dei terreni paesani a formare i cosiddetti \"beni sociali\" ancora oggi esistenti, ovvero comunioni indivise destinate ad un uso comune dei singoli partecipanti relativamente al diritto di passo, di legnatico, di fungatico e di pascolo.\nSolo dopo la met\u00e0 del XVIII secolo, dopo un breve interregno imperiale, le terre vichesi passarono al Granducato di Toscana prima e al Ducato di Parma e Piacenza poi."}
{"id": "3640295", "revid": "1924342", "url": "https://it.wikipedia.org/wiki?curid=3640295", "title": "Forever Your Girl", "text": "Forever Your Girl \u00e8 il primo album di Paula Abdul, pubblicato nel 1988 dalla Virgin Records.\nIl disco.\nL'album venne pubblicato il 13 giugno 1988 e pass\u00f2 10 settimane al primo posto nella Billboard 200 tra il 1989 e il 1990. Sei furono il singoli estratti, dei quali 4 numero 1 nella Billboard Hot 100 . L'album venne certificato con 7 dischi di platino negli USA e in Canada e fino ad oggi ha venduto 12 milioni di copie in tutto il mondo."}
{"id": "3640300", "revid": "404338", "url": "https://it.wikipedia.org/wiki?curid=3640300", "title": "Neurologici", "text": ""}
{"id": "3640301", "revid": "404338", "url": "https://it.wikipedia.org/wiki?curid=3640301", "title": "Amputazioni", "text": ""}
{"id": "3640303", "revid": "404338", "url": "https://it.wikipedia.org/wiki?curid=3640303", "title": "Edemi", "text": ""}
{"id": "3640314", "revid": "224696", "url": "https://it.wikipedia.org/wiki?curid=3640314", "title": "Meadowlands Stadium", "text": ""}
{"id": "3640318", "revid": "122452960", "url": "https://it.wikipedia.org/wiki?curid=3640318", "title": "Daniel Opri\u021ba", "text": "Caratteristiche tecniche.\nNonostante iniz\u00ec a giocare come attaccante, Opri\u021ba non segna molti gol, la sua capacit\u00e0 \u00e8 quella di creare spazi per i compagni e fare assist. E un giocatore che si impegna molto ed \u00e8 dotato tecnicamente, infatti per questo motivo svolge il ruolo di centrocampista.\nCarriera.\nDaniel Opri\u021ba ha iniziato la sua carriera nel FCM Re\u0219i\u021ba nel 2000 nella Liga II, la serie B nel Calcio in Romania. Nel 2002 si trasfer\u00ec nella Steaua Bucure\u0219ti, dove milita nella Liga I . Daniel gioca per sette anni della sua carriera a Bucarest vincendo la Divizia A nel 2004-05 e 2005-06 e vince anche la Supercupa Rom\u00e2niei nel 2005-06. Ha segnato 27 gol in 117 presenze, nella Steaua Bucure\u0219ti.\nIl 12 aprile 2007, si trasferisce agli eterni rivali sempre della stessa citt\u00e0 nella FC Dinamo Bucure\u0219ti firmando un quadriennale. Alla FC Dinamo Bucure\u0219ti non ebbe molta fortuna infatti gioc\u00f2 soltanto 12 partite senza mai segnare . A fine stagione, nel 2008, ha firmato per FCM UTA Arad con sede ad Arad nella parte occidentale del paese.\nDopo una stagione con il club Daniel ha risolto il suo contratto e si trasfer\u00ec nel sud-est della Spagna per giocare con il Lorca Deportiva CF in Segunda Divisi\u00f3n B. Opri\u021ba non \u00e8 riuscito a stabilirsi in Spagna \u00e8 infatti non gioc\u00f2 molto. . Nel gennaio del 2009, and\u00f2 in prestito al squadra della Svizzera Super League.\nIn seguito si trasfer\u00ec nel FK Baku dove gioc\u00f2 solo 4 partite e segn\u00f2 soltanto un goal alla fine della stagione 2008-2009 gioca 19 partite e segna solo 2 goal.\nA fine stagione Oprita ritorna in patria per giocare per il Petrolul Ploie\u0219ti dove porta in Liga I la squadra e trova un posto da titolare.\nNella stagione 2011-2012 alla prima giornata di campionato segna 2 goal contro i campioni in carica del O\u021belul Gala\u021bie la sua squadra vince 2-1 grazie alle 2 reti segnate da lui.\nA gennaio 2013 nella sessione invernale del calciomercato si trasferisce in Russia nel Mordovia Saransk."}
{"id": "3640325", "revid": "118897422", "url": "https://it.wikipedia.org/wiki?curid=3640325", "title": "Thorir Hund", "text": "Thorir Hund fu uno dei capi della fazione di contadini Stiklestad che si opposero al re norvegese Olaf II di Norvegia. Si dice che Thorir sia stato tra i capi che uccisero il Santo Patrono di Norvegia nella battaglia di Stiklestad del 1030. Fece anche parte delle forze di re Canuto il Grande in numerose occasioni.\nContesto storico.\nThorir Hund nacque all'inizio dell'era cristiana in Norvegia. Thorir era un forte indipendentista, nonch\u00e9 un devoto pagano. La cristianizzazione del paese non era una semplice questione di fede. Il Cristianesimo era anche un importante strumento di potere politico per soggiogare i vecchi capi, e riguardo ad H\u00e5logaland per scegliere un re dal sud.\nThorir era un uomo influente nell'area di H\u00e5logaland, essendo la sua casa sull'isola di Bjark\u00f8y a Troms. Thorir apparteneva al ceto superiore dei capi costieri norvegesi. Era membro della famiglia di Bjark\u00f8y\u00e6tta, una delle famiglie pi\u00f9 potenti della Norvegia settentrionale durante l'epoca vichinga. Era un grande vichingo, ed aveva condotto numerose spedizioni verso Russia e Mar Bianco. Aveva commerciato a Bjarmaland, dove oggi sorge Arcangelo in Russia settentrionale.\nLa famiglia di Thorir Hund form\u00f2 un'alleanza con i pi\u00f9 potenti capi della Norvegia. La sorella Sigrid Toresdatter spos\u00f2 Olve Grjotgardsson di Egge. Anche il fratello, Sigurd Toresson, era un importante capo a Trondenes. Egli spos\u00f2 Sigrid Skjalgsdatter, sorella del potente nobile Erling Skjalgsson di Sola, a Rogaland. Thorir Hund spos\u00f2 una donna di nome Ranveig, delle cui origini si sa poco. Thorir ebbe un figlio, Sigurd Toresson, dalla moglie Ranveig. In seguito Sigurd fu sceriffo durante il regno di re Harald Hardrade.\nCarriera.\nThorir si oppose ai tentativi del re di unificare e cristianizzare la Norvegia. Ebbe anche rancori personali con il re, dopo l'omicidio del nipote Asbj\u00f8rn Selsbane per mano di uno degli uomini del re, e per la pesante penale che dovette pagare per aver vendicato la morte del ragazzo.\nQuando Erling Skjalgsson fu ucciso nel 1028, Thorir assunse il comando della fazione anti-Olav assieme a Einar Thambarskelfir e K\u00e1lfr \u00c1rnason, fratello di Finn Arnesson. Nel 1026 si un\u00ec all'esercito di Canuto quando cacciarono Olav, e fu nominato rappresentante di Canuto in Norvegia assieme a H\u00e5rek av Tj\u00f8tta.\nSecondo la Heimskringla, quando Olav giunse durante l'estate del 1030, Thorir era tra coloro che lo affrontarono. Thorir e i suoi uomini guidarono la resistenza contro l'esercito del re nella battaglia di Stiklestad. Il campo di battaglia era a Stiklestad, una fattoria nella parte bassa della valle del Verdal, 80 km a nord della citt\u00e0 di Trondheim. Secondo le fonti della saga, Thorir era tra coloro che ferirono mortalmente Olav, assieme a K\u00e1lfr Arnesson e Thorstein Knarresmed di Rovde nel Sunnm\u00f8re.\nDopo la battaglia, i movimenti politici si rivoltarono presto contro Thorir. Non appena il figlio di Olav Magnus, spalleggiato da qualche ex alleato di Thorir, conquist\u00f2 il potere, Thorir fu perseguito ed emarginato. Secondo Snorri Sturluson, egli lasci\u00f2 la Norvegia per la Terra Santa oppure mor\u00ec in circostanze sconosciute; in ogni caso, non fece mai ritorno a casa.\nRetaggio.\nIl monumento Tore Hund, dell'artista norvegese Svein Haavardsholm, fu eretto nel 1980 lungo la strada che porta alla chiesa di Bjark\u00f8y. Il memoriale onora i grandi capi Vichinghi Thorir Hund e Bjark\u00f8y\u00e6tta, che risiedevano a Bjark\u00f8y.\nNel 2016 le band norvegesi Wardruna ed Enslaved hanno scritto un brano dedicato a Thorir Hund (\"Tore Hund\" in norvegese moderno) all'interno dell'album-progetto Skuggsj\u00e1 per festeggiare i 200 anni della Costituzione Norvegese. "}
{"id": "3640326", "revid": "1305772", "url": "https://it.wikipedia.org/wiki?curid=3640326", "title": "Voyeur (brano musicale Renato Zero)", "text": "Voyeur \u00e8 un brano musicale di Renato Zero pubblicato nel 1989 nell'omonimo album di inediti come seconda traccia.\nStoria.\n\"Voyeur\", insieme ad altri brani dell'album omonimo (come ad esempio \"Accade\", \"I nuovi santi\" e \"Rose\") ha segnato un nuovo successo per Zero e il suo ritorno nell'ambito musicale.\nSar\u00e0 comunque uno dei brani dell'album di provenienza a restare popolari anche dopo circa vent'anni, ci\u00f2 \u00e8 dimostrato dalla sua pubblicazione nell'album live \"Sei Zero\".\nVideo.\nDel brano, come di tanti altri che non sono stati mai pubblicati come veri e propri singoli, \u00e8 stato realizzato un video che vede protagonista lo stesso Zero che, all'inizio, parler\u00e0 con dei ragazzi che ripeteranno la parola \"voyeur\" e che poi se ne andranno, lasciando cos\u00ec solo Renato Zero che \"vagher\u00e0 nella notte\" e che incontrer\u00e0 dei veri e propri ossessionati dal voyeurismo che lo guarderanno dalla \"testa ai piedi\"."}
{"id": "3640327", "revid": "110783380", "url": "https://it.wikipedia.org/wiki?curid=3640327", "title": "Carlo Virz\u00ec", "text": "Cantante e chitarrista del gruppo rock Snaporaz, in attivit\u00e0 dal 1997 al 2001; poi autore delle colonne sonore di molti film del fratello Paolo Virz\u00ec. Il suo primo film da regista e sceneggiatore \u00e8 \"L'estate del mio primo bacio\" (2006).\nNel 2011 il Bif&amp;st di Bari gli assegna il \"Premio Ennio Morricone\" come miglior compositore delle musiche per il film \"La prima cosa bella\" di Paolo Virz\u00ec.\nNel 2016 il film \"La pazza gioia\" vince il Nastro d'argento alla migliore colonna sonora.\nNel 2017 \u00e8 stato nella shortlist dei candidabili al Premio Oscar per la miglior colonna sonora per il film \"Ella &amp; John \u2013 The Leisure Seeker,\" sempre del fratello Paolo con Helen Mirren e Donald Sutherland,"}
{"id": "3640331", "revid": "19933", "url": "https://it.wikipedia.org/wiki?curid=3640331", "title": "\u00de\u00f3rir hundr", "text": ""}
{"id": "3640332", "revid": "19933", "url": "https://it.wikipedia.org/wiki?curid=3640332", "title": "Tore Hund", "text": ""}
{"id": "3640334", "revid": "1543377", "url": "https://it.wikipedia.org/wiki?curid=3640334", "title": "FIVE (Ayumi Hamasaki)", "text": "FIVE \u00e8 il terzo mini-album della cantante giapponese Ayumi Hamasaki. La data di pubblicazione \u00e8 il 31 agosto 2011.\nAspetti Generali.\nL'album \u00e8 disponibile in 3 versioni: CD, CD+DVD e una Limited Edition. Nella limited edition \u00e8 compresa un'\"access card\" per poter comprare il costume di un personaggio del videogioco per PS3 \"\"Tales of Xillia\" : infatti la canzone \"Progress\"\", contenuta nell'album, \u00e8 usato come canzone tema nel gioco.\nInoltre \"Another Song\" \u00e8 stata usata come \"canzone tema\" nello show televisivo \"SweetTV\" del canale \"BeeTv\".; \"Why...\" \u00e8 stata usata per gli spot televisivi della compagnia di agenzie viaggi \"H.I.S.\" di Taiwan; \"Beloved\" \u00e8 stata usata in agosto come canzone tema dell'show \"Sukkiri!!\", della NTV; infine, \"Brillante\" \u00e8 stata usata negli spot di \"Music.jp\". Per questo motivo la cantante ha deciso che questo sar\u00e0 il suo primo album senza alcun singolo da pubblicare."}
{"id": "3640336", "revid": "767487", "url": "https://it.wikipedia.org/wiki?curid=3640336", "title": "Gast\u00f3n Puerari", "text": ""}
{"id": "3640337", "revid": "339392", "url": "https://it.wikipedia.org/wiki?curid=3640337", "title": "Oklahoma City Arena", "text": ""}
{"id": "3640338", "revid": "6923", "url": "https://it.wikipedia.org/wiki?curid=3640338", "title": "Faro di Dubris", "text": "Dubris Pharos \u00e8 un antico faro costruito dal governo della Britannia romana nel II secolo d.C. a \"Portus Dubris\", l'attuale citt\u00e0 di Dover. \u00c8 il pi\u00f9 alto edificio di epoca romana sopravvissuto nel Regno Unito ed \u00e8 l'unico faro romano sopravvissuto al mondo."}
{"id": "3640341", "revid": "1305772", "url": "https://it.wikipedia.org/wiki?curid=3640341", "title": "Stasera che sera!", "text": ""}
{"id": "3640343", "revid": "272884", "url": "https://it.wikipedia.org/wiki?curid=3640343", "title": "Merletto di Burano", "text": "Il merletto di Burano \u00e8 uno dei pi\u00f9 rinomati merletti al mondo, di tradizione plurisecolare e specifico dell'isola di Burano, nella laguna di Venezia, dove ha sede un celebre museo del merletto.\nStoria.\nLa storia del merletto della piccola isola Burano si perde nella notte dei tempi ed \u00e8 legata a congetture o leggende. Per alcuni la tipica lavorazione buranella sarebbe connessa alla tradizione marinaresca degli abitanti della piccola isola, legati alla pesca e di conseguenza alla fabbricazione e alla riparazione \"in loco\" delle reti.\nLe prime testimonianze della fioritura del commercio di merletti veneziani risalgono alla fine del XV secolo, accompagnate e seguite da un vero e proprio boom editoriale in Europa ed in Italia - specialmente a Venezia - che vide la pubblicazione di centinaia di libri, detti \"modellari\", di disegni per merletti e ricami, ideati dai maggiori incisori e tipografi del tempo.\nUna forte spinta alla diffusione di questo tipo di artigianato venne data dalla dogaressa Morosina Morosini, che alla fine del XVI secolo cre\u00f2 un laboratorio a Venezia, nel quale trovarono impiego 130 merlettaie. Alla sua morte il laboratorio venne chiuso, ma l'arte del merletto continu\u00f2 ad essere coltivata. Vista la forte richiesta, si studi\u00f2 di organizzare la produzione e la commercializzazione del merletto veneziano: la \"Corporazione dei Merciai\" se ne assunse la prerogativa, organizzando il lavoro nelle case, negli orfanotrofi, nei conventi, negli ospizi, nelle isole, divenendo cos\u00ec nel secolo XVII (epoca del \"boom\" del merletto in Europa) una delle corporazioni pi\u00f9 ricche di Venezia.\nCol passare degli anni il merletto di Burano acquis\u00ec fama internazionale. Merce rara e preziosa, entr\u00f2 a far parte del corredo di varie famiglie europee di primaria importanza: all'incoronazione di Riccardo III d'Inghilterra (22 giugno 1483) la regina Anna indoss\u00f2 un ricco mantello ornato di merletti di Burano; allo stesso modo acquistarono merletti vari membri della famiglia Tudor, Caterina de' Medici, Bianca Cappello e diversi altri ancora. Proprio per opera di Caterina de' Medici e - in anni successivi - del ministro Colbert, alcune merlettaie si trasferirono in Francia: in pochi anni, le merlettaie buranelle divennero oltre 200, insegnando la loro arte alle colleghe francesi: il giorno della sua incoronazione (14 maggio 1643) Luigi XIV indoss\u00f2 un collare di merletto opera delle merlettaie buranelle, che avevano impiegato due anni per terminarlo.\nNel 1665 il punto in aria - tipico della lavorazione di Burano - divenne \"point de France\", iniziando cos\u00ec una fortissima concorrenza col prodotto di Burano. A questo si aggiunsero dei pesanti dazi all'importazione, che pur causando dei danni commerciali non impedirono al merletto di Burano di prosperare: agli inizi del Settecento nel laboratorio veneziano \"Ranieri e Gabrielli\" trovavano impiego circa 600 merlettaie. Ma la fine della Repubblica di Venezia (1797) coincise con l'inizio di una lenta crisi: la produzione del merletto divenne un'attivit\u00e0 esclusivamente familiare, e il numero di merlettaie inizi\u00f2 a decadere, fino a far correre il rischio di esaurire questa tipica produzione plurisecolare.\nLa Scuola del merletto.\nNell'inverno del 1872, grazie all'interessamento della contessa Andriana Marcello e dell'onorevole Paolo Fambri, si decise di cercare di rivitalizzare l'antica tradizione del merletto di Burano, con lo scopo principale di alleviare le tristi condizioni economiche dell'isola. Venne quindi chiesto ad un'anziana merlettaia di nome Vincenza Memo - detta \"Cencia Scarpariola\" - rimasta ultima depositaria di tutti i segreti dell'arte, di tramandarli alla maestra elementare Anna Bellorio d'Este, che a sua volta li pass\u00f2 alle figlie e ad un gruppo di ragazze.\nFu cos\u00ec che presso l'antico palazzo del podest\u00e0 nacque la \"Scuola del merletto\" di Burano, che grazie alle commesse della contessa Marcello e di una serie di nobildonne da lei interpellate - fra le quali la principessa di Sassonia, la duchessa di Hamilton, la contessa Bismarck, la principessa Metternich, la regina d'Olanda e la regina Margherita - fece nuovamente rifiorire il lavoro e il commercio. Nel 1875 la \"Scuola del merletto\" contava gi\u00e0 oltre 100 allieve.\nNella scuola si lavorava per sei ore al giorno d'inverno, sette in estate. Si veniva ammesse a 12 anni, dopo sei anni di istruzione fornita a casa. A 18 anni si passava nel gruppo delle lavoranti esperte fino al matrimonio, dopo il quale si tornava a lavorare a casa.\nSecondo un elenco dei lavoranti a cottimo del 1876, le merlettaie erano suddivise per operazioni: \"Ordidura, Rete, Guipure, Rilievo e Ripieni, Stelle, Picc\u00f2, Staccatura, Pulitura, Unioni\". Nel 1901, i gruppi di lavoro risultano sette: \"Ordidura, Rete, Guipure, Rilievo, Pulitura, Ripassatura\". La settima fase - \"Unioni\" - veniva eseguita sempre a domicilio, dalle migliori lavoranti di ciascuna fase.\nLa contessa Marcello mor\u00ec nel 1893, lasciando al figlio il compito di continuare la sua opera. La produzione della scuola continu\u00f2 a crescere fino alla prima guerra mondiale e si mantenne alta fino agli anni '30 del XX secolo, per poi decrescere lentamente nei decenni successivi. La scuola del merletto fu chiusa definitivamente nel 1970. La produzione continu\u00f2 privatamente, grazie anche alla nascita di una serie di negozi locali. Attualmente l'estrema difficolt\u00e0 tecnica dei pezzi pi\u00f9 pregiati, e la loro lunga o lunghissima gestazione (per creare una grande tovaglia fittamente ricamata serve il lavoro di dieci merlettaie per tre anni), hanno da un lato fatto lievitare enormemente i prezzi, dall'altro favorito la ricerca di una tecnica di lavorazione pi\u00f9 sbrigativa e veloce, a scapito della qualit\u00e0.\nMuseo del merletto di Burano.\nNel 1978 gli enti pubblici veneziani (Comune, Provincia, Camera di Commercio, Ente per il Turismo, Azienda Autonoma di soggiorno) si unirono alla \"Fondazione Andriana Marcello\" (nata nel 1961) in un \"Consorzio per i merletti di Burano\", allo scopo di rilanciare e riqualificare l'arte del merletto. Nella sede dell'antica scuola venne quindi creato nel 1981 il Museo del merletto, presso il quale sono stati organizzati vari corsi di formazione professionale ed importanti mostre storiche.\nAllo scioglimento del Consorzio (1995), la Fondazione Andriana Marcello ha concesso il museo in comodato al Comune di Venezia. Il palazzo e le collezioni sono state in seguito interessate da un lungo periodo di restauro, riorganizzazione e rivalorizzazione, conclusosi con la nuova inaugurazione del museo il 25 giugno 2011.\nPresso il Museo del merletto di Burano sono esposti oltre duecento esemplari unici della collezione della scuola, eseguiti fra il XVI e il XX secolo. Il museo conserva inoltre l'archivio della scuola e altri documenti ed opere d'arte relative alla lavorazione del merletto a Venezia.\nFra gli esemplari esposti, si segnalano soprattutto:\nAll'interno del museo \u00e8 possibile vedere all'opera delle merlettaie, acquistando direttamente dei merletti da esse prodotti, accompagnati da certificato di autenticit\u00e0.\nTecnica.\nLa tecnica che caratterizz\u00f2 la scuola del merletto di Venezia e di Burano fu il punto in aria, eseguito con l'utilizzo di solo ago e filo, senza alcun supporto. Nei secoli si utilizzarono vari punti, alcuni di essi inventati proprio dalle merlettaie buranelle. Fra di essi, si ricordano il punto Venezia (cos\u00ec chiamato perch\u00e9 ricorda i ponti della citt\u00e0), il punto Burano (rete eseguita con filo sottilissimo, che ricorda le reti dei pescatori dell'isola), il punto ago, il punto rosa, il punto cappa, eccetera. Tipica del merletto di Burano \u00e8 la lavorazione rigorosamente ad ago: i merletti originali di Burano si distinguono per l'estrema complessit\u00e0 del disegno e della tecnica esecutiva, l'utilizzo di fili (di cotone, lino, seta, dorati o argentati) molto sottili, e di conseguenza una lavorazione estremamente lunga, per la quale \u00e8 d'obbligo uno studio ed un'applicazione spesso pluridecennale. Questo \u00e8 il motivo per cui i prezzi dei merletti di Burano possono arrivare a migliaia o addirittura decine di migliaia di Euro per singolo manufatto, cos\u00ec come si \u00e8 sviluppato un commercio di falsi merletti di Burano venduti a prezzi pi\u00f9 bassi, distinguibili per\u00f2 per la qualit\u00e0, assai distante dagli originali. Il desiderio di difendersi dai falsi merletti di Burano spinse a suo tempo il Consorzio per i merletti di Burano a chiedere una legge regionale per l'istituzione di un marchio di garanzia, ma la proposta non ha avuto seguito. La lavorazione a fuselli, molto pi\u00f9 veloce e tecnicamente meno impegnativa, divenne invece tipica - nell'ambito della laguna di Venezia - dei merletti di Pellestrina.\nPer eseguire un merletto ad ago si prepara un disegno e in successione il supporto per l'orditura, costituito da due strati di stoffa, tre fogli di carta paglierina, il foglio col disegno e un foglio di carta oleata, il tutto sovrapposto. Si seguono i bordi del disegno con un punto filza doppio, un tempo eseguito a mano ma oggi prevalentemente a macchina: quest'orditura a lavoro terminato verr\u00e0 eliminata. A questo punto si crea la trama del merletto, chiamata \"ghip\u00f9r\" (traslitterazione dialettale dal francese \"guipure\"), eseguita mediante una serie di punti di vario tipo: \"sacola\" (o \"sacol\u00e0\", un punto ad asola a sua volta diviso in sottopunti chiamati \"sacola ciara\" o \"sacola fissa\"), \"formigola\", \"greco\", \"redin\" eccetera eccetera. In seguito si lavorano i collegamenti che legano gli spazi fra le forme, utilizzando altri tipi di punto ancora quali i gi\u00e0 citati \"Venezia\", \"Burano\" eccetera. Si contorna poi il lavoro col rilievo (liscio o grosso), in modo da creare una profondit\u00e0 ad alcune zone del merletto: un filo di maggior spessore \u00e8 quindi fissato con minuscoli punti da un filo sottilissimo lungo i contorni del disegno. In alternativa - o in aggiunta - si pu\u00f2 utilizzare per il rilievo anche un filo metallico, cordonato poi dal filo in tessuto. In certi punti del merletto si possono fare degli smerli. Alla fine si stacca il lavoro tagliando il filo di ordito tra la carta e la stoffa e si pulisce con le pinzette il merletto dai frammenti di ordito rimasti."}
{"id": "3640348", "revid": "272884", "url": "https://it.wikipedia.org/wiki?curid=3640348", "title": "Museo del merletto (Burano)", "text": "Il museo del merletto ha sede nello storico palazzetto del Podest\u00e0 di Torcello, in Piazza Galuppi a Burano, gi\u00e0 sede dal 1872 al 1970 della celebre Scuola del merletto. \nIn un allestimento suggestivo, che porta anche all'interno del museo la policromia tipica dell'isola di Burano, sono esposti rari e preziosi esemplari che offrono una completa panoramica delle vicende storiche e artistiche dei merletti veneziani e lagunari dall'origine ai nostri giorni. \nDurante l'orario di apertura del museo \u00e8 possibile vedere all'opera le maestre merlettaie, depositarie di un'arte tramandata di generazione in generazione.\nStoria.\nIn seguito alla chiusura della storica Scuola dei merletti di Burano (inaugurata nel 1872 per volere della contessa Andriana Marcello, che voleva preservare e tale tradizione secolare e rilanciarla come risorsa economica) venne istituita una fondazione nel 1978 per riscoprire e valorizzare l'arte del merletto. Fu catalogato e riordinato l'archivio storico della scuola, l'edificio fu restaurato, e nel 1981 venne ufficialmente aperto il museo, con l'esposizione di un centinaio di merletti, disegni e documenti storici dal XVI al XX secolo.\nNel 1995 il museo del merletto venne incluso nel circuito della fondazione Musei Civici di Venezia (MUVE). A seguito di un'importante opera di restauro, il museo \u00e8 stato riaperto nel 2011 con una nuova e pi\u00f9 ampia esposizione.\nEsposizione.\nIl percorso espositivo parte al piano terra del museo, ove alcuni pannelli informativi illustrano la tecnica di realizzazione e i punti pi\u00f9 diffusi (tra cui il punto Venezia e il punto Burano).\nLa visita continua al primo piano in ordine cronologico attraverso quattro sale, in cui sono esposti complessivamente circa 200 merletti, inclusi alcuni esemplari rari e preziosi, che testimoniano l'evoluzione della tecnica di realizzazione dal Rinascimento all'Ottocento: \n\u00c8 poi presente uno spazio dedicato al Premio Burano, in cui sono esposti dipinti e opere grafiche premiate nelle quattro edizioni del concorso d'arte (1946, 1951, 1953 e 1956)."}
{"id": "3640349", "revid": "272884", "url": "https://it.wikipedia.org/wiki?curid=3640349", "title": "Scuola del merletto (Burano)", "text": ""}
{"id": "3640350", "revid": "962319", "url": "https://it.wikipedia.org/wiki?curid=3640350", "title": "HSBC Arena", "text": ""}
{"id": "3640363", "revid": "729019", "url": "https://it.wikipedia.org/wiki?curid=3640363", "title": "Battaglia di Giaffa", "text": "La battaglia di Giaffa fu combattuta tra il 12 e il 14 settembre del 1192 durante la terza crociata tra l'esercito crociato comandato da Riccardo I d'Inghilterra e l'armata ayyubide al comando del sultano Saladino.\nStoria.\nI crociati partirono da Acri, percorrendo pi\u00f9 di 300 chilometri prima di trovare lo scontro, forti di 8.000/9.000 fanti leggeri, 2.350 cavalieri pesanti (reduci dall'assedio di Acri), 100 arcieri e 70 tra baroni, nobili e marchesi. L'esercito ayyubide era composto da 10.000 fanti leggeri, 3.000 cavalieri, e 80 tra generali, sceicchi, e altri nobili egiziani.\nLa battaglia venne combattuta tra alcuni villaggi vicino alla citt\u00e0 di Giaffa. Bench\u00e9 provati dal freddo, dalla neve, dalle precedenti imboscate egiziane e dalle perdite subite in combattimento, i crociati riuscirono ugualmente a liberare il passaggio per Giaffa, debolmente difesa e occupata, nonostante Saladino avesse messo in atto la tattica della terra bruciata. In citt\u00e0 i crociati trovarono una grande quantit\u00e0 di preziose vettovaglie.\nRe Riccardo, dovendo lasciare la citt\u00e0 per sovrintendere alle operazioni di imbarco di altri soldati diretti a Giaffa, lasci\u00f2 in citt\u00e0 una guarnigione di circa 300/360 tra ospitalieri e templari. Saladino, resosi conto dell'opportunit\u00e0 di riprendere Giaffa, marci\u00f2 con un esercito di 10.000 uomini alla volta della citt\u00e0, avendo facilmente la meglio sugli assediati. Dallo scontro sopravvissero solo 23 ospitalieri, poi giustiziati. Riccardo torn\u00f2 con un esercito di 9.500 soldati e riprese la citt\u00e0, e fu proprio in questa occasione, per la prima volta, che Riccardo e Saladino si incontrarono a circa 400\u00a0m di distanza, sul campo di battaglia."}
{"id": "3640364", "revid": "767487", "url": "https://it.wikipedia.org/wiki?curid=3640364", "title": "The Baseball Project", "text": "The Baseball Project \u00e8 un progetto musicale fondato nel 2007 da Steve Wynn, gi\u00e0 leader dei The Dream Syndicate, Peter Buck e Scott McCaughey con Linda Pitmon alla batteria.\nWynn e McCaughey, che gi\u00e0 suonava con Buck nei Minus 5, durante la cerimonia di introduzione dei R.E.M. nella Rock and Roll Hall of Fame invitarono Peter Buck per una jam, da l\u00ec nacque il progetto ispirato dal mondo del baseball che port\u00f2 alla pubblicazione di un primo album \"\" nel 2008, seguito dall'EP \"Homerun EP\" del 2009.\nParteciparono come commentatori alla stagione di baseball 2010-2011 per la rete ESPN.com. Ogni mese resero disponibili in download gratuito un brano frutto di queste partecipazioni. I brani sono stati raccolti nell'album \"The Broadside Ballads\".\nNel 2011 i componenti del gruppo si riunirono per nuove registrazioni. Venne pubblicato sempre nel 2011 il secondo capitolo ufficiale \", che fu seguito da un breve tour."}
{"id": "3640368", "revid": "1543377", "url": "https://it.wikipedia.org/wiki?curid=3640368", "title": "Cambridge (Idaho)", "text": "Cambridge \u00e8 una citt\u00e0 (\"city\") degli Stati Uniti d'America, situata nella contea di Washington, nello Stato dell'Idaho."}
{"id": "3640389", "revid": "122355453", "url": "https://it.wikipedia.org/wiki?curid=3640389", "title": "Partito dei Pensionati Uniti di Serbia", "text": "Il Partito dei Pensionati Uniti di Serbia (in serbo \u041f\u0430\u0440\u0442\u0438\u0458\u0430 \u0423\u0458\u0435\u0434\u0438\u045a\u0435\u043d\u0438\u0445 \u041f\u0435\u043d\u0437\u0438\u043e\u043d\u0435\u0440\u0430 \u0421\u0440\u0431\u0438\u0458\u0435, Partija Ujedinjenih Penzionera Srbije, PUPS) \u00e8 un partito politico serbo, fondato da Jovan Krkobabi\u0107.\nIl partito \u00e8 stato fondato il 10 maggio 2005 e si impegna per il rispetto dei diritti dei pensionati, che costituiscono principalmente il corpo elettorale di PUPS.\nSi presenta alle elezioni parlamentari del 2007,in coalizione col Partito Social Democratico,la lista unitaria ottiene il 3,11% senza per\u00f2 ottenere alcun seggio all'Assemblea Nazionale di Serbia.\nAlle elezioni parlamentari del 2008 si unisce in coalizione col Partito Socialista di Serbia e Serbia Unitaria.\nLa coalizione SPS-PUPS-JS ottiene il 7,58% e 20 seggi di cui 5 vanno a PUPS.\nPUPS ha partecipato al governo di Cvetkovic e il suo leader Jovan Krkobabi\u0107 diviene vicepresidente del governo con delega agli affari sociali.\nAlle elezioni parlamentari del 2012 la coalizione SPS-PUPS-JS raddoppia i voti, ottiene il 14,5% e 44 seggi di cui 12 vanno a PUPS. PUPS entra anche questa volta nel governo guidato per\u00f2 dal socialista Ivica Da\u010di\u0107 e Krkobabi\u0107 vi partecipa come vicepremier e ministro del lavoro.\nAlle elezioni parlamentari del 2014 dopo la fine del governo Da\u010di\u0107, PUPS nuovamente alleata coi socialisti conferma i 12 seggi. A marzo il leader Jovan Krkobabi\u0107 \u00e8 morto.\nAlle elezioni parlamentari del 2016 i pensionati si alleano col Partito Progressista Serbo ottenendo 9 seggi."}
{"id": "3640390", "revid": "958185", "url": "https://it.wikipedia.org/wiki?curid=3640390", "title": "Bevanda energetica", "text": "Una bevanda energetica (in inglese \"energy drink\") \u00e8 una bibita contenente sostanze stimolanti, principalmente glucosio, caffeina, taurina, e vitamine del gruppo B, destinata a fornire energia al consumatore. Da non confondere con gli sport drink, i quali non contengono stimolanti, ma sali minerali e carboidrati e sono destinati principalmente alla reidratazione. \nIl mercato delle bevande energetiche ha avuto un'improvvisa impennata tra la fine degli anni novanta e l'inizio degli anni 2000, grazie soprattutto a strategie di marketing precise: l'uso di nomi e confezioni accattivanti, sponsorizzazioni di eventi e pubblicit\u00e0 attraverso i canali pi\u00f9 disparati, destinate ad \nun pubblico giovane ed ai loro interessi, come sport, musica, vita notturna; innovatore da questo punto di vista e attualmente principale marchio della categoria \u00e8 la Red Bull.\nStoria.\nLa difficolt\u00e0 di categorizzazione rende difficile anche la redazione di una cronologia storica di queste bevande. Fin dai tempi antichi erano in uso bevande tonificanti od energizzanti, due su tutte caff\u00e8 e t\u00e8; la prima formula registrata, assimilabile alla categoria delle bevande energizzante, fu creata per\u00f2 nel 1927 da William Owen: il chimico inglese di Newcastle speriment\u00f2 per vari anni diverse ricette al fine di trovare energizzanti per i malati di morbi comuni, come febbre o influenza, giungendo infine a formulare il \"Glucozade\", ribattezzato nel 1929 \"Lucozade\". Il Lucozade rimase in commercio come farmaco fino al 1983, quando l'agenzia pubblicitaria Ogilvy &amp; Mather lo ripropose in chiave di bevanda energetica commerciale e bevanda sportiva. Sempre negli anni ottanta, vennero lanciate sul mercato i primi soft drink con alti livelli di caffeina come la Jolt Cola.\nIn Giappone venne proposto nel 1962 la prima bevanda energetica a base di taurina, il Lipovitan; la bevanda ebbe un discreto successo e venne riproposta in vari paesi asiatici; tra questi vi era la Thailandia. Qui l'imprenditore austriaco Dietrich Mateschitz conobbe la versione thailandese del lipovitan, la Krating Daeng; Colpito dall'idea adatt\u00f2 la bevanda ai gusti occidentali e lanci\u00f2 sul mercato la Red Bull. Il progetto ebbe successo e nel 1995 una mayor del settore alimentare propose la sua versione, la Josta, bevanda a base di guaran\u00e0 commercializzata dalla PepsiCo e definita \"High-energy drink\", ma il successo alterno e il cambio di strategia dell'azienda la fecero eliminare dalla produzione nel 1999. Nel 1997 la Red Bull venne proposta sul mercato statunitense dove ebbe una crescita esponenziale, raggiungendo vendite di 8 milioni di lattine nel 2001, e di 3 miliardi cinque anni dopo, con una crescita media del 50% annuo.\nIl successo della Red Bull porter\u00e0 alla creazione di un vero e proprio mercato delle bevande energetiche, con la nascita di varie marche, tra cui Burn, Monster e Tonino Lamborghini Energy Drink.\nComposizione.\nNon essendoci una regolamentazione sulla definizione del termine \"energy drink\", non esiste un ingrediente o una formula base necessaria a definire la bevanda energetica. Esiste tuttavia una serie di sostanze, principalmente carboidrati e metilxantine, presenti spesso in alte quantit\u00e0, riscontrabili nelle varie ricette; tra questi spesso troviamo caffeina, vitamine del gruppo B, taurina, maltodestrina, inositolo, carnitina, creatina e glucuronolattone; vengono inoltre utilizzati estratti da vegetali, quali guaran\u00e0, ginseng, e ginkgo biloba. Molti marchi propongono affiancate alle formule originali versioni dietetiche, con relativa sostituzione di edulcoranti.\nCritiche.\nIl consumo di bevande energetiche associato ad alcolici viene giudicato a rischio per gli opposti effetti sul sistema nervoso centrale, depressivo per gli alcolici ed eccitante per le bevande energetiche.\nL'effetto eccitante non modifica la concentrazione di alcool nel sangue e il rischio di intossicazione acuta. Vi sono divergenze sul contrasto alla guida in stato di ebbrezza.\nTra il 2007 e il 2011 \u00e8 raddoppiato negli USA il numero di ricoveri al pronto soccorso per esclusivo consumo di bevande energetiche. Fra i fatti riscontrati: insonnia, nervosismo, complicanze cardiache (palpitazioni, tachicardia) e neurologiche (allucinazioni, convulsioni e attacchi epilettici). Gli effetti sono attribuiti principalmente alle alte dosi di caffeina, il pi\u00f9 attivo fra gli ingredienti noti e studiati delle bevande energetiche. Non sono stati studiati (al 2012) gli effetti delle bevande energetiche ad alte dosi su ragazzi e adolescenti. La caffeina pu\u00f2 essere dannosa e anche letale a dosi massicce."}
{"id": "3640395", "revid": "114523357", "url": "https://it.wikipedia.org/wiki?curid=3640395", "title": "Paesaggio vicino Figueres", "text": "Paesaggio vicino Figueres \u00e8 un dipinto dell'artista spagnolo Salvador Dal\u00ed. \nDescrizione.\nQuesto \u00e8 uno degli iniziali lavori del pittore (il primo famoso), dato che lo disegn\u00f2 quando egli aveva solo sei anni; l'immagine riporta i dintorni di Figueres, sua citt\u00e0 natale e dove trascorse i suoi primi anni.\nAgli inizi della sua precoce carriera, Dal\u00ec fu influenzato dal movimento impressionista e l'opera ne \u00e8 un puro esempio. Nei dieci anni successivi il suo lavoro si caratterizz\u00f2 per l'uso di colori brillanti e luminosi, questo fino al 1920 quando inizi\u00f2 a creare opere cubiste e surrealiste.\nPaesaggio vicino Figueres fu dipinto a olio su una cartolina delle dimensioni di 14x9 cm, soprattutto la parte superiore (che potrebbe rappresentare il cielo oppure montagne verdi o innevate), pitturata in maniera tanto sottile che si intravedono segni stampati sotto. \u00c8 oggi parte di una collezione privata di New York, Stati Uniti."}
{"id": "3640399", "revid": "124123", "url": "https://it.wikipedia.org/wiki?curid=3640399", "title": "Thorkel di Namdalen", "text": "Thorkel spos\u00f2 Hrafnhilda, figlia di Ketil Trout di Hrafnista. Loro figlio, che prese il nome di Ketil Trout dal nonno, divenne uno dei personaggi pi\u00f9 importanti durante la colonizzazione dell'Islanda. Tramite Ketil Thorolf fu il nonno di Hrafn Haengsson, primo l\u00f6gs\u00f6guma\u00f0ur d'Islanda."}
{"id": "3640402", "revid": "115419376", "url": "https://it.wikipedia.org/wiki?curid=3640402", "title": "Vincenzo Siniscalchi", "text": "Biografia.\nAttivit\u00e0 professionale.\nFiglio dell'avvocato Francesco Saverio Siniscalchi, anch'egli penalista, \u00e8 stato assistente di Diritto romano e di Diritto penale all'Universit\u00e0 di Napoli. \u00c8 stato Presidente del Consiglio dell'Ordine degli Avvocati di Napoli e di numerosi organismi internazionali con particolare impegno nei congressi dedicati alla materia del diritto penale dell'economia e della stampa. Pubblicista, \u00e8 stato componente della giunta esecutiva della Federazione Nazionale della Stampa Italiana. Come pubblicista \u00e8 stato critico cinematografico e ha collaborato alle pagine culturali del \"Paese Sera\", del \"Mattino\", del \"Corriere di Napoli\" e altre numerose riviste. alla realizzazione di film e sceneggiati televisivi tra i quali \"La vacanza\" di Tinto Brass, \"La Scena di Napoli\" e \"Il Processo Cuocolo\", di Riccardo Tortora e Marisa Malfatti, \"Il Caso Graziosi\", con Jean-Pierre Cassel e Diego Gullo, e numerosi altri. Tra le sue difese vi sono quelle in favore del calciatore Diego Armando Maradona in processi penali e di giustizia sportiva, Franco Califano nel processo Cutolo-Tortora, Gigi Sabani, Tinto Brass, Michelangelo Antonioni e numerosi personaggi del mondo dello spettacolo e dello sport. Nel processo per l'omicidio di Marta Russo, ha difeso Salvatore Ferraro dall'accusa di favoreggiamento. Negli anni '70 \u00e8 stato impegnato nella difesa di imputati per reati connessi alle attivit\u00e0 dei NAP (Nuclei Armati Proletari) e di Autonomia operaia, in particolare la cittadina tedesca Petra Krause. Negli anni '80 ha difeso i politici Ciriaco De Mita, Vincenzo Scotti, Antonio Cariglia (segretario del PSDI) e in numerosi altri processi di Tangentopoli. Ha assistito e assiste numerosi gruppi imprenditoriali, tra i quali Impregilo, Lega delle Cooperative, La Fondiaria Assicurazioni, Ansaldo. Al suo attivo vi sono numerose pubblicazioni e relazioni congressuali sui problemi della difesa nel processo penale, sulla libert\u00e0 di stampa e di diritto dello spettacolo, oltre a quelle di carattere politico parlamentare..\nAttivit\u00e0 politica.\nIl 22 ottobre 1995 alle elezioni suppletive della Camera dei deputati nel collegio \"Napoli-Vomero\", viene eletto deputato con una coalizione RC-PDS, aderisce al gruppo misto-Rifondazione comunista, ma nel febbraio 1996 passa ad Alleanza dei Progressisti.\nRieletto nel 1996 con il Partito Democratico della Sinistra-Ulivo, e dal 2001 al 2006 con i Democratici di Sinistra-Ulivo, sempre nel maggioritario, ed \u00e8 eletto presidente della Giunta per le autorizzazioni a procedere della Camera.\n\u00c8 stato proponente e relatore di numerose leggi in materia di Legislazione Penale anti-corruzione anche in qualit\u00e0 di vicepresidente della Commissione speciale anticorruzione (1997-2001).\nHa pi\u00f9 volte presieduto il Comitato per la Legislazione nonch\u00e9 organismi interparlamentari.\n\u00c8 stato eletto, in quota DS, componente laico del Consiglio superiore della magistratura per il quadriennio 2006-2010 con 710 voti a favore espressi dal Parlamento italiano."}
{"id": "3640408", "revid": "298229", "url": "https://it.wikipedia.org/wiki?curid=3640408", "title": "Campionati del mondo di atletica leggera 2011 - 400 metri piani maschili", "text": "La gara dei 400 metri piani maschili dei Campionati del mondo di atletica leggera 2011 si \u00e8 svolta le mattine del 27 e 28 agosto e la sera del 30 agosto 2011.\nSituazione pre-gara.\nRecord.\nPrima di questa competizione, il record del mondo e il record dei campionati erano i seguenti.\nRisultati.\nBatterie.\nSi qualificano in semifinale i primi 4 atleti di ogni batteria () ed i quattro successivi migliori tempi ().\nSemifinali.\nSi qualificano in finale i primi 2 atleti di ogni semifinale () e i due successivi migliori tempi ()."}
{"id": "3640414", "revid": "599013", "url": "https://it.wikipedia.org/wiki?curid=3640414", "title": "Nicol\u00e1s Torres", "text": ""}
{"id": "3640417", "revid": "1314824", "url": "https://it.wikipedia.org/wiki?curid=3640417", "title": "Hazzard vent'anni dopo", "text": ""}
{"id": "3640418", "revid": "228587", "url": "https://it.wikipedia.org/wiki?curid=3640418", "title": "Paraclisi", "text": "La par\u00e0clisi o par\u00e0cliso, che deriva dal greco \"par\u00e1kl\u0113sis\", ovvero \"invocazione, supplica\", \u00e8 una lunga ed antica preghiera del Cristianesimo, usata come ufficio di supplica nei momenti di difficolt\u00e0 e per la piet\u00e0 personale, ancora oggi utilizzato dalla Chiesa ortodossa.\nIl corpo centrale della preghiera \u00e8 il Salmo 51 (50) della Bibbia, unito al \"parakl\u0113tik\u00f2s\", un canone composto da brani liturgici detti Tropus (o Tropi o Tropari) e spesso dedicato alla Madre di Dio."}
{"id": "3640421", "revid": "188116", "url": "https://it.wikipedia.org/wiki?curid=3640421", "title": "Vincenzo Maria Siniscalchi", "text": ""}
{"id": "3640424", "revid": "297745", "url": "https://it.wikipedia.org/wiki?curid=3640424", "title": "Cittanova (Eraclea)", "text": ""}
{"id": "3640431", "revid": "344503", "url": "https://it.wikipedia.org/wiki?curid=3640431", "title": "Evan Ross", "text": "Figlio di Diana Ross e di Arne N\u00e6ss, Jr., \u00e8 noto principalmente per il suo ruolo di Julie in \"Greta\" e per aver interpretato Charlie nella serie televisiva \"90210\", spin-off del celebre \"Beverly Hills 90210\".\nInfanzia.\nRoss nasce il 26 agosto 1988 a Greenwich, Connecticut, figlio di Diana Ross e dell'uomo d'affari e alpinista Arne N\u00e6ss Jr, nipote del filosofo Arne N\u00e6ss. Ha tre sorelle (Rhonda Ross Kendrick, Tracee Ellis Ross e Chudney Ross) da parte di madre, tre fratelli e due sorelle (Christoffer, Nicklas, Louis, Leona N\u00e6ss e Katinka) da parte di padre e un solo fratello, Ross N\u00e6ss, da parte di entrambi i genitori. Il padre di Evan, Arne, ha perso la vita nel 2004 in un incidente accaduto nel corso di un'arrampicata in Sudafrica. \u00c8 sposato con Ashlee Simpson da cui ha avuto un figlio.\nCarriera.\nEvan si dedica alla recitazione sin dagli anni delle scuole superiori. Il suo primo ruolo significativo arriva nel 2006, anno in cui compare nel film \"ATL\", al fianco dei rapper T.I. e Big Boi. Nel 2007 riceve critiche entusiastiche per la sua interpretazione in \"Life Support\", in cui recita assieme a Queen Latifah; del cast fa parte anche Tracee Ellis Ross, che interpreta la sorella maggiore di Evan (quale \u00e8 nella realt\u00e0).\nSuccessivamente appare nel film biografico \"Pride\" e in un episodio della sitcom \"Girlfriends\". Negli anni seguenti recita in \"Linewatch\" al fianco di Cuba Gooding Jr., in \"Life Is Hot in Cracktown\" e in \"Greta\", al fianco di Hilary Duff, Ellen Burstyn e Melissa Leo; partecipa anche ai video di Notorious B.I.G. \"Nasty Girl\" e di Lionel Richie \"Just Go\".\nNel 2010 viene ingaggiato nella serie televisiva \"90210\", in cui interpreta il fratellastro di Liam Court, Charlie, che vive per breve tempo una relazione con Annie, interpretata da Shenae Grimes.\nNel 2011 torna sul grande schermo recitando al fianco di Danny Glover e Nia Long nel film \"Mooz-lum\", diretto da Qasim \"Q\" Basir.\nDopo aver iniziato a registrare un proprio disco nel 2007, nel febbraio 2011 Evan ha inaugurato la carriera di cantante con l'uscita del primo singolo, \"Yes, me\", prodotto da Tony DeNiro che ne \u00e8 anche coautore."}
{"id": "3640433", "revid": "767487", "url": "https://it.wikipedia.org/wiki?curid=3640433", "title": "Istinto omicida (film 1991)", "text": "Istinto omicida (\"Killer Instinct\" o anche \"Homicidal Impulse\") \u00e8 un film del 1991, scritto e diretto da David Tausik.\nTrama.\nUn giovane avvocato sta lavorando a un caso difficile da pi\u00f9 di un anno. La nipote dell'avvocato distrettuale se ne innamora e lo aiuta, ma i due finiscono anche per uccidere il loro capo, e l'avvocato verr\u00e0 anche a conoscenza dell'oscuro passato della sua amante."}
{"id": "3640434", "revid": "1565034", "url": "https://it.wikipedia.org/wiki?curid=3640434", "title": "Petrus Canisius Jean van Lierde", "text": "Biografia.\nNasce in Belgio da una famiglia olandese, entra nell'Ordine di Sant'Agostino e riceve l'ordinazione presbiterale il 30 maggio 1931.\nIl 13 gennaio 1951 papa Pio XII lo nomina vescovo titolare di Porfireone con l'incarico di vicario generale di Sua Santit\u00e0 per la Citt\u00e0 del Vaticano.\nRiceve la consacrazione episcopale il 25 febbraio 1951 dalle mani del cardinale Giuseppe Pizzardo.\nCollegato a questo incarico vi era (fino al 1991) anche quello di Sacrista del Palazzo apostolico ed \u00e8 in questa veste che nel 1958 somministra il sacramento dell'estrema unzione a Pio XII e nel 1963 a Giovanni XXIII.\n\u00c8 anche vicario del cardinale Federico Tedeschini, arciprete della Basilica di San Pietro in Vaticano.\nCon il Motu Proprio Pontificalis Domus del 28 marzo 1968, Paolo VI abolisce la figura del Sacrista, i cui compiti vengono compresi nell'ufficio di Vicario Generale di Sua Santit\u00e0 per la Citt\u00e0 del Vaticano.\nIl 14 gennaio 1991, a quarant'anni esatti dalla sua nomina, dopo essere stato al servizio di cinque pontefici (Pio XII, Giovanni XXIII, Paolo VI, Giovanni Paolo I e Giovanni Paolo II), si ritira per raggiunti limiti di et\u00e0.\nQuello stesso giorno, Giovanni Paolo II, con un proprio chirografo, affida la cura pastorale della Citt\u00e0 del Vaticano all'Arciprete pro tempore della Basilica Vaticana, mentre i compiti gi\u00e0 legati all'ufficio di Sacrista del Palazzo apostolico vengono assegnati al Maestro delle Celebrazioni Liturgiche del Sommo Pontefice.\nMuore il 12 marzo 1995 a Roulers in Belgio, a 87 anni, e viene sepolto nel convento agostiniano di Eindhoven.\nGenealogia episcopale.\nLa genealogia episcopale \u00e8:"}
{"id": "3640436", "revid": "1924342", "url": "https://it.wikipedia.org/wiki?curid=3640436", "title": "Silkkii", "text": "Silkkii \u00e8 il primo singolo del cantante reggae finlandese Jukka Poika tratto dal suo quarto album di studio \"Yhdest\u00e4 puusta\". \u00c8 stato pubblicato il 23 maggio 2011 online in Finlandia. La canzone \u00e8 stata per sei settimane alla prima posizione nella classifica dei singoli pi\u00f9 venduti sia online sia fisicamente.\nIl 20 gennaio 2012 \"Silkkii\" ha vinto nella categoria \"Canzone dell'anno\" agli Emma gaala tenutisi alla Barona Areena di Espoo."}
{"id": "3640442", "revid": "217830", "url": "https://it.wikipedia.org/wiki?curid=3640442", "title": "Gran Premio motociclistico di Indianapolis 2011", "text": "Il Gran Premio motociclistico di Indianapolis 2011 corso il 28 agosto, \u00e8 stato il dodicesimo Gran Premio della stagione 2011, svoltosi sul circuito di Indianapolis. Ha visto le vittorie di: Casey Stoner in MotoGP, Marc M\u00e1rquez in Moto2 e Nicol\u00e1s Terol nella classe 125.\nMoto2.\nVariazioni nella lista di partenza riguardano Yonny Hern\u00e1ndez e Axel Pons che, entrambi infortunati, vengono sostituiti rispettivamente da Mart\u00edn C\u00e1rdenas e Alex Baldolini, lo stesso Baldolini viene a sua volta rimpiazzato dal team NGM Forward Racing con Raffaele De Rosa. Altri cambiamenti sono JD Beach che prende il posto di Tommaso Lorenzetti al team Aeroport de Castell\u00f3 e Jacob Gagne che ottiene una wildcard, correndo con una FTR M211.\nClasse 125.\nPer questa gara l'infortunato Luis Salom viene sostituito da Brad Binder."}
{"id": "3640447", "revid": "729019", "url": "https://it.wikipedia.org/wiki?curid=3640447", "title": "M45 Quadmount", "text": "La M45 Quadmount era una torretta antiaerea ad azionamento elettrico dotata di 4 mitragliatrici Browning M2HB montate in coppia su ogni lato. Essa fu costruita dalla Maxon Manufacturing Co. di New York per sostituire la precedente M33.\nSviluppo.\nLa Quadmount venne impiegata dall'United States Army durante le varie battaglie in territorio europeo della seconda guerra mondiale sia come arma antiaerea sia come pezzo d'artiglieria semovente.\nSi rivel\u00f2 estremamente efficace per la neutralizzazione dei velivoli della Luftwaffe in volo radente o bombardamento in picchiata. Essa era notoriamente trainata dai camion GMC da due tonnellate e mezzo o era integrata su semicingolati come il semovente antiaereo M16 MGMC.\nLe Browning M2 calibro .50 montate sulla torretta erano alimentate a nastro (generalmente raccolto in una scatola), avevano un raffreddamento ad aria e soffrivano di un pesante rinculo.\nCon l'avvento degli aerei militari con propulsione a reazione, quest'arma perse ogni valore per l'impiego antiaereo, ma fu ancora efficacemente utilizzata come arma anti-fanteria durante la guerra del Vietnam."}
{"id": "3640450", "revid": "124123", "url": "https://it.wikipedia.org/wiki?curid=3640450", "title": "Thorolf Kveldulfsson", "text": "Biografia.\nThorolf \u00e8 uno degli eroi della prima parte della \"Egils saga\". Secondo quest'opera, fu uno degli uomini di Harald I di Norvegia, e combatt\u00e9 sulla di nave del re durante la battaglia di Hafrsfjord. Dopo che Harald ebbe conquistato la Norvegia, Thorolf divenne il governatore della regione settentrionale, e fu responsabile della raccolta dei tributi dai Sami. Con questo ruolo prese parte ad una spedizione organizzata da re Faravid di Kvenland contro i Careliani.\nThorolf fu coinvolto in una disputa di eredit\u00e0 con i fratelli Hraerek e Harek, parenti lontani di sua moglie Sigrid. I fratelli parlarono male di lui a re Harald, il quale inizi\u00f2 a nutrire dubbi sull'operato di Thorolf (la situazione si esacerb\u00f2 per il rifiuto del padre di Thorolf, Kveldulf, di giurare fedelt\u00e0 al re). Alla fine, temendo la crescita di potere di Thorolf, re Harald lo fece circondare nel suo salone a Sandness e lo fece uccidere.\nSkalla Grimr si rec\u00f2 con Olvir Hnufa, suo zio materno, da re Harald dopo l'uccisione di Thorolf. Chiese un rimborso, il che port\u00f2 al suo allontanamento dalla corte del re. Con il padre Kveldulf ed il parente Ketil Thorkelsson, Skalla-Gr\u00edmr si vendic\u00f2 uccidendo i servi di Harald che avevano partecipato all'uccisione di Thorolf, e subito dopo fugg\u00ec in Islanda."}
{"id": "3640453", "revid": "729019", "url": "https://it.wikipedia.org/wiki?curid=3640453", "title": "Santos-Dumont 14-bis", "text": "Il Santos-Dumont 14-bis, spesso citato semplicemente come 14-bis e noto anche come Oiseau de Proie (\"uccello da preda\", o \"rapace\", in francese), fu un biplano sperimentale progettato e costruito nei primi anni del Novecento dal pioniere dell'aviazione franco-brasiliano Alberto Santos-Dumont. L'aeroplano vol\u00f2 per la prima volta il 13 settembre 1906 ed esegu\u00ec in totale nove voli, il pi\u00f9 lungo dei quali copr\u00ec una distanza di 220 metri.\nFu il primo aeroplano a volare in Europa, e fu il primo velivolo dotato di un vero e proprio carrello d'atterraggio capace di decollare autonomamente; di conseguenza \u00e8 considerato da alcuni il primo aereo vero e proprio ad aver mai volato.\nVolando sul 14-bis Santos-Dumont si aggiudic\u00f2 il premio messo in palio da Ernest Archdeacon per il primo volo pi\u00f9 lungo di 25 metri, nonch\u00e9 il premio dell'A\u00e9ro-Club de France per il primo volo di pi\u00f9 di 100 metri.\nStoria del progetto.\nTra la fine del XIX secolo e l'inizio del XX la Francia si considerava il paese aeronauticamente pi\u00f9 avanzato del mondo: in parte sulla scia, ormai antica, del primato dei fratelli Montgolfier (che nel 1783 erano stati i primi a far sollevare da terra un pallone ad aria calda) e in parte perch\u00e9 nel paese erano attive delle istituzioni \u2013 la prima e la pi\u00f9 importante delle quali era l'A\u00e9ro-Club de France, fondato nel 1898 \u2013 che si ponevano esplicitamente l'obiettivo di realizzare il volo umano anche con macchine \"pi\u00f9 pesanti dell'aria\".\nPertanto, i successi ottenuti tra il 1903 e il 1905 dai fratelli Wright con i loro Flyer I, II e III infastidirono abbastanza gli appassionati di aviazione francesi; in alcuni casi essi sminuirono i risultati dei pionieri statunitensi, ma pi\u00f9 spesso si lanciarono in prima persona nel tentativo di realizzare macchine in grado di volare, per dimostrare di non essere da meno dei due fratelli di Dayton. Un ulteriore stimolo alla progettazione e alla costruzione di macchine volanti veniva dai consistenti premi in denaro messi in palio dall'A\u00e9ro-Club o da ricchi appassionati indipendenti per chi fosse riuscito a realizzare quelli che, trascurando gli exploit dei Wright, venivano definiti \"primi voli\".\nFu in parte per via di questi premi che Alberto Santos-Dumont, un ingegnere brasiliano naturalizzato francese, gi\u00e0 famoso per i suoi dirigibili e cofondatore dell'A\u00e9ro-Club de France stesso, decise di impegnarsi seriamente nella costruzione di un aeroplano.\nNel giugno 1905, a Parigi, il pioniere dell'aviazione Gabriel Voisin aveva eseguito delle sperimentazioni con un aliante biplano le cui ali erano costruite secondo lo schema dell'\"aquilone a scatola\", inventato e studiato approfonditamente dal pioniere australiano Lawrence Hargrave. Tale filosofia costruttiva prevedeva che le due ali, superiore e inferiore, fossero collegate da alcune superfici verticali; esse, conferendo all'ala il suo aspetto \"a scatola\", rendevano la struttura complessiva rigida, robusta e leggera, producendo inoltre molta portanza. Il successo di Voisin, che era riuscito a far volare il suo aliante per 150 metri facendolo trainare sopra la Senna da un motoscafo veloce, aveva influenzato fortemente tutti gli sperimentatori francesi, e le ali a scatola erano divenute praticamente lo standard a Parigi, dove in quel periodo Santos-Dumont viveva e lavorava.\nIl progetto dell'aviatore franco-brasiliano prese dunque forma sulla base delle ali a scatola inventate da Hargrave e sperimentate da Voisin, alle quali egli somm\u00f2 un motore V8 Antoinette da 18 chilowatt (24 cavalli); si trattava di un propulsore innovativo, potente e relativamente leggero. Santos-Dumont era rimasto molto impressionato dai motori Antoinette di L\u00e9on Levavasseur fin dalla prima volta che li aveva visti in azione, impiegati su alcuni motoscafi da corsa durante una competizione nautica in Costa azzurra.\nLa costruzione del 14-bis avvenne in segreto, a Neuilly, e fu completata all'inizio dell'estate del 1906.\nTecnica.\nIl Santos-Dumont 14-bis era un biplano monomotore monoposto con configurazione canard, caratterizzato da un innovativo carrello d'atterraggio con due ruote principali posteriori e un pattino anteriore.\nL'ala a scatola, dotata di tre superfici aerodinamiche di rinforzo per ogni lato (in altre parole, formata da tre \"celle Hargrave\" per ogni semiala) era posta in coda; era caratterizzata da un forte diedro, il quale garantiva all'aereo una buona stabilit\u00e0 di rollio, ma il progetto iniziale non prevedeva alcuna superficie mobile finalizzata al controllo delle rotazioni del velivolo intorno al suo asse longitudinale.\nSotto all'ala si trovava il carrello, formato da due ruote a raggi; due pattini erano collocati sotto le ali, in modo da evitare sbandamenti laterali dovuti alla ristretta carreggiata delle due ruote principali; un terzo pattino si trovava sotto la fusoliera, e costituiva il punto d'appoggio anteriore.\nIl motore, inizialmente un V8 Antoinette da 18 chilowatt (24 cavalli), sostituito nell'agosto 1906 con un altro del tutto simile ma capace di 37 chilowatt (50 cavalli), era collocato tra le due semiali, nell'estrema coda dell'aereo. La rudimentale elica spingente era anch'essa in coda, subito dietro al motore.\nDavanti al gruppo motopropulsore, in corrispondenza con il bordo d'attacco dell'ala, si trovava il posto di pilotaggio: il pilota comandava l'aereo stando in piedi in un piccolo cestino di vimini alto circa 90 centimetri, molto simile a quelli tipici delle mongolfiere.\nLa struttura della lunga e sottile fusoliera che si sviluppava davanti al posto di pilotaggio era in legno di bamb\u00f9, con giunti in alluminio \u2013 quest'ultimo, un materiale raro e poco conosciuto nel 1906, era destinato a diffondersi ampiamente nel campo dell'aviazione per via della sua leggerezza; il rivestimento era in seta giapponese.\nIn testa all'aeroplano, incernierata all'estremit\u00e0 anteriore della fusoliera, c'era un'altra cella Hargrave, una scatola formata da due superfici verticali e due orizzontali unite a formare una sorta di cassa con due lati aperti; questa struttura, mossa dai comandi del pilota attraverso un sistema di cavi e tiranti, fungeva sia da timone (quando, ruotando intorno a un asse verticale, le sue superfici verticali deviavano il flusso d'aria lateralmente) sia da equilibratore (quando, ruotando intorno a un asse trasversale, le sue superfici orizzontali deviavano il flusso d'aria in alto o in basso).\nImpiego.\nPoco dopo la fine della fase di costruzione dell'aeroplano, Santos-Dumont trasfer\u00ec il 14-bis da Neuilly a Bagatelle, una localit\u00e0 vicino al Bois de Boulogne, nei sobborghi di Parigi; a partire dal luglio 1906, in un campo pianeggiante e con pochi alberi, il velivolo cominci\u00f2 a subire una serie di test preliminari al vero e proprio tentativo di volare. Il primo esperimento di Santos-Dumont consist\u00e9 nell'appendere l'aereo sotto la pancia del pi\u00f9 recente dirigibile floscio che lui stesso aveva costruito, il Numero 14, per valutare il suo comportamento in volo. Nel corso di questo test, per\u00f2, le forze aerodinamiche agenti sull'aereo trasmisero al dirigibile notevoli sollecitazioni, limitando fortemente la sua controllabilit\u00e0 e rischiando addirittura di strappare il suo rivestimento. Per via della loro pericolosit\u00e0, quindi, le sperimentazioni in cui l'aeroplano veniva portato in volo da un dirigibile vennero subito interrotte; tuttavia, grazie ad esse, il progettista e i suoi collaboratori riuscirono a ottenere importanti informazioni sull'equilibrio del velivolo, le quali vennero usate per migliorarne il centraggio, cio\u00e8 la distribuzione dei pesi intorno al baricentro.\nAccantonati i test di questo tipo, l'aviatore franco-brasiliano rivolse la sua attenzione verso un esperimento pi\u00f9 semplice e meno pericoloso: le estremit\u00e0 superiori di due pali \u2013 uno pi\u00f9 alto e uno pi\u00f9 basso \u2013 vennero collegate con un lungo cavo d'acciaio in modo che questo risultasse leggermente in pendenza; l'aeroplano, appeso al cavo per mezzo di una carrucola, veniva tirato da un mulo fino all'estremit\u00e0 pi\u00f9 alta, e poi lasciato andare; mentre il velivolo scorreva in discesa lungo il cavo per gravit\u00e0, Santos-Dumont valutava il suo comportamento nel flusso d'aria e, insieme ai suoi collaboratori, ne studiava la stabilit\u00e0 e migliorava ulteriormente il centraggio.\nNell'agosto del 1906, sempre a Bagatelle, Santos-Dumont inizi\u00f2 a sottoporre il 14-bis a dei test di rullaggio; l'aereo fu spinto (dalla sola potenza del suo motore) a velocit\u00e0 prossime a quella di decollo, senza per\u00f2 staccarsi dal suolo. Il motore, che era ancora l'Antoinette da 24 cavalli, si dimostr\u00f2 troppo poco potente per far raggiungere all'aereo velocit\u00e0 sufficientemente elevate, e fu quindi allora che venne sostituito con un altro Antoinette, questa volta da 50 cavalli.\nI test a terra proseguirono, dopo l'installazione del nuovo propulsore, con il raggiungimento di velocit\u00e0 sempre maggiori; all'inizio di settembre si verific\u00f2 un piccolo incidente, il quale non ebbe per\u00f2 conseguenze gravi; pochi giorni dopo, infatti, nel corso di un test di rullaggio ad alta velocit\u00e0 le ruote del 14-bis si staccarono dal suolo per un breve istante.\nA quel punto l'attenzione mediatica per gli esperimenti legati al 14-bis era grande; il 13 settembre 1906, dopo l'annuncio pubblico che Santos-Dumont intendeva concorrere per tutti i premi delle autorit\u00e0 aeronautiche francesi (in particolare, i 3000 franchi messi in palio da Archdeacon per il primo volo di 25 metri e i 1000 franchi messi in palio dall'A\u00e9ro-Club de France per il primo volo di 100 metri) un gran numero di persone, tra cui le autorit\u00e0 dell'A\u00e9ro-Club, si raccolsero intorno al campo di Bagatelle per assistere al primo vero tentativo di volare del 14-bis.\nIl primo tentativo fall\u00ec, poich\u00e9 in alcuni cilindri del motore non avveniva lo scoppio della miscela di aria e combustibile. Il propulsore tuttavia venne rapidamente riparato, e Santos-Dumont part\u00ec subito per un secondo tentativo; questa volta l'aereo si sollev\u00f2 da terra di circa un metro, percorrendo una decina di metri. Il volo era stato troppo corto per far vincere il premio a Santos-Dumont, e inoltre si era concluso con un atterraggio in assetto fortemente cabrato durante il quale l'elica era entrata in contatto con il suolo, danneggiandosi; tuttavia, la giornata si era risolta in un sostanziale successo per l'aviatore franco-brasiliano, e la sua popolarit\u00e0 ne era uscita ulteriormente aumentata.\nL'aereo venne riparato, e il 23 ottobre era pronto per una nuova giornata di esperimenti; dapprima vennero eseguiti dei test sul motore, poi altre prove di rullaggio ad alta velocit\u00e0, e infine Santos-Dumont comp\u00ec un nuovo decollo: questa volta l'aereo si sollev\u00f2 dal suolo di pi\u00f9 di 3 metri, coprendo una distanza di oltre 60 metri; il premio Archdeacon venne quindi assegnato senza esitazione al pilota del 14-bis.\nSantos-Dumont per\u00f2 mirava anche all'altro premio, economicamente meno consistente ma pi\u00f9 prestigioso; l'aereo venne quindi di nuovo riparato, poich\u00e9 anche l'ultimo atterraggio di ottobre l'aveva lievemente danneggiato, e inoltre gli venne apportata un'importante modifica: al fine di consentire al pilota di controllare almeno parzialmente il rollio vennero installate all'estremit\u00e0 delle ali due superfici di controllo simili a dei moderni alettoni. Si trattava di due superfici ottagonali con la stessa struttura in legno e tela del resto dell'aereo, incernierate all'altezza del bordo di attacco dell'ala a met\u00e0 della cella pi\u00f9 esterna di ciascuna delle due semiali; ruotando intorno a un asse parallelo all'apertura dell'ala queste superfici consentivano di far ruotare e virare l'aereo. Il movimento di questi alettoni era controllato dal pilota per mezzo di una coppia di cavi collegati direttamente alla sua tuta di volo in corrispondenza delle spalle, in modo tale che egli regolava il rollio dondolando il suo corpo a destra o a sinistra (un po' come facevano anche i fratelli Wright, sui cui primi aerei il rollio era controllato dal movimento dei fianchi del pilota).\nLa folla si riun\u00ec nuovamente intorno a Santos-Dumont il 12 novembre, quando il 14-bis cos\u00ec modificato tent\u00f2 ancora di aggiudicarsi il premio da 1000 franchi per il primo volo di 100 metri. I primi tentativi della mattina videro l'aereo decollare ripetutamente con successo, senza mai per\u00f2 rimanere in aria abbastanza a lungo; i primi tre voli coprirono rispettivamente 40, poi ancora 40 e infine 50 metri. L'atterraggio dopo l'ultimo di questi voli fu brusco, e danneggi\u00f2 l'asse delle ruote; le riparazioni furono portate a termine durante una pausa intorno all'ora di pranzo, e nel pomeriggio Santos-Dumont riprese i suoi tentativi. Il 14-bis si stacc\u00f2 da terra per un altro volo di 50 metri, e poi per uno di 82. Al tramonto, quando ormai la gente aveva quasi riempito il campo d'aviazione improvvisato di Bagatelle, il 14-bis si alz\u00f2 per il suo ultimo tentativo: dopo il decollo Santos-Dumont si alz\u00f2 fino a un'altezza di 4 metri, e riusc\u00ec a tenere in volo l'aereo per 22 secondi, percorrendo 220 metri e aggiudicandosi cos\u00ec anche il secondo premio in denaro.\nIl 14-bis vol\u00f2 ancora nell'aprile 1907, ma senza superare il record di distanza stabilito l'anno precedente; gi\u00e0 verso la fine del 1906, comunque, Santos-Dumont aveva iniziato a dedicarsi a un nuovo aeroplano, il modello 15, e l'attenzione per il 14-bis era andata presto calando. Tuttavia, l'importanza del 14-bis fu grande: l'esperienza accumulata grazie ad esso fu determinante nella concezione da parte dello stesso Santos-Dumont di altri aeroplani di successo, uno su tutti l'ultraleggero Demoiselle, e l'influenza del 14-bis and\u00f2 ben oltre la sola produzione del pioniere franco-brasiliano. Infatti, anche se l'aereo conservava alcuni elementi arcaici che non erano destinati ad avere un futuro (la configurazione canard, l'ala a scatola), alcune delle caratteristiche che esso aveva introdotto erano invece estremamente moderne, e sarebbero diventate lo standard sui velivoli successivi (in particolare gli alettoni e il carrello con delle vere e proprie ruote). Inoltre il successo di Santos-Dumont, anche grazie al notevole riscontro mediatico che suscit\u00f2, contribu\u00ec in misura notevole ad accrescere l'interesse dell'opinione pubblica per l'aviazione."}
{"id": "3640454", "revid": "767487", "url": "https://it.wikipedia.org/wiki?curid=3640454", "title": "Segunda Divisi\u00f3n B 1987-1988", "text": "L'edizione 1987-88 della Segunda Divisi\u00f3n B fu l'undicesimo campionato di calcio spagnolo di terza divisione ad avere questa denominazione. Il campionato vide la partecipazione di 80 squadre raggruppate in quattro gruppi. Le prime di ogni gruppo furono promosse in Segunda Divisi\u00f3n mentre le ultime quattro e la peggiore quintultima furono retrocesse in Tercera Divisi\u00f3n."}
{"id": "3640456", "revid": "47767", "url": "https://it.wikipedia.org/wiki?curid=3640456", "title": "Segunda Divisi\u00f3n B spagnola 1987-1988", "text": ""}
{"id": "3640457", "revid": "1305772", "url": "https://it.wikipedia.org/wiki?curid=3640457", "title": "Principe Amedeo (pirofregata corazzata)", "text": "La Principe Amedeo \u00e8 stata una pirofregata corazzata della Regia Marina.\nStoria e caratteristiche.\nPrima nave corazzata interamente progettata e costruita in Italia, la \"Principe Amedeo\" fu anche, con la gemella \"Palestro\", l'ultima pirofregata corazzata italiana, nonch\u00e9 l'ultima nave corazzata italiana ad avere scafo in legno composito ed armamento velico.\nIl progetto, derivato da quello della classe Roma ed elaborato dal generale ispettore del Genio Navale Giuseppe De Luca, prevedeva scafo in legno con corazzatura riportata di piastre in ferro, che tuttavia non ricopriva tutte le parti dello scafo.\nImpostata nel 1865, varata nel 1872 e completata nel 1874, la nave era, a nove anni dall'impostazione, gi\u00e0 superata al momento dell'entrata in servizio. L'armamento era inizialmente composto da 12 pezzi da 160 mm, poi sostituiti con un cannone da 280 mm e sei da 250 mm.\nLa nave non ebbe mai occasione di partecipare ad azioni belliche, mentre fu impiegata in servizi coloniali ed in attivit\u00e0 di squadra.\nAlle 3.40 del 25 luglio 1879 la \"Principe Amedeo\" entr\u00f2 in collisione con un'altra nave, la \"Mediterraneo\", al largo di Riposto. \nIl 12 giugno 1881 la nave, insieme alla corazzata a torri \"Duilio\" ed all'ariete \"Affondatore\", presenzi\u00f2 alla cerimonia del varo, nello stesso cantiere in cui era stata costruita, quello di Castellammare di Stabia, dell'incrociatore \"Flavio Gioia\".\nNel novembre dello stesso anno la corazzata, mentre si trovava ormeggiata a Napoli durante un violento uragano, venne urtata dalla pirofregata corazzata \"Roma\", che aveva rotto gli ormeggi, ma nessuna delle due unit\u00e0 riport\u00f2 danni rilevanti.\nIl 19 gennaio 1885 la \"Principe Amedeo\" salp\u00f2 da Napoli come nave ammiraglia di una formazione che comprendeva anche la pirofregata corazzata \"Castelfidardo\", l'incrociatore \"Amerigo Vespucci\", la pirofregata \"Garibaldi\" e gli avvisi \"Messaggiere\" e \"Vedetta\", per trasportare e sbarcare a Massaua un reparto di 800 uomini (quattro compagnie di bersaglieri ed una di artiglieria, oltre a reparti del Genio zappatori e della sussistenza) al comando del colonnello Tancredi di Saletta: dopo un viaggio travagliato (durante il quale la \"Principe Amedeo\" si incagli\u00f2 a Porto Said) le navi giunsero nel porto eritreo il 4 febbraio 1885 e lo occuparono immediatamente, senza incontrare resistenza da parte dei 400 militari egiziani del presidio. \nDivenuta ormai obsoleta, la vecchia corazzata venne radiata nel 1895 e demolita."}
{"id": "3640459", "revid": "554633", "url": "https://it.wikipedia.org/wiki?curid=3640459", "title": "14 bis", "text": ""}
{"id": "3640460", "revid": "458786", "url": "https://it.wikipedia.org/wiki?curid=3640460", "title": "Sonny Guadarrama", "text": ""}
{"id": "3640464", "revid": "729019", "url": "https://it.wikipedia.org/wiki?curid=3640464", "title": "Isolette Oskolki", "text": "Le Oskolki (in russo: \u043e\u0441\u0442\u0440\u043e\u0432\u0430 \u041e\u0441\u043a\u043e\u043b\u043a\u0438; in giapponese: \u6d77\u99ac\u5cf6) sono delle isolette minori nel gruppo delle isole Chabomai che fanno parte a loro volta della piccola catena delle isole Curili e amministrativamente appartengono al Ju\u017eno-Kuril'skij rajon dell'oblast' di Sachalin, in Russia.\nGeografia.\nLe Oskolski sono composte dagli isolotti Lis'i (\u043e\u0441\u0442\u0440\u043e\u0432\u0430 \u041b\u0438\u0441\u044c\u0438) e \u0160i\u0161ki (\u043e\u0441\u0442\u0440\u043e\u0432\u0430 \u0428\u0438\u0448\u043a\u0438), che rispettivamente significano \"volpe\" e \"pigna\", e da altre piccole formazioni rocciose: Kira (\u0441\u043a\u0430\u043b\u0430 \u041a\u0438\u0440\u0430), Pe\u0161\u010dernaja (\u0441\u043a\u0430\u043b\u0430 \u041f\u0435\u0449\u0435\u0440\u043d\u0430\u044f), Parus (\u0441\u043a\u0430\u043b\u0430 \u041f\u0430\u0440\u0443\u0441) e Sve\u010da (\u0441\u043a\u0430\u043b\u0430 \u0421\u0432\u0435\u0447\u0430).\nSi trovano a sud-est di Polonskogo, fra le isole di Zel\u00ebnyj e \u0160ikotan; fanno parte del territorio della Riserva naturale delle Curili (\u041a\u0443\u0440\u0438\u043b\u044c\u0441\u043a\u0438\u0439 \u0433\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0439 \u043f\u0440\u0438\u0440\u043e\u0434\u043d\u044b\u0439 \u0437\u0430\u043f\u043e\u0432\u0435\u0434\u043d\u0438\u043a)."}
{"id": "3640465", "revid": "767487", "url": "https://it.wikipedia.org/wiki?curid=3640465", "title": "U\u011fur K\u00f6ken", "text": "Carriera.\nU\u011fur K\u00f6ken \u00e8 stato una leggenda del Galatasaray, squadra nella quale rimase dal 1959 al 1973 dopo aver giocato dal 1956 al 1959 nelle giovanili dei giallorossi. Con la casacca degli \"Aslanlar\" ha indossato la fascia di capitano dal 1971 fino alla fine della sua carriera. Con la squadra di Istanbul, sua citt\u00e0 natale, ha vinto 6 campionati turchi, 5 Coppe nazionali, 3 Supercoppe di Turchia e 4 TSYD Cup partecipando a diverse edizioni di Coppa Campioni.\nFu chiamato 12 volte, tra il 1962 e il 1968, nella nazionale turca."}
{"id": "3640466", "revid": "554633", "url": "https://it.wikipedia.org/wiki?curid=3640466", "title": "14-bis", "text": ""}
{"id": "3640474", "revid": "729019", "url": "https://it.wikipedia.org/wiki?curid=3640474", "title": "Pirin-Fiat", "text": "Pirin-Fiat \u00e8 stato il marchio di fabbrica di diversi modelli di automobili prodotti a Love\u010d in Bulgaria, come risultato di una collaborazione tra la Fiat e la SPC \"Balkankar\" (una cooperativa statale bulgara per la produzione industriale). \nLa produzione dur\u00f2 cinque anni (dal 1967 al 1971).\nGli inizi.\nIn un periodo come quello della seconda met\u00e0 degli anni sessanta in cui, nell'ambito di un sistema ad economia pianificata, la Bulgaria voleva promuovere la motorizzazione della popolazione attraverso la produzione locale ottenuta con la collaborazione con i Paesi occidentali si moltiplicarono i contatti tra le aziende statali o cooperative bulgare e alcune importanti Case automobilistiche occidentali (vedi anche: Bulgarrenault).\nIn tale ottica, il 26 settembre 1966, si tenne un incontro tra i dirigenti della SPC (cooperativa di produzione statale) \"Balkankar\" e i rappresentanti della societ\u00e0 automobilistica italiana Fiat a seguito della quale, i rappresentanti della Fiat informarono casa madre di Torino che la SPC \"Balkankar\" voleva stipulare un contratto con la Casa torinese avente le seguenti modalit\u00e0 operative:\nIl contratto proposto specificava che la \"SPC Balkankar\" avrebbe pagato la Fiat attraverso il baratto di beni bulgari (fra cui foglie di tabacco) esportati attraverso l'ETO (organizzazioni bulgara di commercio per l'esportazione).\nIl 17 e 18 novembre del 1966, il direttore vendite della SPC \"Balkancar\" e i rappresentanti della Fiat infine negoziarono una versione finale del contratto, diversa da quello proposto inizialmente.\nIl 6 dicembre 1966, i Bulgari ricevettero i progetti definitivi dalla Fiat. \nIl contratto definitivo tra la SPC \"Balkankar\"e la Fiat, fu firmato a Torino e stabiliva che la \"Balkankar\" avrebbe assemblati i modelli Fiat 850, Fiat 850 Coup\u00e9, Fiat 124 e Fiat 124 Familiare suddivisi in due scaglioni di forniture denominate 1A e 2A.\nProduzione.\nLe prime 18 auto Fiat 850 arrivarono alla \"Fabbrica di autovetture dei Balcani\" a Love\u010d, il 10 maggio 1967. \nDopo che la mano d'opera bulgara fu formata per il montaggio delle Fiat, si decise di scegliere un marchio per le auto che suonasse bulgaro. \nTale marchio fu \"Pirin\" anche se non divenne mai ufficiale n\u00e9 fu mai scritto sulle auto. \nLa prima autovettura Fiat 850 fu assemblata nella \"fabbrica dei Balcani\" il 27 giugno 1967.\nIl 12 marzo 1968, le prime vetture Fiat 850 dello scaglione 2A furono ricevute in fabbrica come kit completo. \nQuesta fu seguita, il 2 aprile dall'arrivo in Bulgaria di un consulente tecnico permanente della Fiat. \nL'assemblaggio delle Fiat 850 dello scaglione 2A inizi\u00f2 il 4 aprile 1968.\nTra l'aprile e il maggio 1968, l'ingegnere bulgaro Dimitar Damyanov fu inviato a Torino per firmare un contratto con la Fiat per quanto riguardava la fornitura di macchine per la saldatura e assemblaggio.\nIl 28 aprile 1968, l'ingegnere italiano Brasio giunse nella \"fabbrica dei Balcani\" di Love\u010d in qualit\u00e0 di consulente tecnico e il 13 dicembre dello stesso anno gli specialisti italiani Mueller e Grimaldi arrivano per installare il macchinario per la verniciatura .\nLa fine della produzione.\nIl contratto di cinque anni tra la \"Balkankar\" e la Fiat scadde nel 1971 e non venne rinnovato.\nLe ultime Fiat 850 lasciarono la fabbrica di Love\u010d nel settembre 1971.\nNumeri di produzione.\nLa produzione totale fu di soli 758 esemplari."}
{"id": "3640475", "revid": "1305772", "url": "https://it.wikipedia.org/wiki?curid=3640475", "title": "Curse of the Swamp Creature", "text": "Curse of the Swamp Creature \u00e8 un film per la televisione del genere horror fantascientifico statunitense del 1966 diretto da Larry Buchanan. \u00c8 il remake di \"Voodoo Woman\" (1957).\nTrama.\nNel profondo delle paludi del Texas lo scienziato pazzo Simond Trent sta conducendo esperimenti sui locali nel tentativo di scoprire il segreto dell'evoluzione. Barry Rogers, un geologo, e il suo gruppo si mettono alla sua ricerca e quando lo trovano scoprono che lo scienziato sta mettendo in pratica le usanze vud\u00f9 dei nativi del luogo per creare un essere mutante. A tal fine cattura Brenda, compagna di Barry, e la trasforma in un orribile mostro anfibio.\nProduzione.\nIl film fu prodotto dalla Azalea Pictures, girato in Texas e diretto dal regista e produttore di B-movie Larry Buchanan. La musica \u00e8 prodotta da Ronald Stein ed \u00e8 riciclata da \"It Conquered the World\" e da \"Invasion of the Saucer Men\". Gli effetti speciali e il costume del mostro sono stati realizzati da Jack Bennett, esperto di effetti speciali allora agli albori della propria carriera.\nDistribuzione.\nIl film fu distribuito dalla American International Television in \"syndication\" nel 1966. Si tratta di un remake a colori di \"Voodoo Woman\" (1957), pellicola in bianco e nero distribuita nel decennio precedente dalla stessa American International Pictures. \"Curse of the Swamp Creature\" faceva parte di un pacchetto di produzioni a basso costo affidate all'Azalea Productions di Buchanan che aveva lo scopo di redistribuire remake a colori di film in bianco e nero per la trasmissione in syndication sulla rete televisiva della compagnia, American International Television.\nNegli anni novanta fu distribuito in VHS dalla Something Weird Video e nel 2005 e nel 2006 in DVD dalla BijouFlix Releasing e dalla Elite Entertainment.\nLa pellicola \u00e8 entrata nel pubblico dominio negli Stati Uniti."}
{"id": "3640476", "revid": "123187285", "url": "https://it.wikipedia.org/wiki?curid=3640476", "title": "Sabelt", "text": "Sabelt \u00e8 un'azienda italiana che produce sistemi di sicurezza passiva per veicoli stradali e da competizione, fondata nel 1972 da Piero e Giorgio Marsiaj.\nHa sedi in Italia (Moncalieri, Piemonte) e negli Stati Uniti (Detroit, Michigan). Il business \u00e8 composto da tre linee: OEM, Racing e Seatbelt Special Applications.\nStoria.\nGli inizi.\nL'azienda inizialmente produce cinture di sicurezza per automobili di serie e da competizione grazie ad una licenza ottenuta dal gruppo inglese Britax. Il nome infatti deriva dall'inglese \"safety belt\" (cintura di sicurezza). Successivamente vengono introdotti accessori come le cinture a bretella a sei punti con fibbia a sgancio rapido e la prima fibbia a rotazione, introdotta nel 1976 su richiesta della FISA.\nEsordisce nel mondo delle competizioni alla fine degli anni settanta come fornitore di cinture di sicurezza per le vetture da rally. Presto viene sviluppata una cintura a tre punti sul modello di quello utilizzato dai piloti di aerei da caccia, dotata di fibbia a rotazione con meccanismo di sgancio in uso nelle cinture da competizione. Dal mondo dei rally, Sabelt passa alla Formula 1; vi esordisce con l'Alfa Romeo a inizio anni ottanta, e a cui seguono Renault, Williams, Ligier, Arrows, Ferrari ed altre scuderie.\nNelle automobili di serie fornisce da subito (in un capannone non casualmente di fronte alla Fiat) la quota delle auto Fiat destinate all'estero dal momento che all'epoca, in Italia, non vigeva l'obbligo di allacciarle: arriver\u00e0 soltanto nel 1989.\nAgli americani di TRW.\nNel 1985 l'80% della societ\u00e0 (che copre il 60% delle ordinazioni Fiat, Alfa e Lancia) \u00e8 acquisito dal colosso americano TRW (7 miliardi di dollari di giro d'affari). Marsiaj guida le operazioni italiane della stessa TRW. Nel 1989 diventa fornitore ufficiale della Scuderia Ferrari per le cinture di sicurezza e, nel triennio 2002-2004, per tute, calzature ed accessori a piloti e meccanici.\nNel 1993, l'azienda estende la propria produzione anche ai sistemi di ritenuta per l'infanzia e successivamente a una serie di accessori per le competizioni, come sedili in carbonio, pedaliere, barre di rinforzo e sospensioni, e abbigliamento tecnico specifico per piloti e meccanici.\nPrimo ritorno in famiglia.\nNel 2000, dopo 15 anni di coabitazione con TRW, la famiglia Marsiaj riprende il controllo della societ\u00e0. Nel corso dei primi anni 2000 l'azienda entra anche nel segmento dei sedili per le auto stradali e sviluppa prodotti che equipaggeranno vetture come le Ferrari F430 Scuderia e Ferrari 458 Italia, la Renault M\u00e9gane Radical, le 500 Abarth e Tributo Ferrari e la Punto Abarth EVO, le vetture di lusso della McLaren. Nello stesso tempo, per concentrarsi sul \"core business\" e finanziare gli investimenti, cede il settore degli airbag.\nAl Gruppo Brembo.\nNel 2008 entra a far parte del Gruppo Brembo che acquisisce il 65% del pacchetto azionario con l'intento di creare un polo italiano della componentistica.\nLa societ\u00e0 \u00e8 stata, durante la sua storia, fornitore ufficiale di numerosi team e scuderie, tra cui Scuderia Ferrari, Red Bull Racing, McLaren nel Campionato mondiale di Formula 1, Citro\u00ebn WRC e Aston Martin nella Le Mans Series.\nSecondo ritorno in famiglia.\nNel 2015 la famiglia Marsiaj riprende nuovamente il controllo dell'azienda. Nello stesso anno \u00e8 ceduto il settore dei seggiolini di sicurezza per bambini. La societ\u00e0 rinnova il management attingendo anche all'interno del gruppo Fiat, si consolida nel settore delle auto sportive e di lusso ma punta anche sull'aerospaziale: cinture Sabelt sono montate a bordo di Cygnus, il modulo spaziale realizzato a Torino da Thales Alenia Space per rifornire la stazione spaziale Nasa di viveri e equipaggiamenti."}
{"id": "3640478", "revid": "31886", "url": "https://it.wikipedia.org/wiki?curid=3640478", "title": "Claw crane", "text": "Il claw crane (inglese, letteralmente \"gru artiglio\") \u00e8 un apparecchio da intrattenimento pubblico a gettoni che d\u00e0 la possibilit\u00e0 di vincere dei premi afferrandoli con un braccio meccanico. In italiano \u00e8 noto con vari nomi, ad esempio la normativa italiana lo definisce pesca verticale di abilit\u00e0 e gli esercenti la pesca verticale o la gru. Lo si pu\u00f2 trovare sia nelle sale giochi, sia in luoghi pubblici come grandi supermercati e cinema.\nFunzionamento.\nIl gioco consiste nel tentativo di catturare degli oggetti attraverso la manipolazione di una gru meccanica, in un tempo variabile tra i 15 e 30 secondi, attraverso un joystick analogico e un pulsante, che fa scendere la gru, in un unico tentativo di afferrare l'oggetto, generalmente dei pupazzetti. Dopo essere scesa, la gru torna automaticamente verso l'uscita e rilascia l'oggetto, se \u00e8 riuscita ad afferrarlo. L'artiglio della gru non esercita una stretta forte, in modo da rendere difficile la presa dell'oggetto.\nStruttura.\nIl dispositivo consta di diversi componenti, i principali dei quali sono: "}
{"id": "3640483", "revid": "298229", "url": "https://it.wikipedia.org/wiki?curid=3640483", "title": "Campionati del mondo di atletica leggera 2011 - Salto con l'asta femminile", "text": "La gara di salto con l'asta si \u00e8 svolta su due giorni: qualificazioni la mattina del 28 agosto e finale la sera del 30 agosto 2011. Il titolo \u00e8 stato conquistato, con la misura di 4,85 m, dall'atleta brasiliana Fabiana Murer, davanti alla tedesca Martina Strutz e alla russa Svetlana Feofanova. Fuori dal podio la campionessa del mondo uscente, la polacca Anna Rogowska, la detentrice del record del mondo, la russa Elena Isinbaeva, e la primatista stagionale, la statunitense Jennifer Suhr.\nFinale.\nLa finale si \u00e8 svolta il 30 agosto 2011, iniziando alle ore 19.02 UTC+9 e terminando alle 21.12."}
{"id": "3640485", "revid": "110157", "url": "https://it.wikipedia.org/wiki?curid=3640485", "title": "Visigarda", "text": "Origini.\nEra la figlia primogenita del re dei Longobardi Vacone e della sua seconda moglie, Austrigusa, figlia del re dei Gepidi.\nBiografia.\nL'\"Origo gentis Langobardorum\" e Paolo Diacono citano Visigarda e la sorella secondogenita, Valdrada, quali figlie di Vacone e Austrigusa e precisano che Visigarda ebbe come marito il re dei Franchi Teodeberto I.\nSecondo Gregorio di Tours, dopo la conquista della Turingia, verso il 533, il re dei Franchi Sali della dinastia merovingia, Teodorico I, fidanz\u00f2 suo figlio Teodeberto con la principessa longobarda. Il matrimonio per\u00f2 non fu celebrato perch\u00e9 poco dopo, durante una campagna contro i Visigoti della Settimania, Teodeberto si invagh\u00ec di una donna gallo-romana vedova di un notabile della zona di B\u00e9ziers, Deoteria, che divenne la sua amante e che, non appena suo padre mor\u00ec, spos\u00f2. La scelta scandalizz\u00f2 i Franchi e verso il 540, dopo che erano passati sette anni dal fidanzamento con Visigarda, Teodeberto I ripudi\u00f2 Deoteria, con la quale nel frattempo aveva generato l'erede Teodebaldo, e spos\u00f2 Visigarda, che divenne cos\u00ec la nuova regina dei Franchi d'Austrasia; poco tempo dopo, Visigarda mor\u00ec, ma Deoteria non fu pi\u00f9 ripresa come moglie da Teodebaldo I, che spos\u00f2 una donna di cui non si conosce il nome.\nIl legame dinastico con i Longobardi fu invece rinnovato con il matrimonio celebrato tra Teodebaldo e la sorella minore di Visigarda, Valderada."}
{"id": "3640487", "revid": "554633", "url": "https://it.wikipedia.org/wiki?curid=3640487", "title": "Santos-Dumont 14 bis", "text": ""}
{"id": "3640489", "revid": "212348", "url": "https://it.wikipedia.org/wiki?curid=3640489", "title": "Collage (arte)", "text": ""}
{"id": "3640494", "revid": "547034", "url": "https://it.wikipedia.org/wiki?curid=3640494", "title": "Tomrair mac Ailchi", "text": "Del pari incerta \u00e8 la genealogia di Tomrair. Si pu\u00f2 solo asserire con certezza che non apparteneva alla \"sippe\" degli U\u00ed \u00cdmair del Regno di Dublino dei quali divenne ben presto il principale avversario."}
{"id": "3640495", "revid": "599013", "url": "https://it.wikipedia.org/wiki?curid=3640495", "title": "H\u00e9ctor Silva (rugbista)", "text": "Biografia.\nTra i 14 e i 18 anni altern\u00f2 il rugby alla pallacanestro; pratic\u00f2 il rugby nelle giovanili della squadra della sua citt\u00e0, il Rugby Club Los Tilos di La Plata, e a 18 anni fu in prima squadra; a 20 anni, nel 1965, esord\u00ec nei \"Pumas\" in un \"test match\" contro gli Junior Springbok in Sudafrica, nel corso di un \"tour\" che vide 11 vittorie su 16 incontri.\nDivenuto capitano dei \"Pumas\" nel 1967, fu escluso dalla Nazionale nel 1971 per avere accettato di comparire in una pubblicit\u00e0 televisiva; bench\u00e9 mai formalmente sospeso, non fu convocato fino al 1977.\nNel 1980 fece parte della selezione sudamericana che partecip\u00f2 a un \"tour\" in Sudafrica e chiuse la carriera internazionale ad agosto contro un World XV a Buenos Aires.\nTre anni pi\u00f9 tardi prese la conduzione dei Tilos e in seguito fu chiamato a dirigere la Nazionale argentina in coppia con Angel Guastella; la coppia si dimise dopo il mancato passaggio del turno alla .\nHa continuato l'attivit\u00e0 da allenatore in parallelo alla sua professione nella pubblica amministrazione, e saltuariamente ha collaborato come consulente sportivo e commentatore per testate giornalistiche."}
{"id": "3640503", "revid": "1305772", "url": "https://it.wikipedia.org/wiki?curid=3640503", "title": "Hello World (Lady Antebellum)", "text": "Hello World \u00e8 un singolo del gruppo musicale statunitense Lady Antebellum, pubblicato il 4 ottobre 2010 come quarto estratto dal secondo album in studio \"Need You Now\".\nIl brano \u00e8 stato scritto da Tom Douglas, Tony Lane, e David Lee.\nIl gruppo ha eseguito la canzone ai CMA Awards 2010.\nLa canzone ha debuttato alla posizione 39 della \"Billboard Hot Country\" e alla 70 della \"Hot 100\".\nVideo musicale.\nIl videoclip, diretto da Roman White, \u00e8 stato girato a Nashville nell'ottobre 2010. La premi\u00e8re \u00e8 avvenuta il 28 ottobre dello stesso anno sulla ABC."}
{"id": "3640507", "revid": "1543377", "url": "https://it.wikipedia.org/wiki?curid=3640507", "title": "Monte Baker", "text": "Il monte Baker (in Lummi: \"Qw\u00fa'm\u0259 Kw\u0259lsh\u00e9\u02d0n\"; in Nooksack \"Kw\u2019eq Smaenit\" o \"Kwelsh\u00e1n\"), noto anche come Koma Kulshan o semplicemente Kulshan, \u00e8 uno stratovulcano attivo andesitico coperto da ghiacciai alto 3.286 m compreso nell'arco vulcanico delle Cascate e nella medesima catena montuosa del Washington, negli Stati Uniti. Il Baker vanta il secondo cratere termicamente pi\u00f9 attivo nella catena delle Cascate dopo il monte St. Helens. A circa 48 km a est della citt\u00e0 di Bellingham, nella contea di Whatcom, il Baker \u00e8 il cratere pi\u00f9 giovane del complesso di cui fa parte. Mentre il vulcanismo prosegue in zona da circa 1,5 milioni anni, l'attuale cono vulcanico ha probabilmente non pi\u00f9 di 140.000 anni e forse non pi\u00f9 di 80-90.000 anni. Gli edifici vulcanici pi\u00f9 antichi sono andati perlopi\u00f9 erosi dalle glaciazioni.\nSe non si include nel totale il monte Rainier, il Baker ha la copertura glaciale maggiore per volume dei vulcani della catena delle Cascate (1,79 km\u00b3), un numero pi\u00f9 elevato di tutti gli altri crateri del gruppo montuoso messi insieme. Si tratta inoltre di uno dei luoghi pi\u00f9 nevosi al mondo; nel 1999, il comprensorio sciistico, situato a 14,5 km a nord-est, ha fatto registrare il record mondiale di nevicate avvenute in una sola stagione (29 m).\nIl Baker \u00e8 la terza vetta pi\u00f9 elevata del Washington e la quinta della sua catena, a patto che Little Tahoma Peak, uno dei pinnacoli del monte Rainier, e Shastina, compresa tra le cime del monte Shasta, non vadano conteggiati. Situato nella riserva forestale omonima, \u00e8 visibile da Greater Victoria, Nanaimo e Greater Vancouver, nella Columbia Britannica, e verso sud, da Seattle (nelle giornate limpide pure da Tacoma).\nI popoli indigeni conoscevano la montagna da migliaia di anni, ma la prima testimonianza scritta della cima si deve all'esploratore spagnolo Gonzalo L\u00f3pez de Haro, che la mappa del 1790 riporta come \"Gran Monta\u00f1a del Carmelo\", \"Grande Monte Carmelo\". L'esploratore George Vancouver rinomin\u00f2 la sommit\u00e0 in onore del 3\u00b0 tenente Joseph Baker della HMS \"Discovery\", che lo scorse il 30 aprile 1792.\nStoria.\nIl monte Baker era ben conosciuto dai nativi americani del Pacifico nordoccidentale e veniva designato con appellativi quali Koma Kulshan o Kulshan (in Lummi \"qw\u00fa\u2019m\u0259\" sta per \"sentinella bianca\", e \"kw\u0259lsh\u00e9\", in senso estensivo, per \"cima appuntita\"); Quck Sam-ik (dalla lingua kw'eq s\u00e1mit, \"montagna bianca\"); Kobah (nelle lingue lushootseed qw\u00fab\u0259', \"sentinella bianca\"), e \"Tukullum\" o \"Nahcullum\" (nella lingua della mai identificata \"\ntrib\u00f9 dei Koma).\nNel 1790, Manuel Quimper della marina spagnola salp\u00f2 da Nootka, un insediamento temporaneo sull'isola di Vancouver, con l'ordine di esplorare lo stretto di Juan de Fuca appena scoperto. Ad accompagnarlo figurava il primo pilota Gonzalo L\u00f3pez de Haro, il quale disegn\u00f2 schizzi dettagliati durante la spedizione di sei settimane. Sebbene il diario del viaggio di Quimper non si riferisca alla montagna, una delle carte manoscritte di Haro include uno schizzo del monte Baker. Gli spagnoli chiamarono il vulcano innevato \"La Gran Montana del Carmelo\", in quanto ricordava loro i monaci di bianco vestiti del monastero carmelitano.\nL'esploratore britannico George Vancouver lasci\u00f2 l'Inghilterra un anno dopo, allo scopo di esplorare la costa nord-occidentale dell'America. Vancouver e il suo equipaggio raggiunsero la costa nord-occidentale del Pacifico nel 1792. Mentre erano ancorati presso la laguna di Dungeness, sulla sponda meridionale dello stretto di Juan de Fuca, Joseph Baker, ufficiale della Royal Navy, esegu\u00ec un'osservazione del monte Baker poi riportata da Vancouver sul suo diario:\nSei anni dopo, fu pubblicata la narrazione ufficiale di questo viaggio, incluso il primo riferimento stampato alla cima. Verso la met\u00e0 degli anni 1850, il monte Baker risultava gi\u00e0 una localit\u00e0 conosciuta per gli esploratori e i commercianti di pellicce che la scorgevano all'orizzonte e si recavano nella regione dello stretto di Puget. Isaac I. Stevens, primo governatore del Territorio di Washington, scrisse a proposito del Baker nel 1853:\nLe ascensioni.\nEdmund Thomas Coleman, un inglese che risiedeva a Victoria, in Canada, gi\u00e0 veterano delle Alpi, esegu\u00ec il primo tentativo di scalare la montagna nel 1866. Egli selezion\u00f2 un percorso attraverso il fiume Skagit, ma fu costretto a tornare indietro quando i nativi americani locali gli rifiutarono il passaggio.\nPi\u00f9 tardi, quello stesso anno, Coleman reclut\u00f2 i coloni nella contea di Whatcom Edward Eldridge, John Bennett e John Tennant per aiutarlo nel suo secondo tentativo di scalare la montagna. Dopo essersi avvicinati attraverso il North Fork del fiume Nooksack, il gruppo navig\u00f2 attraverso quello che oggi \u00e8 designato come ghiacciaio Coleman e sal\u00ec a poche centinaia di metri dalla vetta, prima di tornare indietro di fronte a uno \"strato di ghiaccio poco scalabile\" e un tempo decisamente avverso. Coleman torn\u00f2 in seguito sulla montagna dopo due anni: Alle 16:00 del 17 agosto 1868, grazie a Eldridge, Tennant e due nuovi compagni (David Ogilvy e Thomas Stratton) riusc\u00ec finalmente nell'intento di raggiungere la vetta attraverso il fiume Middle Fork Nooksack, Marmot Ridge, il ghiacciaio Coleman e il margine nord del cosiddetto Roman Wall.\nUn'altra ascesa degna di nota \u00e8 quella del 1948 detta \"North Ridge\" (AD, AI 2-3), condotta da Fred Beckey, Ralph e Dick Widrig (agosto 1948).\nGeologia.\nL'attuale cono del monte Baker \u00e8 relativamente giovane, avendo forse meno di 100.000 anni. Il vulcano si trova in cima a un cono vulcanico simile pi\u00f9 antico chiamato Black Buttes, attivo tra 495.000 e 295.000 anni fa. Gran parte della passata conformazione geologica del monte Baker \u00e8 stata erosa durante l'ultima era glaciale (terminata 20.000-15.000 anni fa), da spesse calotte di ghiaccio che costellavano la valle e circondavano il vulcano. Negli ultimi 14.000 anni, i dintorni della montagna non presentavano ghiaccio in grandi percentuali, ma solo le pendici pi\u00f9 elevate nei pressi della sommit\u00e0.\nCreste isolate di lava e roccia alterata idrotermicamente, specialmente nell'area del cratere Sherman, si rintracciano tra i ghiacciai sui fianchi superiori del vulcano, con i fianchi inferiori invece ripidi e pieni di vegetazione. Le rocce vulcaniche del Baker e dei Black Buttes poggiano su gruppi di pietre che non appartengono alla stessa categoria.\nI depositi registratisi negli ultimi 14.000 anni in zona indicano che il Baker non caus\u00f2 eruzioni esplosive n\u00e9 si risvegli\u00f2 con frequenza come quelli di altri vulcani nell'arco delle Cascate come il Saint Helens, il Glacier Peak, o il massiccio del monte Meager. Durante il periodo sopraccitato, sono stati di recente individuati quattro cicli di eruzioni magmatiche.\nQueste generarono tefra, flussi piroclastici e di lava da bocche localizzate sulle vette e dal Schriebers Meadow Cone. Gli eventi pi\u00f9 distruttivi e pi\u00f9 frequenti al Baker includevano lahar o colate detritiche e valanghe di detriti; molti di essi, se non la maggior parte, non erano correlati a eruzioni magmatiche, ma potrebbero essere stati indotti da magma intrusivo, getti di vapore, terremoti, instabilit\u00e0 gravitazionale o forse anche forti piogge.\nCiclo eruttivo.\nStoria antica.\nLa ricerca iniziata alla fine degli anni '90 mostra che il monte Baker \u00e8 il pi\u00f9 giovane di numerosi centri vulcanici della zona e della catena delle Cascate nella sua interezza. La caldera del Pliocene Hannegan si trova 25 km a nord-est del monte Baker. L'attivit\u00e0 vulcanica nel complesso vulcanico del monte Baker cominci\u00f2 pi\u00f9 di un milione di anni fa, ma molti dei primi depositi di lava e tefra scomparvero a seguito dell'erosione glaciale. Le rocce di colore chiaro a nord-est del vulcano moderno segnano il sito dell'antica (1,15 milioni di anni) caldera di Kulshan, crollata dopo un'enorme eruzione di cenere un milione di anni fa. Successivamente, le eruzioni nell'area del monte Baker produssero coni e colate laviche di andesite, ossia la roccia che costituisce gran parte degli altri vulcani della catena delle Cascate come il Rainier, l'Adams e l'Hood. Da circa 900.000 anni fa ad oggi, numerosi centri vulcanici andesitici della zona apparvero e scomparvero a causa dell'erosione glaciale. Il pi\u00f9 ampio di questi coni \u00e8 l'edificio di Black Buttes, attivo tra 500.000 e 300.000 anni fa e in passato maggiore dell'odierno monte Baker.\nCrateri e coni moderni.\nIl monte Baker vide scorrere sui suoi versanti ingenti cascate di lava e brecce vulcaniche prima della fine dell'ultimo periodo glaciale, terminata circa 15.000 anni fa. Si individuano due crateri sulla montagna: il Carmelo, sommerso di ghiaccio, si trova sotto la cupola di ghiaccio sommitale e fu responsabile delle ultime eruzioni. Il punto pi\u00f9 alto del monte Baker, Grant Peak, si trova sul margine sud-est esposto del Carmelo ed \u00e8 composto da andesite che giace in cima a una colata lavica localizzata appena sotto. Il cratere Carmelo \u00e8 profondamente sezionato sul lato sud dal pi\u00f9 giovane Sherman, svegliatosi soprattutto nell'Olocene, il quale si trova a sud della vetta e il suo fondo ricoperto di ghiaccio \u00e8 a 300 metri sotto la cupola di ghiaccio sommitale. Tra i composti chimici rilasciati dalle fumarole si registrano principalmente , e .\nColate di lava dalla bocca sommitale si riversarono tra 30.000 e 10.000 anni fa e, durante le fasi finali della costruzione dell'edificio, vari flussi piroclastici invasero la zona sudorientale del vulcano. Un'eruzione del cratere Sherman di 6.600 anni fa rilasci\u00f2 una coltre di cenere che si estese per pi\u00f9 di 64 km ad est. Oggi i gas sulfurei raggiungono la superficie attraverso due percorsi fumarolici: Dorr Fumarole, a nord-est della vetta, e il cratere Sherman, a sud. Entrambi sono siti rilevanti dal punto di vista idrotermale, in quanto convertono le lave in argilla, presente in tonalit\u00e0 cromatiche che vanno dal bianco al giallo, e di zolfo, un minerale comune intorno a queste fumarole. A Sherman Crater, i crolli di questa roccia indebolita hanno generato lahar nel 1840.\nCiclo eruttivo del Mazama Park: 6.600 anni fa.\nCirca 6.600 anni fa, una serie di eventi dalla portata discreta culmin\u00f2 con la pi\u00f9 grande eruzione che produsse tefra in epoca postglaciale presso il Baker. Si tratt\u00f2 dell'ultimo episodio certo di cui si ha riscontro nella documentazione geologica. Il ciclo fu inaugurato da un massiccio crollo del vulcano presso Roman Wall, defluito nel lahar poi finito 91 m in profondit\u00e0 nel corso superiore del Middle Fork del fiume Nooksack ad almeno 48 km dal vulcano. In quell'occasione, si crede che il fiume Nooksack si diresse a nord, alimentando il fiume Fraser; \u00e8 invece improbabile che tale lahar abbia raggiunto la baia di Bellingham. In seguito, si verific\u00f2 una piccola eruzione idrovulcanica al cratere Sherman, innescando un secondo crollo del fianco appena ad est di Roman Wall. Anche allora si gener\u00f2 un lahar che segu\u00ec principalmente il corso di quello passato per almeno 32 km, riversandosi poi negli affluenti del fiume Baker. Infine, una nube piroclastica deposit\u00f2 cenere fino a 64 km sottovento a nord-est e ad est.\nAttivit\u00e0 recente.\nDiverse eruzioni si verificarono dal cratere Sherman durante il XIX secolo, visibili pure dalla baia di Bellingham. \u00c8 plausibile che l'eruzione fu vista nel giugno 1792 durante la spedizione spagnola di Dionisio Alcal\u00e1 Galiano e Cayetano Vald\u00e9s, in quanto il loro resoconto riportava:\nNel 1843, gli esploratori riportarono uno strato diffuso di frammenti di roccia appena caduti \"a mo' di nevicata\" e che la foresta era \"in fiamme per diversi chilometri\". Tuttavia, \u00e8 improbabile che questi incendi vennero causati dalla caduta di cenere, poich\u00e9 non si sono rinvenuti resti carbonizzati e depositi di questa cenere, che and\u00f2 quasi certamente raffreddata nell'atmosfera prima di cadere. Secondo quanto riferito, i fiumi a meridione del vulcano vennero ostruiti dalla cenere e i nativi americani riferivano la morte di vari salmoni. I resoconti di inondazioni sul fiume Skagit dall'eruzione appaiono, tuttavia, probabilmente assai esagerati. Poco tempo dopo, due crolli del lato est del cratere Sherman produssero due lahar, il primo e il pi\u00f9 grande dei quali scorreva nel lago naturale Baker, aumentandone il livello di almeno 3 m. La posizione del lago del XIX secolo \u00e8 ora ricoperta dalle acque del moderno lago Baker. Dell'attivit\u00e0 idrovulcanica simile ma di livello inferiore al cratere Sherman continu\u00f2 a intermittenza per diversi decenni a seguire. Il 26 novembre 1860, i passeggeri che viaggiavano in battello da New Westminster a Victoria rifer\u00ec che il monte Baker \"stava sbuffando grandi volumi di fumo che, vinti poi dalla gravit\u00e0, precipitavano lungo i fianchi innevati della montagna, originavano un piacevole effetto di luci e ombre\". Nel 1891, circa 15 km\u00b3 di roccia si unirono per formare un lahar che percorse pi\u00f9 di 9,7 km e che coprivano 2,6 km\u00b2.\nL'attivit\u00e0 nel Novecento \u00e8 diminuita rispetto al XIX secolo. Numerose piccole valanghe di detriti sono cadute dallo Sherman Peak e poi scese dal ghiacciaio Boulder; una di una certa intensit\u00e0 si verific\u00f2 il 27 luglio 2007.\nAll'inizio di marzo 1975, un drammatico aumento dell'attivit\u00e0 fumarolica e lo scioglimento della neve nell'area del cratere Sherman dest\u00f2 preoccupazione, lasciando immaginare un'eruzione imminente. Il flusso di calore aument\u00f2 di oltre dieci volte e si opt\u00f2 per l'aggiunta di nuovi strumenti di monitoraggio per cercare di rilevare il movimento del magma. L'aumento dell'attivit\u00e0 termica spinse i funzionari pubblici e la Puget Power a chiudere temporaneamente l'accesso pubblico alla famosa area turistica del lago Baker e per abbassare il livello dell'acqua del serbatoio di 10 m. Un altro rischio che si temeva era quello delle valanghe, le quali avrebbero potuto innescare un'onda disastrosa che potrebbe aver causato vittime umane e danni al serbatoio. A parte l'aumento del flusso di calore, durante le indagini geofisiche si registrarono poche anomalie, n\u00e9 vennero osservate altre attivit\u00e0 precursori che indicherebbero che il magma si stava muovendo verso l'alto nel vulcano.\nL'attivit\u00e0 diminu\u00ec gradualmente nei due anni successivi, ma si stabilizz\u00f2 a un livello pi\u00f9 elevato rispetto a prima del 1975. L'aumento del livello di attivit\u00e0 fumarolica prosegu\u00ec fino al 1975, ma nessun altro cambiamento suggerisce che and\u00f2 coinvolto il movimento del magma.\nRicerche odierne.\nNell'ultimo decennio, presso il Baker \u00e8 stata condotta una notevole quantit\u00e0 di ricerche e figura tra i pi\u00f9 studiati della catena delle Cascate. I progetti recenti e in corso includono il monitoraggio geodetico gravimetrico e basato su GPS, il campionamento del gas fumarolico, la mappatura della distribuzione della tefra, nuove interpretazioni del flusso lavico del prato Schriebers e analisi dei rischi. Proseguono inoltre le mappature dei crateri Carmelo e Sherman e le interpretazioni della storia eruttiva. Il Mount Baker Volcano Research Center preserva un archivio online di pubblicazioni, assieme a un ampio elenco di riferimenti, oltre a foto.\nGhiacciai e idrologia.\nUndici ghiacciai che hanno una propria designazione si rintracciano dal monte Baker. Altri due ammassi nevosi (Hadley e Sholes) scendono da pendii pi\u00f9 bassi staccatisi dalla massa glaciale principale. Il Coleman \u00e8 il maggiore e ha una superficie di 5,2 km\u00b2. Gli altri grandi ghiacciai, vasti pi\u00f9 di 2,5 km\u00b2, risultano il Roosevelt, il Mazama, il Park, il Boulder, l'Easton e il Deming.\nIl monte Baker \u00e8 drenato a nord da torrenti che sfociano nel fiume North Fork Nooksack, a ovest dal Middle Fork Nooksack, e a sud-est e a est gli affluenti del fiume Baker. Il lago Shannon e il Baker sono i maggiori specchi d'acqua vicini, formatisi per via di due dighe realizzate sul fiume Baker.\nCuriosit\u00e0.\nDue navi per munizioni della United States Navy (di solito con nomi dedicato ai vulcani) devono il nome alla montagna. La prima fu la USS \"Mount Baker\" (AE-4), attiva dal 1941 al 1947 e dal 1951 al 1969. Nel 1972, la marina commission\u00f2 la USS \"Mount Baker\" (AE-34), poi dismessa nel 1996 e messa in servizio dal Military Sealift Command come USNS \"Mount Baker\" (T-AE-34). Quest'ultima and\u00f2 poi demolita nel 2012."}
{"id": "3640510", "revid": "729019", "url": "https://it.wikipedia.org/wiki?curid=3640510", "title": "D\u00ebmina", "text": "Le isole D\u00ebmina (in russo: \u041e\u0441\u0442\u0440\u043e\u0432\u0430 \u0414\u0451\u043c\u0438\u043d\u0430; in giapponese: \u6625\u82c5\u5cf6 H\u0430rukari-to) sono un piccolo arcipelago di 13 fra isole, isolotti e scogli che fanno parte delle isole Chabomai e che appartengono a loro volta alla piccola catena delle isole Curili. Amministrativamente appartengono al Ju\u017eno-Kuril'skij rajon dell'oblast' di Sachalin, nel circondario federale dell'Estremo Oriente.\nSono state cos\u00ec chiamate in onore di Leonid Aleksandrovi\u010d D\u00ebmin (\u041b\u0435\u043e\u043d\u0438\u0434 \u0410\u043b\u0435\u043a\u0441\u0430\u043d\u0434\u0440\u043e\u0432\u0438\u0447 \u0414\u0451\u043c\u0438\u043d, 1897-1973), membro onorario della Societ\u00e0 Geografica dell'URSS.\nGeografia.\nLe isole D\u00ebmina hanno una superficie complessiva di 0,6\u00a0km\u00b2 e un'altitudine massima di 34\u00a0m. L'isola maggiore, di forma triangolare, si trova al centro dell'arcipelago; raggiunge 1,5\u00a0km di lunghezza, mentre la larghezza varia da 0,25 a 0,75\u00a0km. L'arcipelago si trova 4\u00a0km ad est di Jurij e 5\u00a0km a sud di Zel\u00ebnyj; fa parte del territorio della Riserva naturale delle Curili (\u041a\u0443\u0440\u0438\u043b\u044c\u0441\u043a\u0438\u0439 \u0433\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0439 \u043f\u0440\u0438\u0440\u043e\u0434\u043d\u044b\u0439 \u0437\u0430\u043f\u043e\u0432\u0435\u0434\u043d\u0438\u043a)."}
{"id": "3640511", "revid": "1543377", "url": "https://it.wikipedia.org/wiki?curid=3640511", "title": "Qualificazioni al campionato mondiale di calcio 1998 - CAF", "text": "Sono elencate di seguito le date e i risultati della zona africana (CAF) per le qualificazioni al mondiale del 1998.\nFormula.\n38 membri FIFA si contendono i 5 posti messi a disposizione per la fase finale. Prima che si effettui il sorteggio le squadre del e del si ritirano, quindi rimangono 36 team. accedono direttamente al secondo turno; il 17 maggio lo viene ridenominato .\nLe qualificazioni si dividono in due turni:\nPrimo Turno.\n, , , , , , , , , , , , (dopo rinuncia del ), , e qualificati al secondo turno.\nSecondo turno.\nGruppo A.\n qualificata alla fase finale.\nGruppo B.\n qualificata alla fase finale.\nGruppo C.\n qualificata alla fase finale.\nGruppo D.\n qualificato alla fase finale.\nGruppo E.\n qualificato alla fase finale."}
{"id": "3640514", "revid": "767487", "url": "https://it.wikipedia.org/wiki?curid=3640514", "title": "Antonio Savoldi-Marco C\u00f2 - Trofeo Dimmidis\u00ec 2011", "text": "Il Trofeo Dimmidis\u00ec 2011 \u00e8 stato un torneo professionistico di tennis giocato su campi in terra battuta. \u00c8 stata la tredicesima edizione del torneo che fa parte dell'ATP Challenger Tour 2011. Gli incontri si sono disputati a Manerbio in Italia, dal 22 al 28 agosto 2011.\nPartecipanti.\nAltri partecipanti.\nGiocatori che hanno ricevuto una wild card:\nIl giocatore seguente ha ricevuto l'ingresso come special exempt nel tabellone principale del singolare:\nGiocatori che sono passati dalle qualificazioni:\nCampioni.\nSingolare.\n Adrian Ungur ha battuto in finale Peter Gojowczyk, 4-6, 7-64, 6-2\nDoppio.\n Dustin Brown / Lovro Zovko hanno battuto in finale Alessio di Mauro / Alessandro Motti, 7-64, 7-5"}
{"id": "3640515", "revid": "729019", "url": "https://it.wikipedia.org/wiki?curid=3640515", "title": "Semichinone", "text": "Semichinone \u00e8 un radicale libero risultante dalla rimozione di un atomo di idrogeno e il suo elettrone durante il processo di deidrogenazione di un idrochinone a chinone o alternativamente l'addizione di un singolo atomo di idrogeno a un chinone."}
{"id": "3640517", "revid": "52953", "url": "https://it.wikipedia.org/wiki?curid=3640517", "title": "Stazione radio base ad isola", "text": "Una stazione radio base ad isola \u00e8 una stazione radio base che non \u00e8 collegata alla rete elettrica. Questa impossibilit\u00e0 di collegamento pu\u00f2 essere causata da vari motivi: la zona \u00e8 particolarmente impervia e difficile da raggiungere, o semplicemente si tratta di una zona in cui non vi sono infrastrutture civili, e quindi gli investimenti per l'installazione della rete non sarebbero giustificati.\nL'energia \u00e8 un tema di crescente importanza nel settore delle telecomunicazioni. La diffusione capillare delle reti ha portato alla necessit\u00e0 di installare un numero sempre maggiore di stazioni radio base. A volte queste strutture devono essere posizionate anche in luoghi dove la rete elettrica non \u00e8 disponibile. L'obiettivo principale di questo tipo di dispositivi \u00e8 quello di avere energia a disposizione ad affidabilit\u00e0 molto elevata ed a costi contenuti.\nLa soluzione standard, nei luoghi dove la rete non \u00e8 presente, \u00e8 quella di ricorrere a generatori \"diesel\" con costi di gestione e impatto ambientale molto pi\u00f9 elevati.\nUna nuova possibilit\u00e0 \u00e8 quella di utilizzare le fonti di energia rinnovabile disponibili in loco. Tali fonti di energia possono venire utilizzate, assieme ad un sistema di alimentazione ausiliario, per fornire l'alimentazione necessaria al funzionamento delle stazioni radio base.\nFunzionamento.\nIl sistema di produzione di energia \u00e8 un sistema misto composto da:\nL'accumulo di energia viene realizzato mediante un pacco di batterie al piombo acido.\nGli accumulatori sono normalmente dimensionati per avere un'autonomia di 5 giorni consecutivi, in assenza totale di carica; questo per fare in modo che i manutentori abbiano uno spazio di manovra nel quale raggiungere l'elemento non funzionante e sostituirlo.\nI sistemi a fonte rinnovabile producono energia quando questa \u00e8 disponibile in funzione delle condizioni atmosferiche; l'energia prodotta in eccesso rispetto al consumo viene accumulata nelle batterie. Le sorgenti rinnovabili sono dimensionate per sostenere il carico prioritario per 365 giorni/anno in condizioni di irraggiamento solare e di ventilazione medie per il sito considerato.\nLe celle a combustibile intervengono solo in caso di emergenza: quando la carica residua delle batterie \u00e8 prossima a un valore minimo prestabilito. La potenza elettrica di questa sorgente \u00e8 sufficiente ad alimentare il carico prioritario (e a ricaricare lentamente le batterie), fino a quando le batterie non vengano ricaricate dalle altre sorgenti o fino all'esaurimento del combustibile. In particolare la sorgente di emergenza (celle a combustibile) \u00e8 dimensionata per alimentare il carico prioritario per ulteriori 10 giorni in condizioni di assenza totale di ricarica solare o eolica.\nL'impianto \u00e8 progettato per operare con intervento del manutentore programmato e limitato al minimo data l'ubicazione solitamente remota del sito (tipicamente una volta all'anno, per la sostituzione dei serbatoi del combustibile e il rabbocco d'acqua distillata per le batterie).\nSIMEA.\nIl sistema modulare integrato di alimentazione ad energie alternative (SIMEA) \u00e8 una stazione radio base ad isola con le caratteristiche della riduzione di costi, delle emissioni e dell'impatto ambientale dei sistemi di alimentazione delle stazioni radio base. La strategia usata \u00e8 quella che prevede lo sfruttamento delle energie rinnovabili disponibili localmente (energia solare, energia eolica...), integrata con la riduzione dei consumi e l'adozione di generatori ad alta affidabilit\u00e0 e bassi consumi.\nIl sistema SIMEA utilizza generatori di energia fotovoltaici ed eolici per produrre l'energia di cui ha bisogno. Inoltre il sistema dispone di batterie per l'accumulo di carica e alcune celle di combustibile di riserva per avere una maggiore autonomia; in questo modo si evita ai manutentori le visite troppo frequenti ai siti dove questo tipo di apparati sono montati, a volte difficilmente raggiungibili e costosi da raggiungere.\nL'apparato viene sempre progettato specificamente per le condizioni ambientali in cui deve operare."}
{"id": "3640520", "revid": "716642", "url": "https://it.wikipedia.org/wiki?curid=3640520", "title": "Chelsea Football Club 2011-2012", "text": "Questa pagina contiene le informazioni riguardanti il Chelsea Football Club nelle competizioni ufficiali della stagione 2011-2012.\nStagione.\nIl 31 dicembre 2011 il Chelsea chiude il girone d'andata al 5\u00ba posto con un bilancio di 10 vittorie, 4 pareggi, 5 sconfitte, 37 gol fatti e 24 reti subite. Il 13 maggio 2012 chiude il campionato al 6\u00ba posto a 64 punti con 18 vittorie, 10 pareggi e 10 sconfitte complessive ed un bilancio di 65 gol fatti e 46 subiti.\nUna vittoria ai calci di rigore contro i concittadini del Fulham nel terzo turno di Carling Cup permette ai \"Blues\" di accedere agli ottavi di finale, dove affronteranno e sconfiggeranno l'Everton ai tempi supplementari (2-1): il percorso del Chelsea si fermer\u00e0 ai quarti di finale con la sconfitta casalinga contro il Liverpool (0-2).\nEssendo vice-campione d'Inghilterra, il Chelsea accede direttamente alla fase a gironi di UEFA Champions League, venendo sorteggiato assieme a Valencia, Bayer Leverkusen e Genk. Gli inglesi si qualificano agli ottavi di finale come primi nel Gruppo E, avendo ottenuto una vittoria interna (2-0) e una sconfitta esterna (2-1) contro i tedeschi, un pareggio esterno (1-1) e una vittoria interna (3-0) contro gli spagnoli, una vittoria interna (5-0) e un pareggio esterno (1-1) contro i belgi: nel sorteggio del 16 dicembre 2011, i \"Blues\" sono abbinati per il turno successivo con gli italiani del Napoli. L'andata contro i partenopei, il 21 febbraio 2012, \u00e8 stata persa 3-1. Il 14 marzo i londinesi riescono, nella gara di ritorno, a ribaltare il risultato, vincendo 4-1 dopo i tempi supplementari, aggiudicandosi cos\u00ec l'accesso ai quarti di finale contro i portoghesi del Benfica il 27 marzo e 4 aprile. I \"Blues\" mettono un'ipoteca sulla semifinale con una vittoria per 1-0 fuori casa all'andata, seguita dalla vittoria per 2-1 al ritorno. In semifinale incontrano il Barcellona campione in carica il 18 aprile, partita finita 1-0 a favore del Chelsea, il ritorno si gioca il 24 dove il Chelsea si aggiudica la finale con un pareggio per 2-2, alla quale mancheranno per\u00f2 pedine importanti come Terry (espulso durante la semifinale), Ivanovic, Ramires e Meireles (diffidati e ammoniti in semifinale). La finale contro il Bayern Monaco li vede in svantaggio all'83' grazie ad un gol di M\u00fcller al quale per\u00f2 Drogba risponde dopo 5'. Ai supplementari \u010cech para un rigore a Robben e il Chelsea si aggiudica la sua prima Champions della storia ai rigori, con gli errori di Mata, Oli\u0107 e Schweinsteiger.\nL'8 gennaio 2012 un poker di reti rifilato al Portsmouth nel terzo turno di FA Cup d\u00e0 al Chelsea la qualificazione al quarto turno, dove sfider\u00e0 il QPR.\nIl 28 gennaio vincono 1-0 con il QPR, che fa accedere i \"Blues\" al quinto turno, da giocare il 18 febbraio contro il Birmingham City. Partita che finisce 1-1 e che quindi, in base alle regole dell'FA Cup, si rigiocher\u00e0 il 6 marzo. La partita \u00e8 finita 0-2 per il Chelsea, che accede al sesto turno, giocato il 18 marzo contro il Leicester City, match vinto per 5-2. Il 15 aprile il Chelsea raggiunge la finale di FA Cup grazie ad una schiacciante vittoria in semifinale contro il Tottenham per 1-5. I londinesi incontrano il Liverpool il 5 maggio e grazie ad una vittoria per 2-1 si aggiudicano l'FA Cup, la settima della storia del Chelsea.\nIl 4 marzo 2012, dopo l'ennesima sconfitta contro il West Bromwich Albion l'allenatore Andr\u00e9 Villas-Boas viene esonerato, lasciando il posto a Roberto Di Matteo, che prima era allenatore in seconda.\nMaglie e sponsor.\nLo sponsor tecnico per la stagione 2011-2012 \u00e8 Adidas, mentre lo sponsor ufficiale \u00e8 Samsung.\nOrganigramma societario.\n\"Aggiornato al 29 giugno 2011.\"\nCalciomercato.\nSessione estiva \"(dall'1/7 all'1/9)\".\nIl calciomercato estivo del Chelsea per la stagione 2011-2012 \u00e8 segnato da alcuni rinforzi importanti ma soprattutto giovani, come espressamente richiesto dal nuovo allenatore dei \"Blues\" Andr\u00e9 Villas-Boas per un ringiovanimento della rosa. Vengono acquistati il portiere belga Thibaut Courtois dal Genk per 9 milioni di euro, rigirato poi in prestito all'Atl\u00e9tico Madrid, il centrocampista spagnolo Oriol Romeu dalla \"cantera\" del Barcellona a poco meno di 4 milioni e mezzo e il messicano Ulises D\u00e1vila dal Chivas a 2 milioni, mentre i due arrivi pi\u00f9 costosi sono stati quelli degli attaccanti Juan Manuel Mata dal Valencia e Romelu Lukaku dall'Anderlecht, rispettivamente per 23 milioni e mezzo e 22 milioni di euro.\nPer quanto riguarda le principali partenze, vengono ceduti i due centrocampisti Yossi Benayoun in prestito all'Arsenal, dopo un solo anno al club londinese, e Jurij \u017dirkov all'An\u017ei per 13,2 milioni di euro, mentre Michael Mancienne, Jeffrey Bruma, Slobodan Rajkovi\u0107, Jacopo Sala e G\u00f6khan T\u00f6re partono tutti per l'Amburgo per una cifra totale di circa 8 milioni."}
{"id": "3640521", "revid": "46291", "url": "https://it.wikipedia.org/wiki?curid=3640521", "title": "Narcissus jonquilla", "text": "Narcissus jonquilla \u00e8 una pianta bulbosa della famiglia delle Amaryllidaceae, diffusa in Spagna e Portogallo.\nDescrizione.\n\u00c8 alta 30\u00a0cm con fusti e ha foglie cilindriche. Presenta fiori larghi 4\u20135\u00a0cm, formati da perigonio e corona bassa di colore giallo intenso, particolarmente profumati che sbocciano in numero di uno e pi\u00f9 per fusto. Il nome vernacolo \"giunchiglia\" viene altres\u00ec assegnato frequentemente oltre che ai fiori della specie \"N. jonquilla\" a quelli della specie simile \"Narcissus tazetta\". \"N. jonquilla\" si differenzia inoltre dalla specie \"Narcissus poeticus\", con cui condivide la diffusione spontanea nelle regioni dell'Europa meridionale, poich\u00e9 in quest'ultimo il perigonio \u00e8 bianco e la corona \u00e8 gialla orlata di rosso."}
{"id": "3640522", "revid": "33528", "url": "https://it.wikipedia.org/wiki?curid=3640522", "title": "Thormodr Helgason", "text": ""}
{"id": "3640525", "revid": "1442080", "url": "https://it.wikipedia.org/wiki?curid=3640525", "title": "Antonio Savoldi-Marco C\u00f2 - Trofeo Dimmidis\u00ec 2011 - Singolare", "text": "Il singolare dell'Antonio Savoldi-Marco C\u00f2 - Trofeo Dimmidis\u00ec 2011 \u00e8 stato un torneo di tennis facente parte dell'ATP Challenger Tour 2011.\nRobin Haase era il detentore del titolo, tuttavia ha deciso di partecipare al Winston-Salem Open 2011.\nAdrian Ungur ha vinto il torneo dopo aver sconfitto il qualificato Peter Gojowczyk per 4-6, 7-64, 6-2 in finale."}
{"id": "3640526", "revid": "671029", "url": "https://it.wikipedia.org/wiki?curid=3640526", "title": "DFB-Ligapokal 2002", "text": "La DFB-Ligapokal 2002 (nota in italiano anche come Coppa di Lega tedesca 2002) \u00e8 stata la settima edizione della Coppa di Lega tedesca.\nSi \u00e8 svolta nel luglio e agosto 2002 ed \u00e8 stata vinta dallo Hertha Berlino, che, per la seconda volta consecutiva, ha battuto in finale lo Schalke 04 per 4-1."}
{"id": "3640528", "revid": "339392", "url": "https://it.wikipedia.org/wiki?curid=3640528", "title": "Trofeo Dimmidis\u00ec 2011", "text": ""}
{"id": "3640529", "revid": "124679810", "url": "https://it.wikipedia.org/wiki?curid=3640529", "title": "Arimanno da Gavardo", "text": "Resse la Diocesi di Brescia dal 1098 (anche se era stato eletto vescovo gi\u00e0 nel 1086) fino alla sua deposizione nel 1115.\nBiografia.\nPoco sappiamo della sua biografia e della sua formazione. Era monaco, cardinale e diplomatico, uomo di fiducia di papa Gregorio VII e di Urbano II nell'Italia settentrionale.\nArimanno era in stretti rapporti anche con Matilde di Canossa. Era presente a Milano, in veste di legato pontificio, alla elezione del successore dell'arcivescovo Arnolfo III, morto fuori Milano a causa di scontri interni alla Chiesa milanese. Arimanno favor\u00ec il compromesso tra i gruppi sociali della citt\u00e0 e appoggi\u00f2 l'elezione del nuovo arcivescovo Anselmo IV da Bovisio.\nDopo il 1098 Arimanno raggiunse la sua sede episcopale di Brescia.\nI rapporti con il papato si fecero via via pi\u00f9 tesi, fino a quando Pasquale III lo depose, invitando il suo coadiutore Villano a succedergli. Arimanno mor\u00ec poco tempo dopo la sua deposizione."}
{"id": "3640530", "revid": "339392", "url": "https://it.wikipedia.org/wiki?curid=3640530", "title": "Trofeo Dimmidis\u00ec 2011 - Singolare", "text": ""}
{"id": "3640534", "revid": "1442080", "url": "https://it.wikipedia.org/wiki?curid=3640534", "title": "Robert Almer", "text": "Carriera.\nNazionale.\nViene convocato per gli Europei 2016 in Francia."}
{"id": "3640538", "revid": "486946", "url": "https://it.wikipedia.org/wiki?curid=3640538", "title": "Johnnie Walker Thailand Soccer League", "text": ""}
{"id": "3640540", "revid": "486946", "url": "https://it.wikipedia.org/wiki?curid=3640540", "title": "Caltex Premier League", "text": ""}
{"id": "3640541", "revid": "1442080", "url": "https://it.wikipedia.org/wiki?curid=3640541", "title": "Antonio Savoldi-Marco C\u00f2 - Trofeo Dimmidis\u00ec 2011 - Doppio", "text": "Il doppio dell'Antonio Savoldi-Marco C\u00f2 - Trofeo Dimmidis\u00ec 2011 \u00e8 stato un torneo di tennis facente parte dell'ATP Challenger Tour 2011.\nRobin Haase e Thomas Schoorel erano i detentori del titolo ma hanno deciso di non partecipare.\nDustin Brown e Lovro Zovko hanno vinto contro Alessio di Mauro and Alessandro Motti per 7-64, 7-5 in finale."}
{"id": "3640542", "revid": "339392", "url": "https://it.wikipedia.org/wiki?curid=3640542", "title": "Trofeo Dimmidis\u00ec 2011 - Doppio", "text": ""}
{"id": "3640543", "revid": "486946", "url": "https://it.wikipedia.org/wiki?curid=3640543", "title": "GSM Thai League", "text": ""}
{"id": "3640544", "revid": "43124697", "url": "https://it.wikipedia.org/wiki?curid=3640544", "title": "Deputazione di Storia Patria", "text": ""}
{"id": "3640545", "revid": "1318658", "url": "https://it.wikipedia.org/wiki?curid=3640545", "title": "Pierre Fauchard", "text": "Biografia.\nLa sua vita \u00e8 per molti aspetti ancora misteriosa, ma possiamo supporre che fosse nato nel 1678 in Bretagna, poich\u00e9 al momento della sua morte aveva 83 anni.\nInizialmente fu specialista in malattie dentarie dal 1708, poi divenne chirurgo nel 1711 (o 1712).\nApr\u00ec uno studio odontoiatrico nel VI \"arrondissement\" di Parigi, nel 1718, dopo anni di viaggi per la Francia in cerca di clienti.\nMor\u00ec il 21 marzo 1761, a Parigi.\n\"Le Chirurgien dentiste\".\nL'opera maggiore di Fauchard fu \"Le Chirurgien dentiste ou Trait\u00e9 des dents\" (in italiano \"Il Chirurgo dentista o Trattato dei denti\"), pubblicata nel 1728 e considerata una pietra miliare dell'odontoiatria. La traduzione italiana risale al 2012 ed \u00e8 stata edita dalla ANDI (Associazione Nazionale Dentisti Italiani).\n\u00c8 divisa in tre parti ben distinte tra loro:"}
{"id": "3640547", "revid": "486946", "url": "https://it.wikipedia.org/wiki?curid=3640547", "title": "Thailand Premier League", "text": ""}
{"id": "3640548", "revid": "124717916", "url": "https://it.wikipedia.org/wiki?curid=3640548", "title": "Saverio Vallone", "text": "Biografia.\nFiglio degli attori Raf Vallone ed Elena Varzi, dopo aver conseguito la maturit\u00e0 scientifica, si iscrive alla facolt\u00e0 di farmacia presso l'Universit\u00e0 \"La Sapienza\" di Roma, senza per\u00f2 completare gli studi. Successivamente ottiene il diploma presso la scuola di recitazione di Alessandro Fersen, completando la formazione presso la scuola Off Ramp Theatre di Hollywood, diretta dal professor Dominic De Fazio, del quale \u00e8 anche assistente. Prima di cominciare l'attivit\u00e0 di attore ha esperienze come assistente operatore di Pasqualino De Santis. Debutta giovanissimo al cinema nel 1975, in una piccola parte ne \"A mezzanotte va la ronda del piacere\", per la regia di Marcello Fondato, poi appare in \"Antropophagus\", diretto da Joe D'Amato e in \"Fotografando Patrizia\" diretto da Salvatore Samperi e poi diviene protagonista in otto film diretti da Nin\u00ec Grassia tra il 1985 e il 1995. \nNel 2000 mette in scena come regista e coprotagonista una commedia divertente e surreale dal titolo \" In principio era la coppia ...\". \u00c8 la storia della coppia uomo-donna attraverso la rivisitazione dei grandi scrittori: Romeo e Giulietta di Shakespeare, Renzo e Lucia di Manzoni ecc. con interpreti Beatrice Gregorini e Giuliano Chiarello.\nDebutta in televisione nel 1979 ne \"La storia di Pietro e Agnolella\", poi recita in \"Lapo erz\u00e4hlt\", una serie TV prodotta in Germania. Ha anche preso parte a una ricostruzione filmata del caso Mazza per la trasmissione \"Ombre sul giallo\" su Rai 3 di Franca Leosini. Nel 1988 viene diretto a teatro dal padre Raf Vallone nell'opera \"La creazione del mondo e altre cose\" di Arthur Miller; nel 2003 si occupa della regia teatrale di \"Io e Annie\" di Woody Allen. Dal 1997 al 2011 dirige un proprio laboratorio teatrale presso il Liceo Caetani di Roma."}
{"id": "3640550", "revid": "1305772", "url": "https://it.wikipedia.org/wiki?curid=3640550", "title": "Morente", "text": ""}
{"id": "3640556", "revid": "473173", "url": "https://it.wikipedia.org/wiki?curid=3640556", "title": "Giunchiglia", "text": ""}
{"id": "3640558", "revid": "69794", "url": "https://it.wikipedia.org/wiki?curid=3640558", "title": "Jos\u00e9 Manuel Calder\u00f3n", "text": ""}
{"id": "3640562", "revid": "599013", "url": "https://it.wikipedia.org/wiki?curid=3640562", "title": "Roland Varga (atleta)", "text": "Il 22 luglio 2006 \u00e8 stato trovato positivo al boldenone ad un controllo antidoping. Nel settembre dello stesso anno \u00e8 stata ufficializzata la sua squalifica di due anni dalle competizioni dal 18 settembre 2006 al 17 settembre 2008.\nDal 6 agosto 2008 ha acquisito la nazionalit\u00e0 croata."}
{"id": "3640574", "revid": "516508", "url": "https://it.wikipedia.org/wiki?curid=3640574", "title": "PUPS", "text": ""}
{"id": "3640575", "revid": "125713077", "url": "https://it.wikipedia.org/wiki?curid=3640575", "title": "Creta delle Chianevate", "text": "La Creta delle Chianevate (2.769 , \"Crete de Cjanevate\" in friulano, \"Kellerspitzen\" in tedesco) \u00e8 una montagna delle Alpi Carniche occidentali, appartenente alla Catena Carnica Principale, situata sul confine tra l'Austria e l'Italia: posta appena ad oriente del monte Coglians, \u00e8 la seconda cima del Friuli-Venezia Giulia dopo il Coglians, davanti allo J\u00f4f di Montasio e alla Cima dei Preti; sul versante nord \u00e8 presente il piccolo ghiacciaio dell'Eiskar, il pi\u00f9 meridionale dell'Austria e vi si pu\u00f2 salire partendo dal Rifugio Giovanni e Olinto Marinelli.\nStoria.\nAll'inizio del primo conflitto mondiale non venne occupato dalle truppe italiane, in quanto le pareti del versante austriaco erano ritenute totalmente inaccessibili. Nell'estate del 1916, tuttavia, un piccolo gruppo di soldati austroungarici riusc\u00ec, con un'arditissima scalata, ad arrivare sulla cima e a stabilirvi un punto di osservazione. Dopo alcune settimane, tuttavia, le grossissime difficolt\u00e0 di rifornimento, l'inclemenza del clima e la pressione delle truppe italiane costrinsero gli austriaci ad abbandonare la postazione."}
{"id": "3640576", "revid": "24443", "url": "https://it.wikipedia.org/wiki?curid=3640576", "title": "Kellerspitzen", "text": ""}
{"id": "3640577", "revid": "24443", "url": "https://it.wikipedia.org/wiki?curid=3640577", "title": "Creta delle Cjanevate", "text": ""}
{"id": "3640583", "revid": "1924342", "url": "https://it.wikipedia.org/wiki?curid=3640583", "title": "Rush Rush", "text": "Rush Rush \u00e8 un brano di Paula Abdul, pubblicato nel 1991 come primo singolo estratto dal suo secondo album \"Spellbound\".\nDescrizione.\nIl brano si discosta molto dagli altri fatti da Paula fino a quel momento. Infatti \"Rush Rush\" \u00e8 una romantica ballata.\nVideo musicale.\nIl video \u00e8 ispirato al film del 1955, \"Giovent\u00f9 bruciata\" con James Dean. Nel video appare anche l'attore Keanu Reeves.\nClassifiche.\nLa canzone pass\u00f2 5 settimane consecutive al primo posto nella Billboard Hot 100, diventando la quinta numero 1 di Paula."}
{"id": "3640586", "revid": "767487", "url": "https://it.wikipedia.org/wiki?curid=3640586", "title": "\u0130zzet T\u00fcrky\u0131lmaz", "text": ""}
{"id": "3640590", "revid": "1305887", "url": "https://it.wikipedia.org/wiki?curid=3640590", "title": "Ichir\u014d Nagai", "text": "Precedentemente rappresentato dalla Tokyo Actor's Consumer's Cooperative Society, ha successivamente lavorato per la Aoni Production.\nCarriera.\nIchir\u014d Nagai inizi\u00f2 la sua carriera come attore. La sua prima apparizione in un film avvenne nel 1960 ne \"Il cimitero del sole\" diretto dal regista Nagisa \u014cshima. La sua prima esperienza da doppiatore arriv\u00f2 invece nel 1962, doppiando King nel film d'animazione \"Le meravigliose avventure di Simbad\" diretto da Masao Kuroda e Taiji Yabushita.\nDurante la sua carriera ha doppiato numerosi personaggi di molte serie animate, tra cui bisogna ricordare Sakurambo in \"Lam\u00f9\", Happosai in \"Ranma \u00bd\", Karin in \"Dragon Ball\", \"Dragon Ball Z\" e \"Dragon Ball GT\", Master Xia Fu in \"Juken Sentai Gekiranger\" e Jirokichi Suzuki in \"Detective Conan\"."}
{"id": "3640591", "revid": "1649409", "url": "https://it.wikipedia.org/wiki?curid=3640591", "title": "Kirani James", "text": "Biografia.\nIl 27 luglio 2012 \u00e8 stato portabandiera per Grenada alla cerimonia di apertura dei Giochi della XXX Olimpiade a Londra. Il 6 agosto successivo, vincendo la finale dei 400 m piani con il tempo di 43\"94, diventa il primo medagliato e il primo campione olimpico nella storia dell'isola caraibica.\nNel 2016 invece, a Rio de Janeiro, si ripropone nei 400 m piani, arrivando questa volta per\u00f2 secondo. Nel 2021 ai Giochi olimpici di Tokyo arriva terzo nella stessa disciplina."}
{"id": "3640592", "revid": "1452073", "url": "https://it.wikipedia.org/wiki?curid=3640592", "title": "Big The Budo", "text": ""}
{"id": "3640594", "revid": "287204", "url": "https://it.wikipedia.org/wiki?curid=3640594", "title": "Ichiro Nagai", "text": ""}
{"id": "3640597", "revid": "1305772", "url": "https://it.wikipedia.org/wiki?curid=3640597", "title": "Tal-y-Cafn", "text": "Tal-y-Cafn \u00e8 un villaggio del Galles nord-occidentale, situato lungo il corso del fiume Conwy, nel distretto unitario omonimo.\nEtimologia.\nIl toponimo \"Tal-y-Cafn\" significa \"luogo di fronte al traghetto\" e fa riferimento ad un traghetto che attraversava il fiume Conwy nel Medioevo.\nGeografia fisica.\nTal-y-Cafn si trova ad est del parco nazionale di Snowdonia, tra Conwy e Llanrwst (rispettivamente a sud della prima e a nord della seconda), a sud-est di Llanfairfechan e a sud-ovest di Colwyn Bay. Da Conwy dista circa 8\u00a0km.\nLuoghi d'interesse.\nLa localit\u00e0 \u00e8 nota per il Bodnant Garden, un giardino a terrazze di 32 ettari con piante provenienti da tutto il mondo, posto sotto la tutela del National Trust."}
{"id": "3640604", "revid": "372624", "url": "https://it.wikipedia.org/wiki?curid=3640604", "title": "Grado di difficolt\u00e0", "text": "Con grado di difficolt\u00e0 si intende la valutazione della difficolt\u00e0 nei vari tipi di arrampicata e nell'alpinismo. La classificazione delle difficolt\u00e0 che si incontrano in una via d'arrampicata o in un itinerario alpinistico \u00e8 generalmente riportata nella descrizione della via di salita, detta relazione, ed \u00e8 importante in quanto permette agli arrampicatori o alpinisti di scegliere itinerari commisurati alle proprie capacit\u00e0.\nGradi dell'arrampicata libera.\nScala UIAA.\nLa scala UIAA \u00e8 la scala di difficolt\u00e0 adottata dalla Union Internationale des Associations d'Alpinisme (UIAA). I gradi sono espressi con i numeri romani a partire dal I grado ed \u00e8 una scala aperta verso l'alto. Al 2017 il grado pi\u00f9 difficile \u00e8 l'XI, corrispondente al 9c nella scala francese. I gradi intermedi possono essere indicati con i segni \"+\" e \"-\". Il grado UIAA specifica la difficolt\u00e0 di un singolo passaggio di arrampicata, quindi quando si descrive un intero tiro di corda su una relazione si riportano i gradi su ogni sezione del tiro che si vuole analizzare.\nLa scala UIAA deriva da una precedente scala di difficolt\u00e0 chiamata \"scala Welzenbach\". Le tappe che hanno portato alla nascita e sviluppo della scala UIAA sono state:\nNella seguente tabella vengono descritti i singoli gradi della scala UIAA e sono mostrati degli esempi. Per assegnare il grado a una via infatti, specie per le pi\u00f9 difficili, non \u00e8 sufficiente la descrizione morfologica del percorso. Le vie vengono allora gradate attraverso il confronto con vie note, di riferimento, per le quali c'\u00e8 un largo consenso del loro grado di difficolt\u00e0.\nScala francese.\nLa scala francese \u00e8 una scala che rappresenta la difficolt\u00e0 complessiva di un tiro di corda utilizzando i numeri arabi dal 3 al 9 seguiti dalle lettere minuscole \"a\", \"b\" e \"c\". Viene inoltre usato il simbolo \"+\" per i gradi intermedi. \u00c8 una scala aperta verso l'alto: al 2017 la via pi\u00f9 difficile del mondo raggiunge il grado di 9c.\nSiccome il grado francese rappresenta la difficolt\u00e0 complessiva di un tiro di corda, nelle vie d'arrampicata di pi\u00f9 tiri, per maggiore sicurezza, viene anche specificata con la stessa scala la \"difficolt\u00e0 obbligatoria\", ossia la difficolt\u00e0 massima nei passaggi lontani dai chiodi o dagli spit, quindi senza eventualmente la possibilit\u00e0 di aiutarsi usando il chiodo o lo spit.\nLe origini della scala francese risalgono al 1947 quando Pierre Allain e Lucien Devies propongono di estendere il VI grado utilizzando le lettere in modo da utilizzare la dicitura VIa, VIb, VIc, e cos\u00ec via. Successivamente i numeri romani sono stati sostituiti dai numeri arabi, e le lettere ridotte ad \"a\", \"b\" e \"c\".\nTra i primi ad utilizzare questa scala di gradazione l'arrampicatore francese Jean-Claude Droyer. Nel 1976 Droyer sale la prima via francese gradata 6b, \"L'ar\u00eate jaune\" nella falesia di Saussois. Nel 1977 sale i primi 6c e assegna il grado di 7a alla via \"L'\u00e9chelle \u00e0 poisson\", sempre a Saussois. Sempre nel 1977 anche Patrick Berhault supera il grado 7 con la salita della prima lunghezza di \"Fenrir\" in Verdon.\nScala decimale di Yosemite.\nLa scala decimale Yosemite (Yosemite Decimal Sistem o YDS) \u00e8 un sistema di classificazione delle difficolt\u00e0 basato su tre parametri. Il sistema \u00e8 stato ideato dal Sierra club negli anni trenta con il nome di \"Sierra Club Grading System\", allo scopo di classificare le difficolt\u00e0 delle ascensioni sulla Sierra Nevada e si \u00e8 successivamente evoluto passando da un sistema basato su un unico parametro relativo ad un sistema basato su pi\u00f9 parametri considerati \"assoluti\". La scala \u00e8 utilizzata principalmente negli Stati Uniti e nel Canada sia per l'arrampicata in falesia che in montagna.\nLa classificazione si basava su cinque classi, basate su difficolt\u00e0 tecnica e rischio:\nIn origine il sistema doveva essere accompagnato da cifre decimali, di modo che una via classificata 3.5 avesse una difficolt\u00e0 intermedia tra le classi 3 e 4. Tuttavia col progredire delle tecniche e dei materiali la scala di difficolt\u00e0 non fu pi\u00f9 adeguata alle esigenze degli arrampicatori, in quanto la classe 5 rappresentava comunque un livello di difficolt\u00e0 piuttosto basso rispetto alle possibilit\u00e0 umane.\nNella classificazione moderna la classe 5 \u00e8 ulteriormente divisa in diverse sottoclassi (da 5.0 a 5.15) che vanno dalle difficolt\u00e0 minime dell'arrampicata (corrispondenti al primo grado della scala UIAA) fino ai limiti tecnici raggiunti al momento dagli atleti di punta. La classificazione \u00e8 ulteriormente precisata da una lettera da \"a\" a \"d\", che suddivide ogni classe in quattro. In questo modo una via classificata 5.10 sar\u00e0 pi\u00f9 difficile di una classificata 5.8 e una via classificata 5.10c sar\u00e0 pi\u00f9 difficile di una classificata 5.10a.\nAlla classe di difficolt\u00e0 possono essere aggiunti altri due parametri opzionali. Il primo riguarda il tempo considerato necessario per percorrere la via ed \u00e8 indicato in numeri romani:\nIl secondo parametro fa invece riferimento alla \"proteggibilit\u00e0\" del percorso, cio\u00e8 all'abbondanza e alla sicurezza degli ancoraggi intermedi che \u00e8 possibile posizionare tra le due soste ed \u00e8 indicato in lettere:\nConfronto tra le principali scale.\nLa seguente tabella riporta una correlazione di massima tra le scale maggiormente in uso nei principali Paesi. La comparazione pu\u00f2 risultare imprecisa in quanto alcune scale si riferiscono a parametri diversi l'una rispetto all'altra (per esempio la scala UIAA e la scala francese classificano rispettivamente il singolo passaggio e l'intera lunghezza di corda).\nGradi dell'arrampicata artificiale.\nPer l'arrampicata artificiale viene utilizzata una scala di sei gradi crescenti dall'A0 all'A5 (pi\u00f9 un settimo a parte) basata sulla difficolt\u00e0 e sulla quantit\u00e0 di strumenti artificiali usati riportata nella seguente tabella:\nSe la via \u00e8 caratterizzata da tratti superati in libera e altri superati in artificiale, si affiancano le rispettive indicazioni, anteponendo quella riferita ai passaggi pi\u00f9 frequenti (es.: A2/VII = A2 pi\u00f9 frequente del VII).\nGradi di difficolt\u00e0 alpinistica.\nSia in arrampicata libera, sia in arrampicata artificiale, la scala numerica (ossia la classificazione della difficolt\u00e0 da superare) non fa altro che descrivere e riassumere \"asetticamente\" l'impegno massimo richiesto nei passaggi o nei tratti dell'itinerario di roccia che viene rappresentato. In altre parole, il grado di difficolt\u00e0 viene strettamente correlato alle capacit\u00e0 tecniche e motorie richieste all'alpinista/arrampicatore per compiere quell'itinerario.\nTale tipo di classificazione, tuttavia, pu\u00f2 risultare insufficiente a descrivere percorsi di carattere molto vario o di particolare complessit\u00e0. Ne sono un esempio le vie di roccia in alta quota o quella di stampo prettamente alpinistico nelle quali si alternano tratti di arrampicata su roccia a tratti di arrampicata su neve o ghiaccio.\nPer portare a termine un tale genere di salite, infatti, pu\u00f2 non essere sufficiente godere della necessaria tecnica arrampicatoria e \"padroneggiare\" il grado massimo previsto dalle asperit\u00e0 della roccia. Questo perch\u00e9, in un percorso di stampo alpinistico, possono incidere sulla difficolt\u00e0 della salita sia i pericoli oggettivi sia altri fattori legati alle conoscenze e alle doti dell'alpinista (conoscenza dell'ambiente; allenamento fisico, atletico e mentale; abitudine alla fatica o all'isolamento; capacit\u00e0 di orientamento; esperienza di alta montagna; padronanza di tecniche di altre specialit\u00e0 etc).\nPer fornire un riassunto della difficolt\u00e0 complessiva di tali salite, ossia per dare una valutazione d'insieme in cui il \"grado tecnico\" sia solo una delle tante componenti, molti autori e molti enti alpinistici (per esempio il Club Alpino Italiano) utilizzano dunque nelle loro pubblicazioni una scala di difficolt\u00e0 (di origine francese) che si esprime per sigle aventi il seguente significato:\nA volte il grado \"ABO\" \u00e8 riportato con la denominazione EX (eccezionalmente difficile).\nIn particolare il grado ED \u00e8 sovente distinto in due sottogradi: ED1 e ED2. Quest'ultimo \u00e8 riservato tipicamente laddove le difficolt\u00e0 su roccia arrivano al settimo grado e le pareti di ghiaccio verticali su tratti importanti. Negli ultimi anni sono state utilizzati anche i sottogradi ED3 e ED4 per quotare vie precedentemente quotate ABO. L'utilizzo delle quotazioni ED3 ed ED4 \u00e8 contestato ed assente in alcuni paesi (tra i quali la Francia e l'Italia).\nLaddove possibile, si aggiunge + o - per indicare che la via alpinistica \u00e8 leggermente pi\u00f9 o meno difficile del grado di riferimento, per esempio AD+ \u00e8 leggermente pi\u00f9 facile di D-.\nPer le vie di salita su ghiaccio, inoltre, viene utilizzata, per analogia, la stessa classificazione d'insieme prevista per gli itinerari su roccia e le pendenze vengono espresse in gradi angolari (per dare idea dell'inclinazione del pendio di ghiaccio).\nGradi dell'arrampicata su ghiaccio.\nScala canadese.\nLa scala canadese descrive il grado di una via di arrampicata su ghiaccio con due numeri: il primo romano per indicare la difficolt\u00e0 d'ambiente, il secondo arabo per la difficolt\u00e0 tecnica. Con questa scala il grado di una via pu\u00f2 quindi per esempio essere rappresentato con la dicitura IV/5. La scala canadese si applica sia alle cascate di ghiaccio che alle vie di ghiaccio in alta montagna, come goulotte o couloir.\nScala WI.\nLa scala di difficolt\u00e0 WI, \"Water Ice\", introdotta negli Stati Uniti, esprime la difficolt\u00e0 in base alla pendenza, la condizione del ghiaccio e la facilit\u00e0 di utilizzare le protezioni.\nGradi dell'arrampicata su misto.\nL'arrampicata su misto avviene in parte su ghiaccio e in parte roccia ed ha una propria scala di difficolt\u00e0 chiamata M, \"Mixed\". I ramponi e le piccozze vengono utilizzati anche nelle sezioni di roccia, pratica chiamata dry-tooling. Nella seguente tabella sono indicati i gradi di difficolt\u00e0, la descrizione e nell'ultima colonna un valore di paragone con la difficolt\u00e0 su roccia."}
{"id": "3640607", "revid": "125721059", "url": "https://it.wikipedia.org/wiki?curid=3640607", "title": "Mutassim Gheddafi", "text": "Biografia.\nNato da Mu'ammar Gheddafi e Safia Farkash, Mutassim si \u00e8 occupato soprattutto di riallacciare i rapporti con gli Stati Uniti dopo la fine dell'embargo, dato che dal 1970 nessun diplomatico americano di alto livello aveva fatto visita in Libia. Nel 2007 Mutassim Gheddafi \u00e8 nominato responsabile della Sicurezza Nazionale e nell'aprile del 2009 \u00e8 ricevuto dalla Segretaria di Stato statunitense Hillary Clinton a Washington. Nel corso di questo viaggio ha incontrato anche i senatori John McCain e Joe Lieberman, chiedendo assistenza in campo militare per la Libia. Mutassim Gheddafi ha ricevuto dalla principessa Carolina di Monaco il riconoscimento onorifico dell\"'Association mondiale de l'amis de l'enfance\" (AMADE).\nLo scoppio della guerra civile libica ha visto Mutassim, colonnello dell'esercito libico, impegnato al fronte contro le forze insurrezionali del Consiglio nazionale di transizione. In particolare, \u00e8 stato il responsabile delle operazioni militari delle forze lealiste nel corso del lungo assedio di Sirte, la cui tenace resistenza ha stupito anche rappresentanti delle forze Nato. Il 20 ottobre 2011, alla caduta della citt\u00e0, tenta insieme al padre Mu\u02bfammar Gheddafi di guadagnare il deserto per continuare la lotta ma entrambi vengono catturati dal CNT: Mu\u02bfammar Gheddafi viene linciato sul posto mentre Mutassim viene sommariamente liquidato poco dopo. I loro corpi, nei giorni successivi, vengono mostrati al pubblico nella citt\u00e0 di Misurata e poi sepolti in un luogo segreto.\nVita privata.\nPer alcuni anni ha avuto una relazione sentimentale con l'attrice italo-americana Vanessa Hessler"}
{"id": "3640609", "revid": "123542499", "url": "https://it.wikipedia.org/wiki?curid=3640609", "title": "The Promise of a New Day", "text": "The Promise of a New Day \u00e8 una canzone di Paula Abdul, pubblicata nel 1991 come secondo singolo dal suo secondo album Spellbound.\nClassifiche.\nIl singolo divent\u00f2 il sesto singolo di Paula ad arrivare alla prima posizione nella Billboard Hot 100."}
{"id": "3640610", "revid": "43126044", "url": "https://it.wikipedia.org/wiki?curid=3640610", "title": "Tal-y-cafn", "text": ""}
{"id": "3640613", "revid": "287204", "url": "https://it.wikipedia.org/wiki?curid=3640613", "title": "Gabor Kiraly", "text": ""}
{"id": "3640617", "revid": "767487", "url": "https://it.wikipedia.org/wiki?curid=3640617", "title": "Blowing Kisses in the Wind", "text": "Blowing Kisses in the Wind \u00e8 un brano musicale di Paula Abdul, pubblicato nel 1991 come terzo singolo tratto dal suo secondo album Spellbound.\nClassifiche.\nIl singolo fu l'ottavo ed ultimo fra quelli della Abdul ad entrare nella top 10 della Billboard Hot 100."}
{"id": "3640618", "revid": "599013", "url": "https://it.wikipedia.org/wiki?curid=3640618", "title": "Aleksandr Bori\u010devskij", "text": ""}
{"id": "3640622", "revid": "287204", "url": "https://it.wikipedia.org/wiki?curid=3640622", "title": "Collingwood", "text": ""}
{"id": "3640624", "revid": "272884", "url": "https://it.wikipedia.org/wiki?curid=3640624", "title": "Merletti di Burano", "text": ""}
{"id": "3640633", "revid": "287204", "url": "https://it.wikipedia.org/wiki?curid=3640633", "title": "Frode Grodas", "text": ""}
{"id": "3640635", "revid": "287204", "url": "https://it.wikipedia.org/wiki?curid=3640635", "title": "Pal Dardai", "text": ""}
{"id": "3640639", "revid": "6923", "url": "https://it.wikipedia.org/wiki?curid=3640639", "title": "Teatro comunale Rossini", "text": "Il Teatro comunale Rossini, pi\u00f9 noto come Teatro Rossini, \u00e8 il teatro della citt\u00e0 di Gioia del Colle.\nStoria.\nSi parl\u00f2 per la prima volta della costruzione di un teatro comunale nel corso di una seduta del decurionato nel 1837, avendo la cittadina gioiese superato i 12.000 abitanti.\nIl locale destinato a divenire un teatro fu identificato in un \"lamione\", vale a dire un grande edificio utilizzato per il ricovero di cavalli da posta. Tale edificio, gi\u00e0 affittato dal comune per il precedente uso, venne restaurato e riattato ad uso teatro nel 1841, ad opera dell'ingegner Felice Ravillon, con delibera del sindaco Donantonio Panessa.\nL'inaugurazione avvenne nel 1843, anche se le decorazioni interne risalgono solo al 1858, ad opera del pittore Tommaso Bianchi, e al 1862, per mano di Giulio Jacobellis.\nLa scelta di riattare il vecchio edificio si rivela infelice in quanto gi\u00e0 nel 1854 il teatro deve subire dei lavori per rimediare a crepe e lesioni. Tuttavia una volta terminati i lavori, il teatro si presenta con due ordini di palchi e pu\u00f2 accogliere 230 spettatori seduti.\nInterventi negli anni successivi furono mirati a migliorare l'arredamento interno e reimpostare la struttura interna (nuovi accessi al loggione e sistemazione del sipario e del soffitto della platea).\nInoltre nel 1863 il comune delibera l'acquisto di alcune sedie per evitare l'incresciosa necessit\u00e0 per gli spettatori di portarsi le sedie per i palchi.\nNel 1867 il comune acquista un giardino adiacente al fine di ingrandire il teatro divenuto insufficiente a soddisfare le esigenze delle crescente popolazione. Pare infatti che il successo del teatro presso i gioiesi fu tale che la struttura si sostentasse esclusivamente grazie agli introiti derivanti dalla vendita dei biglietti e dai contributi delle compagni teatrali. I lavori, incluse alcune opere di manutenzione, si concludono nel 1898 secondo il progetto dell'ingegner Vittorio Chiaia; il teatro presenta tre ordini di palchi, con 246 posti e la platea con 130 posti, per un totale di 376 posti. Nel 1900 vengono realizzati i tre busti di gesso posti, sulla facciata del teatro, per mano dello scultore gioiese Giuseppe Masi.\nIl teatro venne dotato di impianto elettrico nel 1906.\nNel 1924 la gestione del teatro viene concessa alla Societ\u00e0 Filodrammatica \"N. Oxilia\".\nA partire dal 1925, a fasi alterne, il teatro viene adibito a cinematografo, sotto la gestione di molteplici enti, fino al 1941.\nPesantemente danneggiato dall'occupazione delle truppe alleate nel corso della seconda guerra mondiale, nel 1947 l'amministrazione comunale decise di concedere il teatro a privati, previa presentazione di un progetto di riqualificazione. Il teatro venne cos\u00ec ampliato fino ad una capienza di 850 posti a sedere, la costruzione di un nuovo ingresso, la realizzazione del complesso di camera di proiezione, camerini del palcoscenico e uscite di sicurezza. Sotto la gestione Latanza e Donatone il teatro funge ancora da sala cinematografica.\nNel 1959 il teatro Rossini torn\u00f2 sotto la gestione comunale.\nA partire dal 1987 prese il via l'iter per l'approvazione e la realizzazione del progetto di restauro del teatro, che si concluse nel 1997. Il restauro, che ha riportato alla luce l'assetto originario, \u00e8 stato curato dall'architetto Dario Morelli.\nIl 9 novembre dello stesso anno il teatro \u00e8 stato riaperto al pubblico. Per l'inaugurazione il maestro gioiese Domenico Losavia ha diretto il concerto che ha eseguito le Quattro Stagioni di Vivaldi.\nLa piazzetta antistante \u00e8 stata arricchita con quattro sculture in pietra dello scultore Antonio Paradiso di Santeramo in Colle.\nA partire dal 1997, la gestione del teatro \u00e8 stata affidata alla societ\u00e0 Teatro Kismet Opera di Bari. il teatro viene gestito direttamente dal Comune di Gioia del Colle."}
{"id": "3640640", "revid": "1566286", "url": "https://it.wikipedia.org/wiki?curid=3640640", "title": "Il villaggio di cartone", "text": "Il villaggio di cartone \u00e8 un film del 2011 diretto da Ermanno Olmi.\nTrama.\nUna chiesa ormai inagibile viene dismessa alla presenza del vecchio parroco. L'ambiente viene spogliato di tutto l'arredamento sacro e nemmeno il grande crocifisso si salver\u00e0. Da questa situazione inizia una nuova vita per l'edificio, che, ormai privato di tutti gli aspetti liturgici e \"istituzionali\", si trasforma nel luogo della concretizzazione viva della fede del vecchio sacerdote. Un luogo di desolazione si trasforma cos\u00ec in spazio di fratellanza e di accoglienza per un gruppo di extracomunitari africani senza permesso di soggiorno, incarnazione degli esclusi e degli emarginati della nostra societ\u00e0.\nProduzione.\nIl \"set\" del film \u00e8 stato allestito all'interno del palazzetto dello sport di Bari, il PalaFlorio, all'interno del quale sono stati ricostruiti una chiesa e la casa del parroco in dimensioni reali."}
{"id": "3640644", "revid": "767487", "url": "https://it.wikipedia.org/wiki?curid=3640644", "title": "Rupi del vino", "text": "Rupi del vino \u00e8 un film documentario del 2009 diretto da Ermanno Olmi con la collaborazione alla regia di Giacomo Gatti, prodotto dalla Fondazione ProVinea di Sondrio con Banca Popolare di Sondrio e presentato alla Festa del Cinema di Roma del 2009, al Trento Film Festival 2010, al Festival Cinematogr\u00e1fico Internacional del Uruguay 2010, al Jeonju International Film Festival 2010, al Tiburon International Film Festival 2011, alle Journ\u00e9es du Cin\u00e9ma Italien di Nizza 2012.\nTrama.\nUn documentario che rende omaggio alla \u201cviticoltura eroica\u201d della Valtellina, ai suoi vini pregiati, all\u2019antica sapienza agricola dei terrazzamenti e dei muri a secco, attraversando paesaggi antichi con le parole di Mario Soldati dal libro \u201cL\u2019avventura in Valtellina\u201d e quelle dell\u2019agronomo settecentesco Pietro Ligari dal manoscritto \u201cRagionamenti d\u2019agricoltura\u201d.\nProduzione.\nIl film nasce da un\u2019idea dell\u2019economista d'impresa Marco Vitale per sensibilizzare e promuovere, con un'opera cinematografica, la ricchezza storica, culturale e viticola del territorio in occasione della candidatura per il riconoscimento UNESCO dei terrazzamenti valtellinesi In Valtellina si lavora ancora il vigneto manualmente, \u00e8 l\u2019area viticola terrazzata di montagna pi\u00f9 estesa d\u2019Europa, antichi muretti a secco che hanno una lunghezza lineare attorno ai 2.500\u00a0km, costruiti trasportando a braccia, o a dorso di mulo, tonnellate di terra dal fondo valle Le riprese sono iniziate a gennaio 2008 in pellicola cinematografica 16mm e sono durate oltre un anno e mezzo per riuscire a seguire le stagioni e i\nritmi della natura. Ogni inquadratura \u00e8 un viaggio che abbraccia l\u2019intero territorio valtellinese, tra i luoghi pi\u00f9 rappresentativi compaiono le zone del Sassella, Grumello, Inferno, Valgella e Maroggia e i paesi di Albosaggia, Ardenno, Bagni di Masino, Bormio, Chiesa in Valmalenco, Grosio, Grosotto, Livigno, Morbegno, Poschiavo, Sondrio, Tirano.\nIl regista spiega il suo rapporto con la viticoltura: \u201cIl momento del vino, nella mia infanzia contadina, era vissuto con partecipazione diretta al rito che ogni anno puntualmente si ripeteva e perpetuava a cominciare, appena fuori dall\u2019inverno, dalla preparazione della vigna con la cura dei tralci e della zolla. E poi in primavera, quando le mani del vignaiolo frugavano con dolcezza nel fitto del fogliame dove spuntavano i primi grappoli ancora minuti come neonati. Prossimi all\u2019autunno, ogni giorno si scrutava il cielo e si invocava l\u2019aiuto divino perch\u00e9 la burrasca e la temutissima grandine non rovinasse il raccolto. E finalmente la vendemmia. Mani addestrate e agili coglievano grappoli ricchi di umori della terra e vigore del sole, dai chicchi turgidi di succo e di luce. E mentre si colmavano cesti in contentezza, dai filari delle vigne salivano canti di festa quasi si compisse il rito di ringraziamento per un premio meritato. La pigiatura era festa per tutti: augurio di abbondanza e rassicurazione di sopravvivenza. Il vino \u00e8 l\u2019immancabile offerta all\u2019ospite, un invito alla compagnia, alla pacifica convivenza. Il vino \u00e8 alimento e insieme sostanza di sacralit\u00e0\u201d. Nel film la voce di Ermanno Olmi cita una frase di Papa Martino V \u201cCinque sono i motivi del bere: l\u2019arrivo di un amico, la bont\u00e0 del vino, la sete presente e quella che verr\u00e0, e qualunque altro\u201d."}
{"id": "3640646", "revid": "671029", "url": "https://it.wikipedia.org/wiki?curid=3640646", "title": "DFB-Ligapokal 2001", "text": "La DFB-Ligapokal 2001 (nota in italiano anche come Coppa di Lega tedesca 2001) \u00e8 stata la sesta edizione della Coppa di Lega tedesca.\nSi \u00e8 svolta nel luglio 2001 ed \u00e8 stata vinta dallo Hertha Berlino, che ha battuto in finale lo Schalke 04 per 4-1."}
{"id": "3640649", "revid": "767487", "url": "https://it.wikipedia.org/wiki?curid=3640649", "title": "Terra Madre (film 2009)", "text": "Terra Madre \u00e8 un film documentario del 2009 diretto da Ermanno Olmi e presentato alla 59\u00aa edizione del Festival di Berlino del 2009.\nTrama.\nIl film parte dal Forum Mondiale Terra Madre organizzato da Slow Food nel 2006, che ogni due anni coinvolge oltre 6000 tra agricoltori, pescatori, allevatori e cuochi di oltre 160 Paesi, per poi compiere un viaggio tra le Isole Svalbard, l\u2019India, il Veneto e il Trentino Alto Adige per una riflessione sull\u2019uomo che riscopre il proprio rapporto con la terra, un \"atto d\u2019amore\" secondo Olmi, da cui nasce il rispetto verso la natura.\nProduzione.\nLe riprese sono cominciate al Salone Internazionale del Gusto di Torino nell\u2019ottobre 2006, con sette troupe leggere che hanno ripreso in contemporanea il forum. Nel febbraio 2008 una troupe con il regista Giacomo Gatti \u00e8 andata alle Isole Svalbard per riprendere l\u2019inaugurazione della Svalbard Global Seed Vault, banca mondiale dei semi. Nell\u2019ottobre 2008 una troupe con il regista Maurizio Zaccaro ha raggiunto Dehradun (regione Uttaranchal, Nord dell\u2019India) per riprendere la raccolta del riso nella fattoria di Vandana Shiva (nel 2010 le immagini sono divenute un documentario autonomo intitolato \"I nove semi\") Infine il regista Franco Piavoli ha ripreso la costruzione di un orto durante le stagioni nella Valle dell'Adige con cui Olmi chiude il film\nLa voce narrante \u00e8 di Omero Antonutti\nLa canzone \"Un albero di trenta piani\" \u00e8 stata concessa amichevolmente da Adriano Celentano."}
{"id": "3640653", "revid": "913245", "url": "https://it.wikipedia.org/wiki?curid=3640653", "title": "Julija Zaripova", "text": "Biografia.\nIl 30 gennaio 2015 l'Agenzia antidoping della Federazione russa ha reso noto di aver squalificato la Zaripova per violazione dell'art. 2.2 (Uso di sostanze e/o di metodi proibiti): sono stati rilevati nel suo passaporto biologico dei parametri anormali.\nIl provvedimento annullerebbe i suoi risultati ottenuti dal 20 giugno al 20 agosto 2011 e dal 3 luglio al 3 settembre 2012. L'atleta rischia quindi che le venga tolto il titolo olimpico (ma non il titolo mondiale, vinto il 30 agosto 2011).\nLa decisione finale spetta alla IAAF e al CIO."}
{"id": "3640659", "revid": "7969", "url": "https://it.wikipedia.org/wiki?curid=3640659", "title": "Yuliya Zarudneva", "text": ""}
{"id": "3640660", "revid": "7969", "url": "https://it.wikipedia.org/wiki?curid=3640660", "title": "Julija Zarudneva Zaripova", "text": ""}
{"id": "3640662", "revid": "219110", "url": "https://it.wikipedia.org/wiki?curid=3640662", "title": "Controllo di versione distribuito", "text": ""}
{"id": "3640663", "revid": "219110", "url": "https://it.wikipedia.org/wiki?curid=3640663", "title": "Controllo versione decentralizzato", "text": ""}
{"id": "3640666", "revid": "729019", "url": "https://it.wikipedia.org/wiki?curid=3640666", "title": "US Open 2011 - Doppio misto", "text": "Liezel Huber e Bob Bryan erano i detentori del titolo ma sono stati sconfitti al secondo turno da Melanie Oudin e Jack Sock.\nMelanie Oudin e Jack Sock hanno battuto in finale Gisela Dulko e Eduardo Schwank per 7\u201364, 4\u20136, [10\u20138]."}
{"id": "3640671", "revid": "121658", "url": "https://it.wikipedia.org/wiki?curid=3640671", "title": "Power-pop", "text": ""}
{"id": "3640675", "revid": "287204", "url": "https://it.wikipedia.org/wiki?curid=3640675", "title": "I pirati di Venere", "text": "I pirati di Venere (\"Pirates of Venus\") \u00e8 un romanzo fantastico-fantascientifico scritto da Edgar Rice Burroughs e pubblicato nel 1934. \u00c8 il primo capitolo della serie detta \"Ciclo di Venere\".\nIl romanzo \u00e8 ambientato su una versione immaginaria del pianeta Venere chiamato \"Amtor\" che ha delle somiglianze con \"Barsoom\", la versione romanzata sempre di Burroughs del pianeta Marte.\nTrama.\nIl primo capitolo si apre con la sequenza di inquadratura obbligatoria, dove Burroughs spiega come \u00e8 arrivato a conoscere la storia.\nSeguiti.\nIl romanzo ha 8 seguiti, il primo fu del 1935 e l'ultimo del 1964:"}
{"id": "3640676", "revid": "287204", "url": "https://it.wikipedia.org/wiki?curid=3640676", "title": "Vladimira Uhlirova", "text": ""}
{"id": "3640682", "revid": "729019", "url": "https://it.wikipedia.org/wiki?curid=3640682", "title": "Kawasaki Ki-60", "text": "Il era un caccia monomotore monoplano ad ala bassa sviluppato dall'azienda giapponese Kawasaki K\u014dk\u016bki Kogyo KK nei primi anni quaranta e rimasto allo stadio di prototipo.\nSviluppato su una specifica per la fornitura di un nuovo caccia motorizzato con un 12 cilindri a V raffreddato a liquido, bench\u00e9 non in grado di raggiungere le prestazioni richieste si rive\u00f2 utile al fine di trasferire l'esperienza maturata nella realizzazione del successivo Kawasaki Ki-61.\nStoria del progetto.\nNel 1939 l'Esercito imperiale giapponese emise una specifica per la fornitura di un nuovo modello di caccia ad alte prestazioni basato sul motore Daimler-Benz DB 601 prodotto in Germania e del quale la Kawasaki aveva acquistato una licenza di produzione. Tra le caratteristiche richieste, oltre a buone prestazioni in velocit\u00e0 massima e di salita, l'armamento integrato da un cannoncino automatico e l'installazione di corazzature per la protezione di motore e pilota, particolarit\u00e0 quest'ultima che, assieme all'adozione di un motore da un'architettura diversa da quella radiale costituiva un'eccezione. A tal fine le autorit\u00e0 militari contattarono la Kawasaki richiedendo loro di realizzare tre prototipi da utilizzare in prove di valutazione.\nL'azienda affid\u00f2 il progetto al direttore dell'ufficio tecnico, l'ingegnere Takeo Doi, il quale assunse la supervisione in collaborazione con il suo secondo Shin Owada, di un gruppo di lavoro che avvi\u00f2 lo sviluppo del nuovo modello nel febbraio 1940."}
{"id": "3640690", "revid": "1543377", "url": "https://it.wikipedia.org/wiki?curid=3640690", "title": "Maxim Noreau", "text": "Carriera.\nLa carriera nell'hockey su ghiaccio per Maxime Noreau prese il via presso i Victoriaville Tigres, formazione della Quebec Major Junior Hockey League, con la quale disput\u00f2 tre stagioni, ricoprendo nell'ultima il ruolo di capitano.\nSenza essere mai stato scelto al draft, il 22 maggio 2008, Noreau firm\u00f2 un contratto da free agent valido per tre anni con i Minnesota Wild. Trascorse la maggior parte della stagione 2009-10 con i Houston Aeros, formazione affiliata nella American Hockey League. Nei 76 incontri disputati della stagione regolare egli mise a segno 52 punti, guadagnando cos\u00ec la nomina all'AHL Second All-Star Team. Noreau fece il proprio debutto nella National Hockey League l'8 aprile 2010 con la maglia dei Minnesota Wild, in un match contro i Dallas Stars.\nNel corso della stagione 2011-11 Noreau gioc\u00f2 76 partite a Houston, guadagnandosi la nomination al First All-Star Team, mentre in NHL disput\u00f2 5 partite nel mese di aprile. Maxim Noreau il 16 giugno 2011 fu ceduto dai Wild ai New Jersey Devils in cambio di David McIntyre.\nPoche settimane dopo, il 31 luglio, l'HC Ambr\u00ec-Piotta ufficializz\u00f2 l'ingaggio per una stagione del difensore canadese, richiesto dall'allenatore Kevin Constantine che lo aveva gi\u00e0 avuto ad Houston. Il 6 novembre 2011 fu ufficializzato il prolungamento del suo contratto con la squadra svizzera fino al termine della stagione 2014-15. Al termine della stagione 2011-2012 Noreau fu premiato come miglior difensore della LNA e inserito nell'All-Star Team. Nel mese di dicembre fu convocato dal Team Canada conquistando la Coppa Spengler 2012.\nNel luglio del 2014 fece ritorno in NHL con un contratto biennale \"one-way\" con i Colorado Avalanche. Dopo aver giocato per due stagioni nelle formazioni affiliate in AHL Noreau nel 2016 torn\u00f2 in Svizzera ingaggiato dal SC Bern."}
{"id": "3640704", "revid": "339392", "url": "https://it.wikipedia.org/wiki?curid=3640704", "title": "Gioco in gruppo", "text": ""}
{"id": "3640708", "revid": "339392", "url": "https://it.wikipedia.org/wiki?curid=3640708", "title": "Gioco in singolo", "text": ""}
{"id": "3640712", "revid": "287204", "url": "https://it.wikipedia.org/wiki?curid=3640712", "title": "Paluani Chievo 1981-1982", "text": "Nella stagione 1981-1982 il Paluani Chievo disput\u00f2 il suo settimo campionato di Interregionale.\nRosa.\nGiocatori utilizzati: 22\nAllenatore: Dario Baruffi"}
{"id": "3640713", "revid": "228587", "url": "https://it.wikipedia.org/wiki?curid=3640713", "title": "Yumi Sud\u014d", "text": " Lavora per Aoni Production e la sua carriera nel doppiaggio \u00e8 cominciata quando aveva ancora sei anni. Sud\u014d \u00e8 inoltre la doppiatrice ufficiale di Hilary Duff, Hayden Panettiere ed Emma Watson nei film di \"Harry Potter\". Ha cantato la sigla finale dell'anime \"Submarine 707R\"."}
{"id": "3640714", "revid": "287204", "url": "https://it.wikipedia.org/wiki?curid=3640714", "title": "Yumi Sudo", "text": ""}
{"id": "3640715", "revid": "422900", "url": "https://it.wikipedia.org/wiki?curid=3640715", "title": "Yumi Sudou", "text": ""}
{"id": "3640716", "revid": "422900", "url": "https://it.wikipedia.org/wiki?curid=3640716", "title": "Sudo Yumi", "text": ""}
{"id": "3640717", "revid": "322321", "url": "https://it.wikipedia.org/wiki?curid=3640717", "title": "Diocesi di Tiges", "text": "La diocesi di Tiges (in latino: \"Dioecesis Thigensis\") \u00e8 una sede soppressa e sede titolare della Chiesa cattolica.\nStoria.\nTiges, identificabile con \"Bordj-Gourbata\" nell'odierna Tunisia, \u00e8 un'antica sede episcopale della provincia romana di Bizacena.\nSono solo due i vescovi documentati di Tiges. Il cattolico Gallo intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione il vescovo donatista, di cui non si conosce il nome, non si present\u00f2 all'assemblea. All'epoca della riunione convocata a Cartagine dal re vandalo Unerico nel 484, la diocesi risulta essere vacante. Il vescovo Romolo firm\u00f2 la lettera sinodale del concilio cartaginese del 641.\nOggi Tiges sopravvive come sede vescovile titolare; l'attuale vescovo titolare \u00e8 Stanis\u0142aw G\u0119bicki, gi\u00e0 vescovo ausiliare di W\u0142oc\u0142awek."}
{"id": "3640719", "revid": "322321", "url": "https://it.wikipedia.org/wiki?curid=3640719", "title": "Diocesi di Teuzi", "text": "La diocesi di Teuzi (in latino: \"Dioecesis Theuzitana\") \u00e8 una sede soppressa e sede titolare della Chiesa cattolica.\nStoria.\nTeuzi, nell'odierna Tunisia, \u00e8 un'antica sede episcopale della provincia romana di Bizacena.\nUnico vescovo conosciuto di questa diocesi africana \u00e8 Decimo, che prese parte al sinodo riunito a Cartagine dal re vandalo Unerico nel 484, in seguito al quale venne esiliato.\nDal 1933 Teuzi \u00e8 annoverata tra le sedi vescovili titolari della Chiesa cattolica; dal 23 febbraio 2022 il vescovo titolare \u00e8 Bernardo Andr\u00e9s \u00c1lvarez Tapia, vescovo ausiliare di Concepci\u00f3n."}
{"id": "3640720", "revid": "1935652", "url": "https://it.wikipedia.org/wiki?curid=3640720", "title": "Diocesi di Tetci", "text": "La diocesi di Tetci (in latino: \"Dioecesis Tetcitana\") \u00e8 una sede soppressa e sede titolare della Chiesa cattolica.\nStoria.\nTetci, nell'odierna Tunisia, \u00e8 un'antica sede episcopale della provincia romana di Bizacena.\nUnico vescovo conosciuto di questa diocesi africana \u00e8 Rustico, che prese parte al sinodo riunito a Cartagine dal re vandalo Unerico nel 484, in seguito al quale venne esiliato. Al concilio lateranense indetto da papa Felice III nel 487 partecip\u00f2 il vescovo africano Rustico, senza indicazione della sede di appartenenza; potrebbe essere il vescovo di Tetci o l'omonimo vescovo di Tipasa di Numidia.\nDal 1933 Tetci \u00e8 annoverata tra le sedi vescovili titolari della Chiesa cattolica; dal 17 ottobre 2020 il vescovo titolare \u00e8 Jos\u00e9 Manuel Garza Madero, vescovo ausiliare di Monterrey."}
{"id": "3640724", "revid": "599013", "url": "https://it.wikipedia.org/wiki?curid=3640724", "title": "Marin Leovac", "text": "Carriera.\nClub.\nHa iniziato la sua carriera nello Sportunoin Aschbach, nel marzo 2001 si aggrega alle giovanili dell'USV Oed/Zeillern e nel 2002 si aggrega alle giovanili dell', facendo il suo debutto con la seconda squadra dell'Austria Vienna.\nL'8 novembre 2009 ha fatto il suo debutto ufficiale con la prima squadra."}
{"id": "3640725", "revid": "322321", "url": "https://it.wikipedia.org/wiki?curid=3640725", "title": "Diocesi di Tene", "text": "La diocesi di Tene (in latino: \"Dioecesis Thenitana\") \u00e8 una sede soppressa e sede titolare della Chiesa cattolica.\nStoria.\nTene, il cui sito archeologico si trova nella periferia di Tina (governatorato di Sfax) in Tunisia, \u00e8 un'antica sede episcopale della provincia romana di Bizacena.\nNell'attuale sito si possono riconoscere i resti di una basilica paleocristiana. Secondo la \"Vita\" di san Fulgenzio di Ruspe, a Tene si tenne un concilio (\"Thenitanum concilium\").\nSono sei i vescovi documentati di questa diocesi africana. Eucrazio assistette al concilio indetto a Cartagine nel 256 da san Cipriano per discutere della questione relativa ai \"lapsi\". Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, parteciparono il cattolico Latonio e il donatista Securo. Pascasio prese parte al sinodo riunito a Cartagine dal re vandalo Unerico nel 484, in seguito al quale venne esiliato. Ponziano e Felice infine intervennero rispettivamente al concilio cartaginese del 525 e a quello antimonotelita del 646.\nDal XIX secolo Tene \u00e8 annoverata tra le sedi vescovili titolari della Chiesa cattolica; dal 27 ottobre 2021 il vescovo titolare \u00e8 Joel Maria dos Santos, vescovo ausiliare di Belo Horizonte."}
{"id": "3640726", "revid": "6923", "url": "https://it.wikipedia.org/wiki?curid=3640726", "title": "Isola di Shahi", "text": "L'isola di Shahi (o \"isola del re\" in persiano: \u062c\u0632\u06cc\u0631\u0647 \u0634\u0627\u0647\u06cc) si trova nel lago di Urmia, in Iran, nella regione dell'Azarbaijan orientale. \u00c8 la pi\u00f9 grande delle isole del lago e si trova nella parte orientale; ha un'area di 27\u00a0km\u00b2. Sull'isola ci sono vari villaggi, tra cui: \"Gamichi\" sulla costa meridionale, \"Sarai\" a est e \"Burachalu\" a nord.\nData la riduzione progressiva del lago di Urmia, l'isola \u00e8 ormai collegata alla terraferma ed \u00e8 considerata una penisola.\nStoria.\nNel 1265, il condottiero mongolo Hulagu Khan fu sepolto su una montagna nell'isola, presumibilmente con tutta le sue fantastiche ricchezze. La sua tomba non \u00e8 mai stata scoperta."}
{"id": "3640727", "revid": "322321", "url": "https://it.wikipedia.org/wiki?curid=3640727", "title": "Diocesi di Temuniana", "text": "La diocesi di Temuniana (in latino: \"Dioecesis Temunianensis\") \u00e8 una sede soppressa e sede titolare della Chiesa cattolica.\nStoria.\nTemuniana, forse identificabile con \"Henchir-Temounia\" nell'odierna Tunisia, \u00e8 un'antica sede episcopale della provincia romana di Bizacena.\nSono tre i vescovi documentati di questa diocesi africana. Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, prese parte il cattolico Cresconio, senza competitore donatista. Un altro vescovo di nome Cresconio intervenne al sinodo riunito a Cartagine dal re vandalo Unerico nel 484, in seguito al quale venne esiliato. Vittorino assistette al concilio antimonotelita del 641.\nDal 1933 Temuniana \u00e8 annoverata tra le sedi vescovili titolari della Chiesa cattolica; dal 22 febbraio 2022 il vescovo titolare \u00e8 Pedro Luis Fuentes Valencia, C.P., vescovo ausiliare di La Paz."}
{"id": "3640729", "revid": "1543377", "url": "https://it.wikipedia.org/wiki?curid=3640729", "title": "Diocesi di Telepte", "text": "La diocesi di Telepte (in latino: \"Dioecesis Theleptensis\") \u00e8 una sede soppressa e sede titolare della Chiesa cattolica.\nStoria.\nTelepte, nei pressi di Feriana nell'ovest dell'odierna Tunisia, \u00e8 un'antica sede episcopale della provincia romana di Bizacena.\nTelepte fu la patria d'origine di san Fulgenzio, vescovo di Ruspe. La citt\u00e0 ebbe fortuna soprattutto in epoca bizantina, quando fu fortificata con una cittadella ed abbellita con imponenti terme. Tra i ruderi, si trovano i resti di diverse chiese cristiane, tra cui quelli di una basilica cristiana a cinque navate, identificabile con la sede vescovile. Nella basilica un'epigrafe commemora i martiri Gennaro e compagni, che forse sono identificabili con quelli che il Martirologio romano ricorda alla data del 10 luglio: \u00abIn Africa sanctorum Martyrum Januarii, Marini, Naboris et Felicis, qui gladio decollati sunt.\u00bb\nDiversi sono i vescovi documentati di Telepte. Giuliano prese parte al concilio indetto a Cartagine nel 256 da san Cipriano per discutere della questione relativa ai \"lapsi\". Donaziano fu uno dei grandi vescovi della Bizacena di cui ebbe il titolo di primate; prese parte alla conferenza di Cartagine del 411, che vide riuniti assieme i vescovi cattolici e donatisti dell'Africa romana; e partecip\u00f2 nel 416 ai concili celebrati a Cartagine da sant'Aurelio e a Milevi; in quanto primate di Bizacena convoc\u00f2 un sinodo provinciale, ma \u00e8 incerto se questo si tenne a Telepte o a Zella, a causa delle diverse varianti riportate dai manoscritti.\nAlla stessa conferenza di Cartagine del 411 presero parte, secondo Mesnage, due vescovi donatisti, Bellizio e Daziano; quest'ultimo \u00e8 attribuito da altri autori alla sede di Talattula. Frumenzio intervenne al sinodo riunito a Cartagine dal re vandalo Unerico nel 484, in seguito al quale venne esiliato. Stefano, \"episcopus Talaptensis\", intervenne al concilio antimonotelita del 641; Morcelli attribuisce questo vescovo a Talattula.\nLa diocesi \u00e8 ancora menzionata fra le quattordici sedi episcopali della Bizacena nella \"Notitia Episcopatuum\" redatta dall'imperatore bizantino Leone VI (886-912).\nDal XVIII secolo Telepte \u00e8 annoverata tra le sedi vescovili titolari della Chiesa cattolica; dall'8 gennaio 2011 l'arcivescovo, titolo personale, titolare \u00e8 Edgar Pe\u00f1a Parra, sostituto per gli affari generali della Segreteria di Stato della Santa Sede."}
{"id": "3640730", "revid": "1543377", "url": "https://it.wikipedia.org/wiki?curid=3640730", "title": "Citt\u00e0 di Como Challenger 2011", "text": "Il Citt\u00e0 di Como Challenger 2011 \u00e8 stato un torneo professionistico di tennis che si \u00e8 disputato su campi in terra battuta. Questa \u00e8 la sesta edizione del torneo che appartiene alla categoria ATP Challenger Tour nell'ambito dell'ATP Challenger Tour 2011. Gli incontri si sono disputati a Como, in Italia, dal 29 agosto al 4 settembre 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che hanno ricevuto l'infresso come alternate nel tabellone principale del singolare:\nIl giocatore seguente ha ricevuto l'ingresso come special exempt nel tabellone principale del singolare:\nGiocatori che sono passati dalle qualificazioni:\nCampioni.\nSingolare.\n Pablo Carre\u00f1o-Busta ha battuto in finale Andreas Beck, 6-4, 7-64\nDoppio.\n Federico Delbonis / Renzo Olivo hanno battuto in finale Mart\u00edn Alund / Facundo Arg\u00fcello, 6-1, 6-4"}
{"id": "3640732", "revid": "92723", "url": "https://it.wikipedia.org/wiki?curid=3640732", "title": "Diocesi di Tasbalta", "text": "La diocesi di Tasbalta (in latino: \"Dioecesis Thasbaltensis\") \u00e8 una sede soppressa e sede titolare della Chiesa cattolica.\nStoria.\nTasbalta, nell'odierna Tunisia, \u00e8 un'antica sede episcopale della provincia romana di Bizacena.\nDal 1933 Tasbalta \u00e8 annoverata tra le sedi vescovili titolari della Chiesa cattolica; dal 20 novembre 2017 il vescovo titolare \u00e8 Gustavo Oscar Carrara, vescovo ausiliare di Buenos Aires."}
{"id": "3640733", "revid": "103885157", "url": "https://it.wikipedia.org/wiki?curid=3640733", "title": "Sam Carmichael", "text": "Sam Carmichael \u00e8 un personaggio immaginario del musical \"Mamma Mia!\" e dell'omonimo film, creato da Catherine Johnson.\nIl personaggio.\nSam \u00e8 uno dei tre ex fidanzati di Donna Sheridan, arrivato al matrimonio di Sophie sotto invito della sposa.\nIn giovent\u00f9, Sam era un Hippie (come dimostra il sogno ad occhi aperti di Donna), che ora lavora come architetto.\nSam \u00e8 stato il primo fidanzato di Donna, e l'unico ad essere davvero innamorato di lei fin dall'inizio, ma una promessa di matrimonio ad una ragazza che conosceva a New York, lo costringe ad abbandonare Donna per rincasare.\nPoco tempo dopo Sam si rende conto dell'errore e ritorna sull'isola, dove per\u00f2 trova Donna assieme a Bill, e per questo accetta di tornare a New York e sposare Lorraine.\nTornato sull'isola dopo anni, \u00e8 ancora innamorato di Donna, ricambiato, e in tutto il tempo prima del matrimonio cerca di riconquistarla, finch\u00e9 dopo alti e bassi i due convolano a nozze dopo il fallito grande matrimonio di Sky e Sophie, che si rivela essere per un terzo sua figlia.\nCanzoni.\nA Sam vengono affidate 4 canzoni:"}
{"id": "3640734", "revid": "1442080", "url": "https://it.wikipedia.org/wiki?curid=3640734", "title": "Citt\u00e0 di Como Challenger 2011 - Singolare", "text": "Il singolare del Citt\u00e0 di Como Challenger 2011 \u00e8 stato un torneo di tennis facente parte dell'ATP Challenger Tour 2011.\nRobin Haase era il detentore del titolo 2010, tuttavia ha deciso di non partecipare al torneo. La finale \u00e8 stata vinta dallo spagnolo Pablo Carre\u00f1o-Busta che ha superato il tedesco Andreas Beck per 6-4, 7-64."}
{"id": "3640740", "revid": "1442080", "url": "https://it.wikipedia.org/wiki?curid=3640740", "title": "Citt\u00e0 di Como Challenger 2011 - Doppio", "text": "Il doppio del Citt\u00e0 di Como Challenger 2011 \u00e8 stato un torneo di tennis facente parte dell'ATP Challenger Tour 2011.\nFrank Moser e David \u0160koch erano i detentori del titolo ma non hanno deciso di partecipare al torneo. Federico Delbonis e Renzo Olivo hanno battuto in finale per 6-1, 6-4 i connazionali Mart\u00edn Alund e Facundo Arg\u00fcello."}
{"id": "3640744", "revid": "1573940", "url": "https://it.wikipedia.org/wiki?curid=3640744", "title": "Eupoa", "text": "Eupoa \u00e8 un genere di ragni appartenente alla famiglia Salticidae.\nHabitat.\nGli esemplari di \"E. prima\" sono stati rinvenuti all'interno di foglie morte.\nCaratteristiche.\nSono ragni di piccole dimensioni, non superano i 2 millimetri di lunghezza in entrambi i sessi. L'opistosoma \u00e8 di colore scuro, con piccole strisce pi\u00f9 chiare allungate trasversalmente. Anche se non correlati filogeneticamente, sono molto simili nel comportamento al genere Neon \nRelazioni filogenetiche.\nI ragni di questo genere possiedono dei pedipalpi di forma davvero inusuale, tanto da non farli riferire ai Salticoida, il clade principale dei ragni salticidi. In base ad alcuni studi probabilmente si \u00e8 staccato gi\u00e0 molto tempo fa dagli Spartaeinae e dai Lyssomaninae.\nDistribuzione.\nDelle sette specie oggi note di questo genere, sei sono state rinvenute in Cina e una, la \"E. prima\" in Vietnam.\nTassonomia.\nA giugno 2011, si compone di sette specie:"}
{"id": "3640747", "revid": "767487", "url": "https://it.wikipedia.org/wiki?curid=3640747", "title": "King Harvest", "text": "I King Harvest sono stati un gruppo musicale statunitense attivo negli anni settanta del XX secolo. Sono conosciuti soprattutto per il loro singolo \"Dancing in the Moonlight\".\nBiografia.\nIl gruppo era formato da quattro ragazzi americani espatriati a Parigi nel 1970. Sebbene la formazione abbia subito continui cambi, ha sempre incluso: Dave \"Doc\" Robinson (voce, basso e tastiere), Ron Altbach (tastiere), Ed Tuleja (chitarra) e Rod Novak (sassofono), ognuno dei quali aveva frequentato la Cornell University a Ithaca, New York. All'inizio il gruppo aveva tre tastieristi: Sherman Kelly (che scrisse Dancing In The Moonlight), Robinson e Altbach. Fu Kelly che mostr\u00f2 ai compagni Dancing in the Moonlight, ma lui lasci\u00f2 Parigi prima che fosse registrata. Steve Culter, un batterista jazz di New York, suon\u00f2 con i King Harvest nel loro sesto e ultimo mese a Parigi, per registrare Dancing In The Moonlight e suonare in locali a Londra e a Parigi.\nIl 45 giri Dancing In The Moonlight venne pubblicato a Parigi con \"Lady, Come Home To Me\" nel Lato B. Ma il gruppo faticava e si sciolse, per poi riunirsi negli USA per ripubblicare il singolo per la casa discografica Perception.\nNel 1972, i membri originali registrarono per la Perception. Il loro primo singolo, pubblicato dalla Perception per l'etichetta francese Musicisc, era una canzone di Sherman Kelly, una canzone pop che lui e Robinson suonavano nei primi anni della band, allora chiamata Boffalongo. Raggiunse la 13\u00aa posizione nella classifica Billboard Hot 100."}
{"id": "3640749", "revid": "287204", "url": "https://it.wikipedia.org/wiki?curid=3640749", "title": "Cervellato", "text": "Il cervellato \u00e8 uno strumento musicale aerofono rinascimentale ad ancia doppia. Pi\u00f9 conosciuto con il nome \"racket\" (o \"rackett\", o \"rancket\"), termine usato in inglese e in tedesco, questo strumento ha avuto larga diffusione soprattutto nell'Europa centrale.\nEtimologicamente, come attestato nell'opera \"L'Harmonie universelle\" (1636) di Marin Mersenne, \"cervellato\" deriva dal francese \"cervelas\", termine a sua volta ripreso dall'italiano per indicare un tipo di salsiccia gi\u00e0 diffusa nel XVI secolo (in tedesco \u00e8 attestato anche il nome \"Wurstfagott\", \"fagotto a salsiccia\").\nEsiste anche un particolare registro d'organo nato per imitarne il suono.\nOrigini.\nL'inventore del cervellato \u00e8 sconosciuto. Tuttavia, la prima menzione storica di questo strumento si trova in alcune fonti tedesche, come gli inventari di W\u00fcrttemberg del 1576 (chiamato \"raggett\") e l'inventario di Graz del 1590 (elencato come \"rogetten\").\nAlcuni dipinti della banda municipale di Monaco di Baviera ed un armadio scolpito di Christof Angermair ritraggono un cervellato insieme ad altri strumenti musicali dell'epoca.\nStruttura.\nEpoca rinascimentale.\nEsistono diverse taglie di cervellato, da quella di soprano fino a quella di basso, che suonano un'ottava sotto rispetto alla voce umana corrispondente (in linguaggio organologico: suonano nel registro di 16'). Il corpo dello strumento \u00e8 costituito da un cilindro in legno massiccio in cui sono praticati, verticalmente, nove fori cilindrici paralleli (uno centrale e gli altri disposti a corona). Questi fori sono collegati fra loro alternativamente in alto e in basso, in modo da formare un unico tubo ripiegato nove volte (lo schema \u00e8 analogo a quello del fagotto, in cui per\u00f2 i tubi paralleli che costituiscono il canneggio sono solo due). In tal modo lo strumento risulta di dimensioni assai contenute, nonostante la non piccola estensione. A causa della forma particolare del canneggio, la disposizione dei fori di diteggiatura risulta piuttosto inusuale: le mani dell'esecutore sono poste sullo strumento alla stessa altezza.\nIl cervellato tardo-rinascimentale \u00e8 descritto nel trattato \"Syntagma musicum\" di Michael Praetorius; di questo sono sopravvissuti solo tre esemplari, due conservati a Vienna e uno a Lipsia. L'ancia \u00e8 innestata sul corpo dello strumento in corrispondenza del foro centrale ed \u00e8 inserita in un'elaborata \"pirouette\" che permette all'esecutore di controllarla con le labbra (mentre negli strumenti ad ancia pi\u00f9 antichi, come le bombarde, in cui la \"pirouette\" \u00e8 un semplice disco di legno su cui l'esecutore appoggia le labbra, queste non entrano a contatto con l'ancia). Il canneggio termina con una mera serie di tre o quattro fori laterali.\nEpoca barocca.\nIl cervellato barocco, progettato dal noto costruttore di Norimberga Johann Christoph Denner (1655\u20131707), ha caratteristiche costruttive diverse. Il canneggio \u00e8 realizzato unendo fra loro dieci fori paralleli di diametro crescente (che creano quindi un canneggio dalla forma approssimativamente conica). L'ancia \u00e8 posta su una ritorta di ottone connessa ad uno dei fori laterali; il foro centrale \u00e8 invece quello terminale del canneggio, e si prolunga in una sorta di trombino posto superiormente allo strumento. Per quanto riguarda i fori di diteggiatura, i quattro corrispondenti agli indici ed ai mignoli portano altrettante estensioni tubolari in ottone connesse a uno dei fori laterali, che permettono all'esecutore di tapparli con le falangi medie anzich\u00e9 con quelle distali.\nCome in tutti gli strumenti con canneggio stretto e tubo ripiegato, anche all'interno del cervellato si forma, per via dell'umidit\u00e0 del fiato, una condensa che costituisce un problema per il suono: le gocce d'acqua, infatti, interferiscono con la vibrazione dell'aria e possono facilmente giungere a ostruire del tutto il canneggio. Per questa ragione nel cervellato barocco fu introdotta la ritorta in ottone: l'umidit\u00e0 del fiato si condensa prevalentemente nella spira della ritorta, che pu\u00f2 essere facilmente smontata e liberata dall'acqua durante le pause. Il cervellato barocco \u00e8 uno strumento molto versatile con una vasta gamma di note e di toni. Con una buona ancia, infatti, ha una gamma cromatica simile a quella del fagotto barocco, e, grazie alla sua versatilit\u00e0, pu\u00f2 eseguire qualsiasi repertorio basso, sia pure con una limitata intensit\u00e0 sonora.\nSuono.\nMichael Praetorius afferma che: \u00abNel suono, i cervellati sono abbastanza sommessi, quasi come soffiare attraverso un pettine. Non hanno alcuna grazia particolare quando suonano in tanti. Tuttavia, quando le viole da gamba suonano con loro, o quando suona un singolo cervellato con altri strumenti a fiato, o a corda, o con un clavicembalo, ed \u00e8 in mano ad un buon musicista, \u00e8 davvero uno strumento bellissimo. Particolarmente piacevoli le sue taglie pi\u00f9 gravi\u00bb."}
{"id": "3640759", "revid": "120793995", "url": "https://it.wikipedia.org/wiki?curid=3640759", "title": "Luangwa (fiume)", "text": "Il fiume Luangwa \u00e8 uno dei maggiori affluenti dello Zambesi, nonch\u00e9 uno dei fiumi maggiori dello Zambia. In genere esonda nella stagione delle piogge (da dicembre a marzo), mentre la portata cala drasticamente nella stagione secca. Si tratta di uno dei pi\u00f9 grandi fiumi ancora inalterati dell'intera Africa meridionale ed i 50000 chilometri quadrati della valle che lo circonda ospitano una fiorente fauna selvatica.\nIl corso del fiume.\nAlto corso.\nIl Luangwa sorge nelle colline di Lilonda e Mafinga, nella zona nordorientale dello Zambia ad un'altitudine di circa 1500 metri, presso il confine con Tanzania e Malawi, e scorre in direzione sudovest attraverso un'ampia vallata. A 150\u00a0km in linea d'aria dalla sorgente l'altitudine scende fino a 690 metri dove il corso del fiume diventa tortuoso e l'alveo di piena occupa diversi chilometri in ampiezza. Attraverso i 300\u00a0km successivi la tortuosit\u00e0 aumenta originando numerose lanche e meandri. Nei pressi di Mfuwe, l'elevazione \u00e8 calata a 520 metri e l'alveo occupa circa 10\u00a0km in ampiezza, mentre la valle ne occupa circa 100. A nordovest si nota una scarpata (la scarpata di Muchinga) alta circa 700 metri, a sudovest un'altra alta circa 450 metri. Nella stagione secca alcune sezioni, specialmente nella parte pi\u00f9 elevata, si seccano completamente, originando delle piscine isolate.\nLe parti superiore e mediana della valle contengono il North Luangwa National Park ed il South Luangwa National Park, che sono tra i pi\u00f9 spettacolari dell'intera Africa. Il fiume stesso ospita grandi popolazioni di ippopotami e coccodrilli. La pi\u00f9 alta concentrazione al mondo di ippopotami \u00e8 proprio quella della valle del Luangwa. Nella stagione secca devono adattarsi alla riduzione della portata e sono spesso avvistati nelle pozze isolate che permangono.\nOltre ad essere una fonte d'acqua preziosa, le lanche e le pozze isolate aumentano la biodiversit\u00e0 della valle in un'altra maniera: gli ippopotami si nutrono di piante terrestri di notte, e riposano in acqua di giorno. I loro escrementi nutrono diverse specie di pesci e fertilizzano le acque, aumentando la vita degli animali acquatici e nutrendo di conseguenza coccodrilli e volatili. Nella stagione secca gli erbivori ed i predatori si radunano nei pressi dell'acqua rimasta e sono facilmente osservati. Nella stagione delle piogge invece abitano la vegetazione ricresciuta e sono pi\u00f9 difficili da individuare.\nA circa 500\u00a0km dalla sorgente la valle si restringe a circa 50\u00a0km di larghezza e viene divisa da una cresta in due valli parallele: quella del tributario Lukusashi, larga 25\u00a0km a nordovest, e quella del Luangwa, larga 15\u00a0km a sudest. La tortuosit\u00e0 diminuisce, e l'alveo si restringe. Il principale abitato dell'alto e medio corso del fiume \u00e8 Mfuwe, che serve l'industria turistica e dispone di un aeroporto. Al di l\u00e0 di quelli di Mfuwe, rarissimi uomini abitano la valle.\nBasso corso.\nA 600\u00a0km dalla fonte, il fiume entra improvvisamente in una valle stretta tra colline che superano il livello dell'acqua di 200 metri circa. A 700\u00a0km il Lukusashi si tuffa nel Luangwa, dopo aver raccolto le acque del Lunsemfwa provenienti dalla direzione opposta. Il Luangwa si dirige poi a sud attraverso una vallata molto ripida e stretta: l'uscita della Rift Valley del Luangwa. Dopo solamente 20\u00a0km emerge dalle colline per raggiungere l'ampia vallata dello Zambesi e compie ampie volte sul fondale sabbioso largo circa 1.5\u00a0km all'interno di un alveo di 3\u20135\u00a0km. Si unisce poi allo Zambesi presso la citt\u00e0 di Luangwa.\nLa Rift Valley del Luangwa.\nLa valle del Luangwa \u00e8 geomorfologicamente una rift valley, o graben, che nasce come biforcazione della Grande Rift Valley a sudovest, mentre a sud essa origina il complesso dei laghi Malawi e di Rukwa. La rift valley del Luangwa raggiunge quasi l'abitato di Lusaka. La connessione tra le due fosse tettoniche non \u00e8 ovvia perch\u00e9 fu riempita dal materiale eruttato da un antico vulcano estinto. Vi sono almeno 20 hot springs, caratteristiche di tutte le fosse tettoniche, nella vallata e nelle sue scarpate.\nIl Luangwa fluisce attraverso quattro quinti della Rift Valley fino al punto d'incontro con il Lukusashi ed il Lunsemfwa, proveniente dalla direzione opposta. Milioni di anni fa, la fossa non aveva uscite, e fu riempita da un lago delle Rift Valley chiamato lago Madumabisa, che poteva competere con il lago Malawi in dimensioni. L'acqua straripava in un fiume a sudovest, verso quello che \u00e8 ora il Kalahari, dove si combinava con il fiume Okavango, la parte alta dello Zambesi, il fiume Cuando, il fiume Kafue, fino ad affluire nel Limpopo ed infine raggiungere l'Oceano Indiano.\nSvariati eventi geologici si sono combinati a produrre l'attuale sistema di fiumi: la creazione di una faglia ha prodotto un nuovo graben subito a sud della rifta valley del Luangwa, in direzione est-ovest: la Rift Valley dello Zambesi ed il Chicoa Trough. Un affluente del fiume Shire all'estremit\u00e0 meridionale della Grande Rift Valley tagliava quindi verso est attraverso la valle dello Zambesi ed il Chicao Through, riuscendo a drenare le perdite meridionali del lago Madumabisa. Questo affluente divenne poi lo Zambesi, che in milioni di anni riusc\u00ec a catturare il Kafue, il Cuando, lo Zambesi superiore. L'apertura della faglia permise di abbassare la terra che separava le rift valley dello Zambesi e del Luangwa, consentendo alle acque del lago Madumabisa di raggiungere lo Zambesi attraverso un canale che \u00e8 oggi il corso inferiore del Luangwa.\nIl Luangwa come barriera.\nLa Rift Valley del Luangwa ed i fiumi ivi contenuti formano una barriera naturale, che impedisce consistenti insediamenti umani. Unitamente alla ripidezza del terreno e all'esistenza di riserve faunistiche all'interno, ha impedito la costruzione di autostrade nell'intera area compresa tra la strada Lusaka-Kabwe ad ovest e la Isoka-Chisenga a nord, distanti circa 800\u00a0km. La parte inferiore della valle del Luangwa \u00e8 invece attraversata da una sola strada, la Great East Road in corrispondenza del Luangwa Bridge, circa 10\u00a0km a sud della confluenza tra Luangwa e Lunsemfwa."}
{"id": "3640760", "revid": "1543377", "url": "https://it.wikipedia.org/wiki?curid=3640760", "title": "Principato di Monforte", "text": " \nIl Principato di Monforte fu uno stato feudale esistito tra gli inizi del XVII secolo e gli inizi del XIX secolo, che corrispondeva al territorio dell'odierna Monforte San Giorgio, comune della citt\u00e0 metropolitana di Messina.\nStoria.\nIl castello di Monforte, terra baronale col \"mero e misto imperio\" nella Val Demone, fu fatto erigere dall'imperatore Federico II di Svevia. Nel XIV secolo, divenne feudo degli Alagona, poi confiscato per fellonia dal re Martino I di Sicilia che nel 1398 la concesse a Giacomo Cruyllas. Questi vendette la baronia di Monforte a Nicol\u00f2 Castagna nel 1405.\nNel 1424, il feudo venne ereditato da Pina Castagna, nipote di Nicol\u00f2, che spos\u00f2 Matteo di Bonifacio. Da questa unione nacque un'unica figlia, Perna, che spos\u00f2 Federico Ventimiglia, genitori di Margherita, che, sposata a Giliberto La Grua, ebbe anch'ella una sola figlia, Eulalia, che prese investitura della baronia di Monforte nel 1453. Eulalia La Grua spos\u00f2 Federico Pollicino, da cui ebbe Gaspare che si invest\u00ec del feudo nel 1489, il quale a sua volta ebbe i figli Giliberto e Agnese, con quest'ultima che ne prese possesso nel 1513 per la morte senza eredi del primo. \nAgnese Pollicino spos\u00f2 Federico Moncada dei conti di Adern\u00f2, il quale alla morte della moglie, prese possesso della baronia di Monforte e degli altri feudi della famiglia Pollicino. Con i Moncada, Monforte da terra baronale fu elevata a principato, a seguito della concessione fatta dal re Filippo IV di Spagna, che invest\u00ec Giuseppe Moncada Saccano (\u2020 1631) del titolo di \"I principe di Monforte\", con privilegio dato il 1\u00ba settembre 1628, ed esecutoriato il 24 dicembre dell'anno medesimo.\nUltimo feudatario, prima dell'abolizione del feudalesimo avvenuta nel 1812, fu Carmelo Moncada Oneto, VIII principe di Monforte (1740-1815)."}
{"id": "3640764", "revid": "729019", "url": "https://it.wikipedia.org/wiki?curid=3640764", "title": "Guglielmo Raimondo IV Moncada", "text": "Biografia.\nNacque da Matteo, conte di Caltanissetta e da Contissella d'Aragona Embriaco dei signori di Cammarata, di cui era il figlio primogenito. Alla morte del padre avvenuta nel 1423, gli succedette nel titolo di Conte di Caltanissetta, di cui ebbe investitura ufficiale il 21 aprile 1444.\nIntraprese giovanissimo la carriera militare, e nel 1429 fu nominato presidente del Regno di Sicilia assieme a Niccol\u00f2 Speciale, e da solo nel 1432. Il re Alfonso V d'Aragona lo nomin\u00f2 Gran cancelliere del Regno nel 1433, e poi Gran camerlengo. Nel 1435 fu al seguito delle armate del Re di Napoli, prese parte all'assedio di Gaeta e battaglia di Ponza, contro le armate della Repubblica di Genova, vinta da costoro e da cui venne fatto prigioniero. Per la sua successiva liberazione e degli altri prigionieri, Re Alfonso dovette pagare un ingente riscatto ai Genovesi.\nNel 1449, il Conte di Caltanissetta acquist\u00f2 il Castello di Aci e il Castello di Augusta, successivamente rivenduti.\nNel 1453, poco pi\u00f9 che cinquantenne, spos\u00f2 la nobildonna Giovanna Ventimiglia, figlia di Giovanni, marchese di Geraci - che gli port\u00f2 in dote la baronia di Ciminna ereditata dalla madre Isabella Ventimiglia, restituito agli stessi Ventimiglia nel 1479 - da cui non ebbe eredi.\nMorto a Ciminna il 26 aprile 1465, ebbe un figlio naturale, Antonello, che non pot\u00e9 succedergli nel possesso dei suoi titoli e dei suoi feudi, poich\u00e9 ancora in vita non riusc\u00ec a legittimarlo. Essendogli premorto il fratello minore Gastone nel 1455, gli succedette l'altro fratello Antonio, frate domenicano, che abbandon\u00f2 l'abito religioso e fu investito del titolo di Conte di Caltanissetta."}
{"id": "3640765", "revid": "599013", "url": "https://it.wikipedia.org/wiki?curid=3640765", "title": "Markus Suttner", "text": "Carriera.\nClub.\nIl 1\u00ba luglio 2007 viene acquistato a titolo definitivo dalla squadra austriaca dell'.\nNazionale.\nViene convocato per gli Europei 2016 in Francia.\nStatistiche.\nPresenze e reti nei club.\n\"Statistiche aggiornate al 20 aprile 2016.\""}
{"id": "3640767", "revid": "62004", "url": "https://it.wikipedia.org/wiki?curid=3640767", "title": "Milano-Torino 2002", "text": "La Milano-Torino 2002, ottantasettesima edizione della corsa, fu disputata il 16 ottobre 2002, per un percorso totale di 199\u00a0km. Venne vinta dall'italiano Michele Bartoli giunto al traguardo con il tempo di 4h37'44\" alla media di 42,991\u00a0km/h.\nPresero il via a Novate Milanese 192 ciclisti, 172 di essi portarono a termine la gara."}
{"id": "3640769", "revid": "1543377", "url": "https://it.wikipedia.org/wiki?curid=3640769", "title": "Guglielmo Raimondo VI Moncada", "text": "Biografia.\nNacque nella seconda met\u00e0 del XV secolo da Giovanni Tommaso, conte di Adern\u00f2 e da Raimondetta Ventimiglia Chiaramonte dei marchesi di Geraci. Spos\u00f2 Contissella Moncada Esfar, unica figlia di Antonio, conte di Caltanissetta, il quale gliela diede in sposa allo scopo di evitare una lite di successione per la Contea di Caltanissetta, che si sarebbe delineata al momento della sua morte. Poich\u00e9 vi era un legame di parentela tra i due sposi, per celebrare questo matrimonio fu necessario prima ottenere la dispensa papale dalla Chiesa, e da questa unione nacquero dieci figli.\nNominato governatore generale delle armi del Regno di Sicilia nel 1492, per organizzare la difesa delle coste minacciate dalle scorrerie turche, dopo la morte del padre, succedette a questi nei titoli e nei feudi, di cui ebbe investitura il 24 settembre 1501. Nel 1502, il re Ferdinando II di Aragona gli assegn\u00f2 la carica a vita di maestro giustiziere del Regno, e nello stesso anno gli concesse l'esenzione di un importante tributo, la decima del tar\u00ec, per averlo soccorso con 15.000 fiorini in un momento di bisogno.\nNel 1504-1505, fu Strategoto di Messina. Membro del Parlamento, nel 1505 fu eletto a rappresentare il braccio baronale nella Deputazione del Regno. Fu infine presidente del Regno insieme con l'arcivescovo di Palermo, Giovanni Patern\u00f2, per due mesi, dall'ottobre al 7 dicembre 1509, nell'intervallo tra la partenza di Raimondo de Cardona, che era stato chiamato a Napoli, e l'arrivo del nuovo vicer\u00e9 Hugo de Moncada.\nMor\u00ec in Adern\u00f2, capitale dell'omonima contea della famiglia, nel Val Demone, negli ultimi mesi del 1510.\nMatrimoni e discendenza.\nGuglielmo Raimondo Moncada Ventimiglia, VI conte di Adern\u00f2 e X conte di Caltanissetta, dalla sua unione con la cugina Contissella Moncada Esfar, ebbe i seguenti figli:"}
{"id": "3640771", "revid": "377529", "url": "https://it.wikipedia.org/wiki?curid=3640771", "title": "Il Nero", "text": ""}
{"id": "3640773", "revid": "459531", "url": "https://it.wikipedia.org/wiki?curid=3640773", "title": "Antonio Moncada Aragona", "text": ""}
{"id": "3640775", "revid": "599013", "url": "https://it.wikipedia.org/wiki?curid=3640775", "title": "S\u00fani Olsen", "text": ""}
{"id": "3640776", "revid": "43128837", "url": "https://it.wikipedia.org/wiki?curid=3640776", "title": "Palazzo della Moneda", "text": ""}
{"id": "3640777", "revid": "767487", "url": "https://it.wikipedia.org/wiki?curid=3640777", "title": "Raphael Wolf", "text": "Carriera.\nIl 22 maggio 2012 passa al , firmando un contratto triennale."}
{"id": "3640778", "revid": "287204", "url": "https://it.wikipedia.org/wiki?curid=3640778", "title": "Ito Hirobumi", "text": ""}
{"id": "3640779", "revid": "124578979", "url": "https://it.wikipedia.org/wiki?curid=3640779", "title": "Orentano", "text": "Orentano \u00e8 una frazione del comune italiano di Castelfranco di Sotto, nella provincia di Pisa, in Toscana.\nGeografia fisica.\nTerritorio.\nL'abitato si trova ai margini occidentali di un vasto territorio di 35\u201340 m di altitudine media s.l.m. che in origine costituiva un'isola circondata dal mare. \nConfina con il comune di Bientina, percorribile sulla SP3 bientinese che porta ad Altopascio, inoltre, dista 23 km dal capoluogo comunale. \nClima.\nDati:\nStoria.\nLa prima citazione di Orentano risale all'anno 849 e testimonia della presenza di una \"ecclesia\" (chiesa) e di un \"castrum\" (fortificazione): in quest'epoca il villaggio era sottoposto all'abbazia di Sesto: il giuramento dei capifamiglia si mantenne fino al 1279. Alla fine del Duecento i capifamiglia di Orentano si sottoposero a Fucecchio, il centro pi\u00f9 importante del vicino Valdarno, sede del vicario vescovile. Nel 1330 insieme ai comuni del Valdarno di Sotto si sottomise mediante un trattato al dominio di Firenze. La peste del 1348 spopol\u00f2 completamente il villaggio e le contese per la divisione del suo territorio tra i comuni di Fucecchio, a cui erano soggetti gli originali abitanti, e i nuovi comuni di Castelfranco e di Santa Croce, che ne avevano acquistato gran parte dai signori di Montefalcone, spinse Firenze ad intervenire: con un lodo arbitrale del 1418 venne stabilita la via Francigena come confine tra Fucecchio e gli altri due comuni.\nIl ripopolamento del territorio si ebbe con lo \"Statuto dei poderi di Cerbaia\", emanato nel 1538 dai due comuni di Castelfranco e di Santa Croce, che istitu\u00ec circa 40 poderi assegnati mediante gara pubblica \"ad libellum\". I poderi in origine vennero affittati, successivamente dati in enfiteusi permanente e infine divennero di propriet\u00e0 delle famiglie assegnatarie.\nI registri parrocchiali indicano circa 1.000 abitanti nel 1750, 1.700 nel 1841 e 3.200 nel 1910 Nella seconda met\u00e0 dell'Ottocento l'aumento delle aree coltivate aveva determinato l'arrivo di nuove famiglie di mezzadri e la formazione di nuovi poderi. Le attivit\u00e0 si erano ampliate anche in seguito al prosciugamento del lago ad opera del granducato di Toscana, completato nel 1859. Venne inaugurata una nuova chiesa parrocchiale e si sfruttarono i giacimenti di torba nella zona della bonifica, con un'attivit\u00e0 di estrazione che prosegu\u00ec fino alla prima guerra mondiale.\nA partire dal 1890 si manifest\u00f2 il fenomeno dell'emigrazione, inizialmente in Brasile e quindi negli Stati Uniti, con 280 sbarchi a Ellis Island tra il 1900 e il 1914, indirizzati principalmente verso le citt\u00e0 di Chicago e di San Francisco.\nI caduti della prima guerra mondiale furono 70.\nNel 1907 dopo trent'anni di lavori venne inaugurato il campanile, ispirato al campanile di Giotto a Firenze. Nel 1910 tutto il territorio della parrocchia per decreto reale venne riunita sotto il comune di Castelfranco di Sotto.\nCon l'avvento del periodo fascista nel 1930 venne inaugurato il Monumento ai caduti in guerra, con la scultura di un \"Fante\" in bronzo. A partire dagli anni trenta l'attivit\u00e0 agricola a conduzione familiare venne progressivamente abbandonata e i terreni rimasti incolti sono stati presi in affitto da aziende agricole (mais, grano, cocomeri). Si sono inoltre sviluppate attivit\u00e0 produttive artigianali e strutture ricettive (agriturismi).\nCultura.\nEventi.\nDal 1956 vi si svolge ogni anno il \"Carnevale dei bambini\", con sfilata di carri allegorici.\nNella prima domenica dopo ferragosto, in occasione dei festeggiamenti per il patrono San Lorenzo, si svolge la Sagra del Bign\u00e8. Ogni estate dal 1968 i pasticceri orentanesi emigrati in varie zone d\u2019Italia tornano in paese collaborando all\u2019organizzazione della festa. Dal 1987 la festa presenta anche la sfilata del Dolcione, ossia un dolce gigante che riproduce monumenti celebri rivestiti di bign\u00e8.\nA giugno e luglio si svolge la \"Sagra della pizza e della birra\"."}
{"id": "3640780", "revid": "287204", "url": "https://it.wikipedia.org/wiki?curid=3640780", "title": "Suni Olsen", "text": ""}
{"id": "3640781", "revid": "1573940", "url": "https://it.wikipedia.org/wiki?curid=3640781", "title": "Galianora", "text": "Galianora \u00e8 un genere di ragni appartenente alla famiglia Salticidae.\nEtimologia.\nIl genere \u00e8 stato cos\u00ec denominato in onore dell'aracnologa Mar\u00eda Elena Galiano ( ? - 2000).\nCaratteristiche.\nLe specie finora descritte hanno aspetto esteriore del corpo differente: la \"G. sacha\" ha forma allungata e colore pallido, con zampe anteriori raptatorie, mentre \"G. bryicola\" ha il corpo pi\u00f9 compatto e di colore marrone. Esemplari non ancora descritti, provenienti dal Venezuela, sembrano avere caratteri intermedi.\nDistribuzione.\nLe due specie oggi note di questo genere sono state rinvenute in Ecuador.\nTassonomia.\nA giugno 2011, si compone di due specie:"}
{"id": "3640788", "revid": "767487", "url": "https://it.wikipedia.org/wiki?curid=3640788", "title": "Marciano Sald\u00edas", "text": "Biografia.\nNato da Jos\u00e9 Sald\u00edas e Augusta Barba, ha dodici fratelli; con tre di essi inizi\u00f2 a giocare a calcio a Villa Pill\u00edn. Ha poi avuto due figli, Marciano Enrique e Luis Fernando.\nCaratteristiche tecniche.\nDifensore, giocava come laterale sinistro: era particolarmente dotato nella fase offensiva, grazie all'abilit\u00e0 nei tiri dalla lunga distanza e alla velocit\u00e0 negli inserimenti.\nCarriera.\nClub.\nInizi\u00f2 a praticare il gioco del calcio nelle serie minori del torneo regionale di Santa Cruz, poste sotto l'egida della Asociaci\u00f3n Cruce\u00f1a de F\u00fatbol. Insieme ai fratelli Cel\u00edn, Marco e Pedro fece parte della rosa del 4 de Mayo dal 1981 al 1983: con tale formazione si mise in evidenza, ottenendo il trasferimento all'Oriente Petrolero, in massima serie nazionale. Con la squadra bianco-verde raggiunse buoni livelli, partecipando a quattro edizioni della Coppa Libertadores, vincendo un campionato (nel 1990) e arrivando alla convocazione in Nazionale. Nel 1993 lasci\u00f2 brevemente la Bolivia per giocare in Paraguay con il Cerro Porte\u00f1o di Asunci\u00f3n; torn\u00f2 poi per integrare i ranghi del Destroyers. Tornato all'Oriente Petrolero, prese parte a due stagioni prima di lasciare la societ\u00e0 per passare al The Strongest, con cui si ritir\u00f2 nel 1997.\nNazionale.\nIl 24 febbraio 1985 fece il suo esordio in Nazionale maggiore, e prese parte alle qualificazioni al campionato mondiale di calcio 1986. Nel 1987 venne incluso nella lista per la Copa Am\u00e9rica, ma non part\u00ec per l'Argentina, sede del torneo. Due anni dopo torn\u00f2 a far parte della rosa per l'edizione 1989 della competizione: vi debutt\u00f2 il 4 luglio, scendendo in campo a Goi\u00e2nia contro l'. Nella gara seguente (contro il ) fu rimpiazzato da Rimba, e torn\u00f2 nell'undici iniziale nell'ultimo incontro con l'. Nel 1991 fu convocato per la Coppa America in Cile: esord\u00ec contro l'Uruguay a Valpara\u00edso. Questa volta disput\u00f2 tutte le gare della Bolivia, sempre da titolare. L'ultima sua esperienza in Nazionale la ebbe durante le qualificazioni al campionato mondiale di calcio 1994."}
{"id": "3640789", "revid": "15756", "url": "https://it.wikipedia.org/wiki?curid=3640789", "title": "Coltello da cucina", "text": "Il coltello da cucina \u00e8 un coltello che viene utilizzato per la preparazione di cibi. Anche se la maggior parte di questo lavoro pu\u00f2 essere svolta con una quantit\u00e0 esigua di questi attrezzi, molti chef preferiscono circondarsi di una notevole quantit\u00e0 di coltelli, specializzati per le pi\u00f9 svariate operazioni. I vari coltelli da cucina possono essere realizzati con materiali diversi, per adattarsi al meglio al proprio scopo.\nFabbricazione.\nLe lame d'acciaio possono essere modellate mediante forgiatura o stampaggio a caldo.\nGeometria.\nI coltelli da cucina tipicamente tendono ad avere una forma curva che si assottiglia in punta, o possono essere dritti nella intera lunghezza. La lama pu\u00f2 essere liscia (anche detta \"pulita\") o seghettata. Inoltre, molti coltelli si differenziano dalla forma della punta, che pu\u00f2 essere triangolare, oppure in stile francese (detto anche \"a zampa di pecora\") o con punta arrotondata per coltelli a lungo taglio.\nComponenti.\nUn coltello da cucina \u00e8 genericamente costituito da una lama metallica o altro materiale come la plastica o la ceramica, e un manico che pu\u00f2 essere di legno, plastica o altre resine ma anche essere di metallo costituendo un tutt'uno con la lama .\nLama.\nLa lama di un coltello da cucina tende a perdere la sua affilatura nel tempo, ma pu\u00f2 venire ripristinata mediante un accurato processo di riaffilatura. Per molti tipi di coltello (come i coltelli da burro), l'affilatura o meno della lama non fa molta differenza. I coltelli a lama liscia possono essere riaffilati dallo stesso utente, mentre quelli a lama dentellata devono essere sottoposti ad un'affilatura professionale con strumentazione specifica.\nManico.\nIl manico dei coltelli da cucina pu\u00f2 essere modellato con un discreto numero di materiali differenti, ognuno dei quali ha pro e contro.\nTipologie.\nColtello da Chef.\nConosciuto anche come \"Trinciante\", \"Coltello del Cuoco\" o \"Coltello Francese\", lo stile di questo coltello deriva da quello usato dai cuochi tedeschi. \u00c8 un coltello con una curvatura specifica che consente di ottenere un taglio pi\u00f9 preciso. La sua lama larga e pesante, inoltre, permette di triturare le ossa, senza dover servirsi della mannaia. Quindi si tratta di un coltello multiuso, che viene sfruttato per la preparazione di molti piatti. Solitamente questi coltelli hanno dimensioni comprese tra i 15 e i 30\u00a0cm, anche se la taglia pi\u00f9 comune \u00e8 quella di 20\u00a0cm.\nSbucciatore / Spelucchino.\nSi tratta di un piccolo coltello con una lama piana dotata della forma ideale per sbucciare o svolgere altri lavori di precisione (come togliere i semi dal peperoncino, pelare i funghi o tagliare piccole decorazioni). Progettato per essere sfruttato in pi\u00f9 occasioni, come un Coltello da Chef, ma su scala ridotta. Le sue dimensioni si mantengono tra i 6 e i 10\u00a0cm di lunghezza.\nTaglierino.\n\"Da non confondere con il termine \"Taglierino\", usato per un coltello da cancelleria\".\nIl Taglierino \u00e8 una via di mezzo tra il Coltello da Chef e lo Sbucciatore, con una lunghezza media compresa tra i 10 e i 18\u00a0cm. Nel tempo ha perso popolarit\u00e0 e viene considerato un \"riempitivo\" dei set da coltelli. Questo declino pu\u00f2 essere attribuito al fatto che oramai il suo posto \u00e8 stato preso interamente dai Coltelli da Chef che, con la loro maggior lunghezza, sono pi\u00f9 comodi per la preparazione di un numero maggiore di cibi. Nonostante questo \u00e8 anche inutilizzabile come sbucciatore a causa della sua ingombranza, rendendo i lavori minuziosi meno precisi. Inoltre questo \u00e8 un coltello molto fragile.\nColtello da pane.\nQuesti coltelli sono caratterizzati da lama seghettata adatta a tagliare la mollica soffice senza schiacciare il pane. Il primo venne esposto alla Esposizione Universale di Chicago nel 1893, dalla Friederich Dick Company (Esslingen, Germania). La sua forma venne brevettata nell'Agosto del 1921 dallo statunitense Joseph E. Burns di Syracuse (New York).\nQuesto coltello era caratterizzato da scanalature e dentellature, inclinate rispetto all'asse della lama, permettendo un taglio senza bisogno di applicare eccessiva pressione sul pane, ma permettendo comunque di tagliarlo con la precisione di una sega sul legno. Le dentellature sono inclinate in entrambe le direzioni, per permettere un taglio continuo avanti-indietro. La lunghezza di questi coltelli \u00e8 solitamente compresa tra i 15 e i 25\u00a0cm.\nColtello da burro.\nI coltelli da burro hanno una lama poco tagliente e sono spesso utilizzati anche per spalmare. Vengono considerati posate e usati nella composizione della tavola, anche se spesso servono per la preparazione dei pasti.\nColtelli da carne.\nIntagliatore.\nSi tratta di un coltello con lama larga, di lunghezza compresa tra i 20 e i 38\u00a0cm, utilizzato per tagliare sottili fettine di carne, compreso pollame, arrosti e prosciutti e altre carni cotte di grandi dimensioni. Questo coltello \u00e8 molto pi\u00f9 sottile rispetto al Coltello da Chef (specialmente nel dorso) consentendo un taglio sottile, per ottenere fettine pi\u00f9 precise. Sono generalmente pi\u00f9 corti e larghi dei Coltelli per Affettare.\nAffettatore.\nQuesti coltelli hanno la stessa funzione di un Coltello da Taglio, anche se sono pi\u00f9 lunghi e stretti. La loro lama pu\u00f2 essere liscia o seghettata, e spesso vengono incorporati punte smussate o arrotondate chiamate \"kullenschliff\" (che in tedesco/svedese significa \"colle appuntito\") per permettere la separazione dei pezzi di carne. Questi coltelli sono progettati per un taglio preciso di sottili fettine di carne, sono inoltre molto sottili proprio per assolvere al meglio tale compito. Molti cuochi li preferiscono per il taglio della carne, del pollame, del pesce o del manzo.\nAffettatore per prosciutto.\n\u00c8 una tipologia particolare di coltello affettatore, con una lunga lama e una punta arrotondata. Sono progettati per il taglio del prosciutto, in quanto sono sottili e flessibili.\nMannarino / mannaia.\nIl Mannarino \u00e8 un coltello con lama larga e rettangolare, sfruttato per fendere e spaccare carne e ossa. Il Mannarino si distingue da un coltello da cucina dalla forma particolare e dal fatto di possedere una lama pesante, spessa in tutta la sua interezza. Il bordo \u00e8 tipicamente smussato in forma convessa, permettendo il taglio con colpi secchi senza intaccare n\u00e9 screpolare la lama. Spesso la lama presenta un buco nella parte superiore, che consente di appendere il coltello ad un gancio. Questi coltelli sono indispensabili nelle macellerie o nei ristoranti in cui la carne viene preparata autonomamente. Nei set di coltelli, si trovano Mannarini pi\u00f9 leggeri con lama di 15\u00a0cm, ma la versione professionale di questo coltello \u00e8 facilmente reperibile in commercio. Non bisogna confondere il Mannarino con il Coltello da Chef Cinese a causa della forma omologa (infatti spesso quest'ultimo \u00e8 chiamato \"Mannarino cinese\"), in quanto assolvono a compiti totalmente diversi. Infatti, in Cina, per affettare la carne si sfruttano Mannarini a lama spessa, simili a quelli occidentali.\nIl Coltello da aragoste \u00e8 una versione extra del Mannarino, utilizzato soprattutto per molluschi e pollame, seppur possiede il profilo di un Coltello da Chef.\nDisossatore.\nIl Disossatore \u00e8 utilizzato per rimuovere ossa dalla carne affettata. Si tratta di un coltello fino, con lama flessibile lunga circa 12\u201315\u00a0cm, permettendo di conservarlo in piccoli spazi. Un Disossatore pi\u00f9 rigido \u00e8 preferibile per carne di manzo o suina, mentre la versione pi\u00f9 flessibile \u00e8 meglio per pollame e pesce.\nSfilettatore.\nSono coltelli disossatori molto flessibili, usati per sfilettare e preparare il pesce. La lama ha lunghezza compresa tra i 15 e i 28\u00a0cm, permettendo di muoverli facilmente attraverso la spina dorsale e sotto le squame.\nColtelli da Formaggio.\n\u00c8 difficile creare un coltello specifico per il taglio del formaggio, a causa delle numerose variet\u00e0. Sono quindi stati progettati vari stili di Coltelli da Formaggio ed utensili annessi.\nFormaggio molle.\nI coltelli progettati per tagliare formaggio molle presentano generalmente dei fori nella lama, per evitare che il formaggio si attacchi ad essa. La lama \u00e8 lunga e bassa, sempre per evitare che la pasta morbida rimanga attaccata.\nFormaggio duro.\nI coltelli per formaggio duro hanno una lama molto affilata e garantiscono un taglio preciso. Sono spesso dotati di una forchettina nella punta, per utilizzarli anche come utensile per servire. Spesso prendono il nome di \"Coltello formaggio Campana\" per via della forma larga della lama.\nTagliagrana (anche detto \" Goccia\").\nSono coltelli progettati per partizionare formaggi estremamente duri, come il Parmigiano. Hanno lame estremamente corte ma robuste, che vanno inserite a forza nel formaggio ed usate come leva per ottenere piccole porzioni (anche se questa procedura \u00e8 considerata inadeguata dagli intenditori, in quanto i piccoli pezzi di formaggio hanno una superficie esposta all'aria maggiore, e ci\u00f2 rovina il sapore e gusto del formaggio).\nquesti coltelli esistono di diverse forme , piatte curve o uncinate, ogni uno disegnato per un compito specifico nella rottura del grana .(il piu comune \u00e8 quello con lama piatta a forma di goccia , da esso deriva il nome di questi coltelli)\nPiccoli coltelli.\nDecorativo.\nSono considerati coltelli Decorativi, quelli che hanno una lama specifica per tagli ornamentali, ad esempio con modello zig-zag. Vengono utilizzati per tagli fantasiosi su alimenti d'esposizione.\nColtello da Guarnizione.\nMisurano abitualmente tra i 5 e gli 8\u00a0cm di lunghezza, possiedono una lama corta e curvata, che in alcuni casi pu\u00f2 essere affilata come quella del Disossatore. Sono i coltelli ideali per piccoli attivit\u00e0 come decorazione e sbucciatura.\nScanalatore.\nLa loro lunghezza \u00e8 compresa tra i 5 e i 10\u00a0cm di lunghezza, con una lama rigorosamente dritta. Anch'essi assolvono lavori di tipo ornamentale.\nColtelli Specializzati.\nAlcuni coltelli sono specializzati per particolari tipi lavori (come i coltelli che servono ad aprire le ostriche, ma che non vengono utilizzati per lavorare sul mollusco interno).\nPomodoro.\n\u00c8 un coltello a lama seghettata, ideale per il taglio attraverso la robusta pelle e soffice polpa dei pomodori.\nOstrica.\nIl coltello per ostrica (ma sfruttato anche per vongole e cozze) con una corta e robusta lama utilizzabile per forzare il guscio delle ostriche e separare la polpa dalla conchiglia. Alcuni modelli possiedono un manico particolare che previene lo scivolamento dell'utensile ed evita che si infili troppo in profondit\u00e0 nel mitile.\nSvenatore.\n\u00c8 un piccolo coltello per rimuovere il colon dal retro dei gamberetti.\nColtello per pompelmo.\nHa una lama lunga, spessa e poco affilata che serve a separare la polpa del pompelmo dalla buccia e dalle membrane interne. Solitamente \u00e8 seghettato, con una punta smussata. Alcuni coltelli possiedono una doppia lama specifica (una per la buccia e una per le membrane interne) alle estremit\u00e0 del manico.\nColtello da castagne.\n\u00c8 un coltello sfruttato per segnare con una \"X\" castagna prima di arrostirla, cosicch\u00e9 il calore non causi l'esplosione della noce. Hanno lame molto corte per tagliare solamente la buccia, senza intaccarne l'interno.\nAltri coltelli.\nMezzaluna.\nChiamata in questo modo a causa della forma semicircolare fortemente circolare della lama. I due manici alle estremit\u00e0 permettono un taglio rapido efficace e veloce, seguendo l'andamento avanti-indietro. Questo movimento \"a dondolo\" \u00e8 l'ideale per tritare e sminuzzare. Alcuni coltelli a Mezzaluna sono forniti con un tagliere di legno specifico che segue l'andamento della lama. Modelli pi\u00f9 professionali hanno una seconda lama parallela, per una macinazione pi\u00f9 rapida ed efficiente.\nEsistono anche particolari coltelli a Mezzaluna che vengono utilizzati per il taglio della pizza, anche se sono pi\u00f9 usati i coltelli a lama circolare rotante per questo scopo.\nColtelli da cucina giapponesi.\nEsistono diversi tipi di coltelli da cucina giapponesi. I tipi pi\u00f9 usati nella cucina giapponese sono il \"deba b\u014dch\u014d\" (mannaia da cucina), il \"nakiri b\u014dch\u014d\" e l'\"usuba b\u014dch\u014d\" (coltelli da verdura giapponesi), il \"tako hiki\" e il \"yanagi ba\" (affettatori per sashimi).\nAttualmente l'acciaio inossidabile viene generalmente usato per i coltelli. Tradizionalmente per\u00f2, questi coltelli erano fatti con lo stesso acciaio al carbonio delle katana, e i coltelli pi\u00f9 costosi hanno una qualit\u00e0 simile a queste, contenendo un nucleo interno di acciaio duro e friabile, ricoperto da uno spesso strato di acciaio pi\u00f9 morbido e duttile (talvolta inossidabile), cos\u00ec che l'acciaio duro sia esposto solo sul filo tagliente.\nAccessori.\nTagliere.\nIl Tagliere \u00e8 un utensile da cucina usato in abbinamento con un coltello. Praticamente \u00e8 una superficie piatta in legno o plastica dove poter tagliare il cibo, evitando il danneggiamento del piano di lavoro e del coltello.\nForchettone.\nSi tratta di una lunga forchetta a due punte, utilizzata per tenere ferma la carne mentre viene tagliata. Solitamente viene venduta insieme ai coltelli da carne.\nLevigatore.\nDifferentemente da quanto si pu\u00f2 pensare, questo coltello non serve ad affilare. Questo coltello serve infatti a raddrizzare la lama, mentre l'affilatura viene fatta con altri strumenti. Praticamente si tratta di un cilindro d'acciaio o di ceramica la cui lunghezza pu\u00f2 arrivare a 30\u00a0cm e lo spessore varia tra 6 e 12\u00a0mm. Si usa dopo i tagli per ripristinare la lama e mantenere la capacit\u00e0 di taglio sempre intatta.\nForbici da Cucina.\nSono forbici che possono essere utilizzate per lavori analoghi a quelli del coltello, come sminuzzare le erbette.\nPorta Coltelli.\n\u00c8 uno strumento utile per conservare i coltelli. Si tratta di un blocco angolare di legno, acciaio o altro materiale, con intagli profondi in cui inserire le lame dei coltelli e alcuni accessori (come le forbici). La nuova generazione di questi strumenti comprende una barra magnetica per mantenere i coltelli, infatti molti Porta Coltelli tradizionali non possono venir puliti all'interno e ci\u00f2 li rende poco igienici."}
{"id": "3640792", "revid": "287204", "url": "https://it.wikipedia.org/wiki?curid=3640792", "title": "Marciano Saldias", "text": ""}
{"id": "3640793", "revid": "287204", "url": "https://it.wikipedia.org/wiki?curid=3640793", "title": "Gaston Taborga", "text": ""}
{"id": "3640795", "revid": "767487", "url": "https://it.wikipedia.org/wiki?curid=3640795", "title": "Ren\u00e9 Pitter", "text": ""}
{"id": "3640796", "revid": "129019", "url": "https://it.wikipedia.org/wiki?curid=3640796", "title": "Thierry Guetta", "text": "Biografia.\nThierry Guetta ha inaugurato la sua prima mostra-evento \"Life is Beautiful\" a Los Angeles il 18 giugno 2008, mentre nel 2009 ha creato la copertina dell'album \"Celebration\" di Madonna. La sua seconda esposizione denominata \"ICONS\" si \u00e8 tenuta il 14 febbraio 2010 a New York. Essa copriva una superficie di 1400\u00a0m\u00b2 all'interno di un magazzino abbandonato. Secondo Anthony Haden-Guest, blogger per \"The Daily Beast\", un ritratto di Jim Morrison esposto all'interno della mostra creato partendo da vinili rotti \u00e8 stato venduto alla cifra di 100.000 dollari. Sempre per la mostra sono state create delle enormi lattine, con grandezza variabile da circa un metro ad oltre tre metri.\nNel giugno 2011 ha collaborato con i Red Hot Chili Peppers. A Los Angeles ha collocato in vari punti della citt\u00e0 dei graffiti raffiguranti un robot ed il logo del gruppo con la data 30 agosto 2011. Inizialmente la \"band\" ha negato ogni collegamento con l'attivit\u00e0 dell'artista. Successivamente, per\u00f2, il 14 luglio 2011 TMZ.com ha annunciato che i graffiti facevano parte della promozione ufficiale del nuovo album della band di Anthony Kiedis, \"I'm with You\", che \u00e8 stato distribuito proprio il 30 agosto. Mr. Brainwash ha confermato di essere lui l'autore delle opere, affermando di avere molti altri progetti con la band.\n\"Exit Through the Gift Shop\".\nThierry Guetta ha utilizzato lo pseudonimo \"Mr. Brainwash\" nel film \"Exit Through the Gift Shop\". Nel film, diretto da Banksy con l'aiuto di Shepard Fairey, le sue interviste si susseguono a quelle di personaggi come Invader, Fairey e Banksy stesso. Guetta \u00e8 presentato come un cittadino francese che vive ora a Los Angeles, ex proprietario di un negozio di vestiti e videoamatore trasformatosi nel tempo in uno street artist, influenzato per l'appunto dalla street art che aveva conosciuto grazie a suo cugino (il francese Invader, altro famoso street artist) e documentato tramite i suoi filmati amatoriali nel corso degli anni.\nL'opera di Guetta \u00e8 fortemente influenzata dagli stili e dalle idee di vari personaggi incontrati durante le sue riprese, inclusi Banksy e Fairey. Come Banksy, Guetta usa immagini famose, alcune anche coperte da copyright, modificandole poi secondo il proprio gusto. A differenza di Banksy, che nel film viene mostrato mentre lavora alle sue opere, Guetta afferma che il suo lavoro consiste principalmente nello \"scanning and photoshopping\" (copiare e modificare), attivit\u00e0 portate avanti dai suoi collaboratori. Guetta stesso ammette in \"Exit Through the Gift Shop\" che la maggior parte del processo di creazione artistica \u00e8 demandata ai suoi collaboratori, a cui viene solo spiegata l'idea di fondo dell'opera."}
{"id": "3640797", "revid": "767487", "url": "https://it.wikipedia.org/wiki?curid=3640797", "title": "Atli Danielsen", "text": ""}
{"id": "3640798", "revid": "196390", "url": "https://it.wikipedia.org/wiki?curid=3640798", "title": "Automotrici ADe 07-10", "text": ""}
{"id": "3640802", "revid": "486946", "url": "https://it.wikipedia.org/wiki?curid=3640802", "title": "Automotrice FCE ADe 21", "text": ""}
{"id": "3640804", "revid": "31886", "url": "https://it.wikipedia.org/wiki?curid=3640804", "title": "Venados F\u00fatbol Club", "text": "Il Venados F\u00fatbol Club, noto in passato come Atl\u00e9tico Yucat\u00e1n e M\u00e9rida, \u00e8 una societ\u00e0 calcistica messicana con sede nella citt\u00e0 di M\u00e9rida. Milita nella Liga de Expansi\u00f3n MX, la seconda divisione del campionato messicano.\nStoria.\nVenados de Yucat\u00e1n.\nNel 1988 Jorge Arana Palma acquist\u00f2 la franchigia dell'Alacranes de Apatzing\u00e1n e la trasfer\u00ec nello stato dello Yucat\u00e1n fondando il Venados de Yucat\u00e1n. Come colori sociali vennero scelti il giallo ed il verde, ed il club venne subito annesso alla seconda divisione messicana. Alla prima stagione fra i professionisti sfior\u00f2 la promozione in Primera Divisi\u00f3n, perdendo la finale di \"Liguilla\" contro il Potros Neza, dove si rese necessaria la disputa di un terzo match dopo che andata e ritorno terminarono 1-0 per il club in trasferta.\nNelle stagioni successive non riusc\u00ec pi\u00f9 ad arrivare a giocarsi il titolo subendo tre cambi ai vertici societari che contribuirono a destabilizzare l'ambiente. Nel 1994 fu una delle 15 squadre chiamate a formare la neonata Primera A, nuova seconda divisione del paese.\nNel torneo invernale del 1998 torn\u00f2 nuovamente all'atto conclusivo della \"Liguilla\" dopo aver sconfitto il ai quarti ed il in semifinale; in finale sconfisse il conquistando quindi suo primo trofeo grazie all'1-0 nella gara di ritorno, giunto dopo il pareggio a reti inviolate dell'andata. Nello spareggio finale per l'accesso in Primera Divisi\u00f3n disputato contro il fu tuttavia sconfitto con un netto 7-1 nel doppio confronto, mancando quindi la promozione per la seconda volta nella storia.\nNegli anni seguenti ottenne come miglior risultato una semifinale di Liguilla ed al termine del torneo invernale del 2001 scomparve per problemi finanziari.\nAtl\u00e9tico Yucat\u00e1n.\nNel 2002-2003 l'Atl\u00e9tico Chiapas si trasfer\u00ec nello stato di M\u00e9rida dando vita all'Atl\u00e9tico Yucat\u00e1n. La societ\u00e0 non ottenne i risultati sperati ed al termine della stagione la franchigia fu trasferita a Playa del Carmen facendo nascere l'.\nM\u00e9rida F\u00fatbol Club.\nDopo la scomparsa dell'Atl\u00e9tico Yucat\u00e1n i fratelli Arturo e Mauricio Millet Reyes provarono a mantenere una squadra di seconda divisione nella citt\u00e0 di M\u00e9rida. Per raggiungere questo scopo contattarono il proprietario del e lo convinsero a trasferire la propria franchigia nello stato di Yucat\u00e1n, cambiandone il nome in M\u00e9rida F\u00fatbol Club; come colori sociali vennero utilizzati bianco e azzurro, in contrasto con l'originario Yucat\u00e1n giallo-verde.\nNelle due stagioni seguenti il club riusc\u00ec a qualificarsi per tre volte ai playoff per il titolo, riuscendo ad arrivare al massimo in semifinale, nel torneo di clausura 2004. Prima dell'inizio dell'Apertura 2005 la societ\u00e0 venne ceduta all' per via di alcuni problemi economici. Un anno pi\u00f9 tardi riapparve in Tercera Divisi\u00f3n, riuscendo subito a centrare la promozione in Segunda Divisi\u00f3n.\nIn vista del torneo di Apertura 2008 Arturo Millet Reyes annunci\u00f2 di aver comprato la filiale del guadagnando cos\u00ec un posto in Liga de Ascenso. Il club, che rimase a M\u00e9rida mantenendo logo e divise originarie, ottenne inoltre la garanzia da parte della federazione messicana di avere la possibilit\u00e0 di essere promosso in prima divisione negli anni a seguire, nonostante l'accordo di partnership con il Monarcas Morelia.\nNel torneo di clausura 2009 il club riusc\u00ec a trionfare sconfiggendo il nei playoff per lo scudetto grazie alla vittoria per 1-0 all'andata conquistando cos\u00ec il secondo titolo della sua storia, dopo quello del 1998. Tuttavia pochi giorni dopo fu sconfitto ai rigori dal nello spareggio promozione, mancando per la terza volta l'accesso in Primera Divisi\u00f3n.\nNella stessa stagione il club militante in Segunda Divisi\u00f3n, nel frattempo trasformato in \"M\u00e9rida B\" si laure\u00f2 campione battendo in finale l'.\nClub de F\u00fatbol M\u00e9rida.\nFra dicembre 2010 e gennaio 2011 vi fu uno scambio fra le filiali di ed , con il M\u00e9rida F.C. che fu trasferito a Ciudad Nezahualc\u00f3yotl formando il Neza UTN e l'Atlante UTN fu trasferito a M\u00e9rida diventando Club de F\u00fatbol M\u00e9rida. Negli anni seguenti il club oscill\u00f2 intorno a met\u00e0 classifica, raggiungendo come miglior risultato i quarti di finale di Liguilla in quattro occasioni.\nVenados F\u00fatbol Club.\nNel 2015 la seconda divisione messicana venne rivoluzionata cambiando nome in Liga de Ascenso. Il CF M\u00e9rida venne confermato nella lega e cambi\u00f2 nome in Venados F\u00fatbol Club, ripristinando i colori sociali della societ\u00e0 scomparsa ad inizio anni 2000."}
{"id": "3640806", "revid": "1494169", "url": "https://it.wikipedia.org/wiki?curid=3640806", "title": "Lallo", "text": ""}
{"id": "3640809", "revid": "339392", "url": "https://it.wikipedia.org/wiki?curid=3640809", "title": "Consequences Creed", "text": ""}
{"id": "3640811", "revid": "767487", "url": "https://it.wikipedia.org/wiki?curid=3640811", "title": "Jos\u00e9 Nazar", "text": ""}
{"id": "3640813", "revid": "47767", "url": "https://it.wikipedia.org/wiki?curid=3640813", "title": "Lelia", "text": ""}
{"id": "3640816", "revid": "913245", "url": "https://it.wikipedia.org/wiki?curid=3640816", "title": "Markus M\u00fcnch (atleta)", "text": ""}
{"id": "3640823", "revid": "767487", "url": "https://it.wikipedia.org/wiki?curid=3640823", "title": "C\u00e9sar Efrain Guti\u00e9rrez", "text": ""}
{"id": "3640824", "revid": "47767", "url": "https://it.wikipedia.org/wiki?curid=3640824", "title": "Liberata", "text": ""}
{"id": "3640825", "revid": "47767", "url": "https://it.wikipedia.org/wiki?curid=3640825", "title": "Liboria", "text": ""}
{"id": "3640826", "revid": "648716", "url": "https://it.wikipedia.org/wiki?curid=3640826", "title": "Estadio Polideportivo Islas Malvinas", "text": "L'Estadio Polideportivo Islas Malvinas \u00e8 un'arena coperta ubicata a Mar del Plata in Argentina. Venne inaugurato nel 1995 in occasione dei XII Giochi panamericani. Fa parte del complesso sportivo intitolato al sindaco italo-argentino Teodoro Bronzini.\n\u00c8 predisposto ad ospitare manifestazioni sportive di pallacanestro, pallamano, pallavolo e tennis.\n\u00c8 inoltre l'impianto casalingo delle squadre di pallacanestro del Club Atl\u00e9tico Pe\u00f1arol Mar del Plata e del Club Atl\u00e9tico Quilmes Mar del Plata.\nHa ospitato la finale della Coppa Davis 2008; in precedenza vi si sono disputate alcune partite del Campionato mondiale di pallavolo maschile 2002.\nNel 2011 ospita tutte le partite del FIBA Americas Championship 2011."}
{"id": "3640827", "revid": "69794", "url": "https://it.wikipedia.org/wiki?curid=3640827", "title": "Polideportivo Islas Malvinas", "text": ""}
{"id": "3640829", "revid": "767487", "url": "https://it.wikipedia.org/wiki?curid=3640829", "title": "Hjalgr\u00edm Eltt\u00f8r", "text": ""}
{"id": "3640831", "revid": "599013", "url": "https://it.wikipedia.org/wiki?curid=3640831", "title": "Jaime Villegas", "text": ""}
{"id": "3640835", "revid": "111708944", "url": "https://it.wikipedia.org/wiki?curid=3640835", "title": "Jason Young", "text": ""}
{"id": "3640837", "revid": "1243", "url": "https://it.wikipedia.org/wiki?curid=3640837", "title": "Tram ATM serie 44-49", "text": ""}
{"id": "3640838", "revid": "767487", "url": "https://it.wikipedia.org/wiki?curid=3640838", "title": "P\u00f3l J\u00f3hannus Justinussen", "text": ""}
{"id": "3640841", "revid": "27108", "url": "https://it.wikipedia.org/wiki?curid=3640841", "title": "Daegu 2011", "text": ""}
{"id": "3640844", "revid": "287204", "url": "https://it.wikipedia.org/wiki?curid=3640844", "title": "Hjalgrim Elttor", "text": ""}
{"id": "3640845", "revid": "47767", "url": "https://it.wikipedia.org/wiki?curid=3640845", "title": "Loreta", "text": ""}
{"id": "3640847", "revid": "287204", "url": "https://it.wikipedia.org/wiki?curid=3640847", "title": "Pol Johannus Justinussen", "text": ""}
{"id": "3640851", "revid": "287204", "url": "https://it.wikipedia.org/wiki?curid=3640851", "title": "Brett Morse", "text": ""}
{"id": "3640854", "revid": "647919", "url": "https://it.wikipedia.org/wiki?curid=3640854", "title": "BWV 547", "text": ""}
{"id": "3640855", "revid": "43130076", "url": "https://it.wikipedia.org/wiki?curid=3640855", "title": "Barriere antirumore", "text": ""}
{"id": "3640858", "revid": "43130099", "url": "https://it.wikipedia.org/wiki?curid=3640858", "title": "Potere fonoisolante", "text": ""}
{"id": "3640863", "revid": "729019", "url": "https://it.wikipedia.org/wiki?curid=3640863", "title": "Jorge Fern\u00e1ndez", "text": ""}
{"id": "3640868", "revid": "729019", "url": "https://it.wikipedia.org/wiki?curid=3640868", "title": "Isola Ren\u00e9-Levasseur", "text": "L'isola Ren\u00e9-Levasseur \u00e8 una grande isola posta al centro del Lago Manicouagan, nel Qu\u00e9bec, Canada.\nGeografia.\nL'isola, di forma circolare, ha un diametro di 72\u00a0km ed una superficie di ben 2.020\u00a0km\u00b2 il che la rende la seconda isola lacustre pi\u00f9 grande del mondo (dopo l'isola Manitoulin nel lago Huron) nonch\u00e9 la 206\u00b0 tra le maggiori isole del mondo.\nIl punto pi\u00f9 alto dell'isola Ren\u00e8-Levasseur \u00e8 il monte Babel con i suoi 952 metri.\nFormazione.\nLa sua forma e dimensione \u00e8 dovuta alla caduta di un asteroide caduto circa 214 milioni di anni fa. Si pensa che l'asteroide in questione avesse un diametro di circa 5\u00a0km e che abbia impattato al suolo ad una velocit\u00e0 di 17\u00a0km/s ( 61.200 km/h ) il che rende questo impatto il 4\u00b0 pi\u00f9 grande conosciuto avvenuto sul nostro pianeta.\nL'impatto ha creato un cratere del diametro di 100\u00a0km al centro del quale si trova l'isola che ora conosciamo. Quest'isola \u00e8 un'isola artificiale creatasi per l'allagamento del serbatoio Manicouagan che ha creato due laghi a forma di mezza luna: il lago Mouchalagane sul lato occidentale e il lago Manicouagan su quello orientale.\nL'isola prende il nome da Ren\u00e9 Lavasseur, l'ingegnere capo responsabile della costruzione della diga Daniel-Johnson da parte della societ\u00e0 canadese Hydro-Qu\u00e9bec e che ha creato appunto il serbatoio sopraccitato.\nPer la loro particolare forma il serbatoio Manicouagan insieme all'isola Ren\u00e9-Lavasseur sono chiamati \"l'occhio del Qu\u00e9bec\"."}
{"id": "3640878", "revid": "729019", "url": "https://it.wikipedia.org/wiki?curid=3640878", "title": "Torre di Acquapuzza", "text": "La torre di Acquapuzza \u00e8 un'antica torre a tronco di cono attualmente esistente sopra la via Romana Vecchia a sud di Sermoneta, nella contrada di Borgo Tufette, in provincia di Latina; \u00e8 ci\u00f2 che resta dell'antichissima citt\u00e0 di Acquapuzza che l\u00ec sorgeva, il cui nome deriva dal caratteristico odore delle acque solfuree, scaturite dalle numerose sorgenti presenti in loco. La torre proteggeva il transito sulla via Appia Pedemontana che correva ai piedi dei monti Lepini, bypassando il tratto dell'Appia da Cisterna a Terracina, inabissatasi nella palude Pontina. La zona era straordinariamente ricca e fiorente per i commerci con il sud Italia e l'Oriente e il mar Tirreno; anche la presenza di varie comunit\u00e0 ebraiche (Sermoneta, Priverno, Terracina) testimonia l'eccezionale valore economico di quest'area lepina. Ci\u00f2 unito anche alla non meno importante valenza strategico-militare, per la presenza del sottostante Passo di Acquapuzza, capace di chiudere ermeticamente ogni transito, sicuramente il pi\u00f9 famoso e importante Passo del mondo conosciuto di allora. Ludovico da Modena (1637-1722) ebbe a notare:\u201c\"Sermoneta\u2026 rinomata in molte parti del Mondo e per l'antichit\u00e0 e per un assai difficoltoso Passo, chiuso a chiunque, con piccola somma di denaro non se l'apre. Vi \u00e8 di memorabile una strada nei tempi d'Inverno assai cattiva e una cert'acqua dalli habitanti Acqua Puzza chiamata quale dal fetor che diffonde prende il nome\".\u201d\nFu un sito che incuteva timore e preoccupazione. L'imperatore Carlo V, di ritorno dalla Tunisia con le sue truppe, si preoccup\u00f2 non poco che i Caetani di Sermoneta gli chiudessero il Passo della Torre di Acquapuzza Prima della scoperta dell'America nel 1490, il centro del Mondo conosciuto era il Mediterraneo che conobbe i fasti di un'et\u00e0 dell'oro con notevole agiatezza e ricchezza tanto che il re di Napoli poteva elargire cospicui prestiti al re d'Inghilterra. Acquapuzza era sopra la via pi\u00f9 importante di allora. Persino Papa Leone X voleva edificare nella zona pontina un feudo da affidare al fratello Lorenzo il Magnifico al fine di assicurare alla famiglia dei Medici proventi e guadagni. Da qui l'incarico a Leonardo da Vinci per l'opera di bonifica della preesistente Palude Pontina. Dalla scoperta dell'America in poi, man mano ci fu un'inversione di rotta: tutti i paesi europei che si affacciavano sull'Atlantico, Francia, Spagna, Portogallo, Inghilterra ecc., si arricchirono a loro volta, creando e sfruttando immensi imperi coloniali. Il Mediterraneo e il Sud Italia entrarono in un inesorabile declino economico e sociale. Tuttavia la Torre di Acquapuzza continu\u00f2 a controllare, oltre ai ridotti traffici, anche i grandi percorsi di peregrinazione, come la via Francigena e la via Micaelica ancora per secoli. Recenti studi e osservazioni da parte di storici pontini, collocano questa Torre e il Passo di Acquapuzza rappresentati nel paesaggio leonardesco della Gioconda secondo l'ipotesi pontina per lo sfondo della Gioconda di Leonardo da Vinci.\nStoria.\nVenne eretta nel XII secolo, facente parte di una fortezza (in seguito distrutta), sopra un dirupo del Monte Acquapuzza per la visione aerea a perdita d'occhio della pianura Pontina, allora palude. Ci\u00f2 permetteva di controllare il pericolo di invasioni sia di eserciti nemici che di predoni dal mare, come i temuti pirati Saraceni. La Torre \u00e8 situata nella costa bassa della montagna, ai piedi del quale scaturiscono le numerose sorgenti di acqua anche sulferea (tufe) che d\u00e0 il nome al posto.\nIl fortilizio fu un'importante \"Dogana dello Stato Pontificio\", pur passando di propriet\u00e0 con possessori diversi attraverso violente dispute. I Papi, Sezze e Sermoneta ed altri, se la contesero fino al XVIII secolo, quando cess\u00f2 la sua importante utilit\u00e0 strategica. Sotto di essa la via pedemontana (stretta tra monte e palude ed unico itinerario verso sud, dal momento che il tratto pontino della consolare Appia risultava ormai impaludato e addirittura dimenticato) veniva sbarrata nei due sensi da una catena, rimossa solo dopo il pagamento di una gabella di pedaggio secondo un preciso tariffario imposto. Gli ecclesiastici e i residenti del luogo ne erano esclusi. Si transitava attraverso il Passo di Acquapuzza (in seguito Passo di Sermoneta), punto di enorme valore strategico per la protezione di Roma dalle invasioni dal Sud. Con l'appropriazione del Passo, Sermoneta, o meglio i Caetani, ne assunsero il grande potere militare e politico. Si pensi che il Passo riusc\u00ec a fermare gli eserciti di Federico II nel XIII sec. in marcia contro il Papa; l'imperatore distrusse per rappresaglia la vicina Abbazia di S.Lidano, situata poco prima del Passo. Il presidio era controllato dai soldati della guarnigione, alloggiati nella Torre.\nNel medesimo luogo sorgeva l'antico Castrum di Acquaputrida di latina memoria, che fu Colonia di Roma, alleata con essa fino alla vittoria della guerra sui Volsci durata duecento anni. In seguito venne poi chiamato \"Castrum Bassianus\", Castello di Bassiano, probabilmente perch\u00e9 appartenne all'Imperatore romano Bassiano Antonino, alias Caracalla; questo castello era parte integrante nel territorio della sua vasta Villa Antoniniana (Antignana) situata in un altopiano alle spalle del castrum. Il grande storico sermonetano Pantanelli ci dice che l'imperatore soleva usare questo castello per diporto.\nFino alla sua prima espugnazione nel Medioevo, questo castrum prese il nome di Bassiano, come detto, da Caracalla, ma il nome \"Bassianus\" potrebbe anche derivare dal latino \"\"fundus bassi\" inteso come \"nel fondo della fossa bassa\" poich\u00e9 questo Castrum era collocato dentro un'enorme cavit\u00e0 a forma di cratere, scavata appena sopra la base del Monte Acquapuzza, oppure perch\u00e9 era il castello situato molto pi\u00f9 in basso, rispetto al piano, di tutti gli altri sui Monti Lepini.\nNel XII secolo troviamo il Castrum di Bassiano e dintorni ancora abitati ma con la feroce occupazione normanna del Castello, pare ad opera delle truppe di Roberto il Guiscardo d'Altavilla, che gli abitanti furono costretti a esodare verso un nuovo rifugio su cui formare un nuovo centro abitativo. La scelta cadde su uno tra quelli impervi e perci\u00f2 pi\u00f9 sicuri, usati come pascoli alti all'interno dei Monti Lepini, che i profughi ribattezzarono con il nome del loro luogo di origine Bassiano, aspettando di tornare al sito originario. Segu\u00ec nel tempo l'edificazione della nuova \"Fortezza di Acquaputrida\" (in seguito \"Acquapuzza\") eretta sopra il vecchio Castrum. Per motivi militari vi furono diversi esodi, fino a che il sito venne definitivamente abbandonato e gli abitanti di Acquapuzza si sparsero verso Bassiano, Sermoneta e Sezze. Il nuovo centro di Bassiano si confondeva spesso con Acquaputrida e viceversa, ancora per non poco tempo fino alla definitiva distinzione tra le due localit\u00e0. \nLa Torre di Acquapuzza costituiva il mastio della nuova fortezza. La nuova Bassiano invece, non aveva mura ed era invisibile dal piano.\nNel 1158 il Castrum, nel piano di sicurezza per il controllo delle strade verso Roma, venne espugnato dalle truppe pontificie inviate da Papa Adriano IV che lo inser\u00ec tra i \"Castra specialia Sanctae Matris Ecclesiae\"\", i castelli speciali della Chiesa romana.\nIl Passo di Acquapuzza non controllava solo i traffici stradali ma anche quelli d'acqua, procedendo anche allo sdoganamento dei natanti e del pescato con notevole ricavo per le casse esattoriali. Ci\u00f2 costitu\u00ec nei secoli uno dei motivi di lotta furiosa per accaparrarsi il sito. In origine il Passo era uno poi nel tempo se ne scav\u00f2 un secondo parallelo al primo, pi\u00f9 interno alla montagna per separare le due specie di controlli fluviale e terrestre; ci\u00f2 consentiva un passaggio di merci, carovane, carri e barche assai maggiore, aumentandone di conseguenza gli incassi giornalieri. Inoltre il nuovo passo migliorava le aspettative di transito nelle inondazioni invernali essendo pi\u00f9 riparato del precedente. Si pu\u00f2 asserire che sotto Acquapuzza vi fosse una spiaggia sulla palude usata come un porto commerciale con l'imbarco e sbarco di merci diverse, non ultima la pietra lepina. Il porto per i passeggeri si trovava invece quasi sotto Sermoneta. Andando verso sud, subito prima del Passo, vi era una valle chiamata \"\"Campo del Portatore\" perch\u00e9 attraversata dal rio del Portatore di Bassiano; valle di una certa importanza come zona doganale e per la presenza di cava di pozzolana rossa allora assai preziosa. In questa valle la Pedemontana si divideva in quattro direzioni, la pi\u00f9 interna verso l'Antignana, un'altra che saliva ripida su alla fortezza, una diretta al nuovo Passo e la terza verso il porticciolo fluviale.\nL'Associazione Pro Loco di Sermoneta, fondata nel 1985, che gestisce l'Ufficio Informazioni del Territorio, ha recentemente pubblicato notizie storiche sulla Torre di Acquapuzza in cui si legge:\"Con l'acquisto di Norma, Ninfa, Sermoneta e San Donato da parte dei Caetani, la Torre di Acquapuzza non fu inclusa fra i domini di famiglia, forse perch\u00e9 Bonifacio VIII conosceva bene il carattere poco incline alla pace dei paesi limitrofi. Nel XV secolo la situazione pass\u00f2 in favore dei Caetani, infatti la guerra fra la famiglia Durazzo e d'Angi\u00f2 permise al papa Giovanni XIII di affidare ai signori di Sermoneta la rocca dell'Acquapuzza, privilegio spiegabile per l'aderenza dei Caetani ai principi politici dei d'Angi\u00f2. La famiglia Caetani si trov\u00f2 ad ostacolare l'arrivo di un re Ladislao, il quale sarebbe dovuto passare inevitabilmente per la Pedemontana ed il Passo di Acquapuzza, per raggiungere lo Stato Pontificio. Giacomo II Caetani, possessore della Rocca e del Passo, giur\u00f2 che questa non sarebbe mai stata usata contro la Chiesa, e che nulla sarebbe cambiato riguardo al pedaggio, ma Ladislao giunse a Roma nel 1423 ed ordin\u00f2 il sequestro della Torre dei Caetani per affidarla a Paolo da Celano. Le numerose lotte che seguirono permisero alla Chiesa di riappropriarsi della Torre, che torn\u00f2 ai Caetani, dietro lauto pagamento avvenuto il 16 febbraio del 1426; la tennero fino al 1436, quando nello stesso anno, il cardinale Vitelleschi la espropri\u00f2 per donarla ad Antonio di Giovanni Ciambariconi di Sezze e dopo il 1441 fu affidata ai velletrani. Nel 1449 la Torre and\u00f2 ai Caetani per intercessione del cardinale Scarampo di Mezzara, che con una lettera a Niccol\u00f2 V si fece restituire la Rocca dai velletrani per affidarla momentaneamente a Lorenzo Cecchi, che fu nominato castellano, e successivamente, il 6 gennaio 1449 ad Onorato III Caetani, che ne prese possesso dopo aver toccato ed aver cavalcato il suolo. I paesi vicini protestarono vivamente, per cui il papa Niccol\u00f2 dovette espropriare la Rocca, intentando un processo contro Onorato che, dimostrando l'infondatezza delle accuse nei suoi confronti, la riprese. Ma nel 1457 una petizione di Sezze rivolta a Callisto III costrinse il papa ad allontanare nuovamente Onorato. La storia della Torre di Acquapuzza prosegue fino al XVI secolo, quando, non avendo pi\u00f9 notizie, si presume fosse stata abbandonata.\"\nIl Passo sotto la Torre fu attraversato nei secoli da famosi personaggi storici, numerosi Papi come Gregorio VII, Pasquale II, Lucio III, Alessandro III, Innocenzo III, Bonifacio VIII, Gregorio XIII, Sisto V, Imperatori come Federico II di Svevia, Federico IV, Carlo V. Lo attraversarono anche, San Francesco d'Assisi, San Tommaso d'Aquino, Leonardo da Vinci, il Caravaggio, Torquato Tasso e il Goethe, che nel suo libro \"Viaggio in Italia\" accenna alla catena del Passo. \nNel 1230 i Cavalieri Templari s'insediarono nell'Agro pontino e il castello di Acquapuzza pass\u00f2 sotto la loro giurisdizione. Ci\u00f2 li poneva al controllo della pi\u00f9 grande via commerciale, strategica e dei pellegrinaggi dell'epoca verso il Sud Italia e l'Oriente con la Terrasanta, la Via Francigena del Sud. In quei tempi il sud Italia era certamente la regione pi\u00f9 ricca e florida del continente europeo, basti pensare ai cospicui prestiti che Napoli elargiva al Re d'Inghilterra.\nLa grande protagonista del Medioevo \u00e8 la strada: asse portante dell'intera economia di allora. Naturale dedurre l'enorme importanza della via Appia Pedemontana a quei tempi. Una strada dal doppio valore economico e spirituale; era la Via dei Pellegrini, la Francigena del Sud con intensi e fiorenti traffici commerciali, coadiuvati anche da una vasta navigazione di palude e poi marittima con il trasbordo delle merci su navi adatte alla navigazione d'alto mare, ormeggiate nei laghi costieri di Paola, Caprolace ecc., al riparo dal pericolo dei feroci pirati saraceni.\nNon a caso a Bassiano vi sono chiese dedicate a Santi protettori di marinai, naviganti e pescatori come Sant'Erasmo e San Nicola, probabilmente le stesse che si trovavano in Bassiano di Acquapuzza.\nNel XIV secolo il castello fu demolito e fu lasciata solo la torre del maschio quella che da allora si chiam\u00f2 Torre di Acquapuzza, \"Torrepuzza\" abbreviato nelle antiche mappe del Lazio, sita ancora nel territorio di Bassiano.\nNel 1514 la Torre di Acquapuzza compare nel disegno della famosa Mappa di Windsor di Leonardo Da Vinci, redatta in occasione del suo studio per la bonificazione della Palude Pontina.\nNel 1987 nel bozzetto delle Marche da Bollo per Patenti autoveicoli, emesse quell'anno, fu inserita l'immagine della Torre di Acquapuzza come richiamo al vasto Patrimonio artistico italiano degli antichi monumenti per il controllo sulla strada.\nNel 2004 la Torre di Acquapuzza sbarc\u00f2 in televisione nel documentario del programma \"Geo and Geo\", intitolato \"La Signora della Torre\", in cui si rappresent\u00f2 una misteriosa e bella fanciulla che secondo la leggenda del luogo, si gett\u00f2 dalla Torre per amore. (Storicamente si \u00e8 creduto di riscontrare in questo avvenimento la nobile Oddolina, figlia di Adenolfo feudatario di Acquapuzza; sposata con Roberto Frangipane fu da questi accusata di adulterio e ripudiata fu rinchiusa con disonore nella Torre. Oddolina non resse al dolore e all'onta e si uccise). Nella trasmissione televisiva vi vennero rappresentate anche scoperte scientifiche nella sottostante \"Grotta di Fiume Coperto\" come minerali e cristalli di zolfo e un rarissimo e singolare insetto esistente solo in questa grotta e in una della Romania.\nIntorno al 2009 studiosi diversi presentano l'ipotesi che Leonardo Da Vinci per lo sfondo della \"Gioconda\" si sia ispirato alle Paludi Pontine, ipotesi suffragata dal fatto che Leonardo usasse il quadro come taccuino visivo delle cose notevoli che incontrava nelle sue esperienze di vita. Tra gli ipotetici riscontri si suppone anche la presenza nel paesaggio, in basso a sinistra del dipinto, della sagoma della Torre di Acquapuzza con il Passo di Sermoneta (ex Acquapuzza) sopra la Strada Pedemontana. Come nello sfondo giocondeo nei dintorni della Torre si ritrovano i ruderi del ponte di S. Lidano, in secca e ad archi a tutto sesto come quello leonardesco; straordinaria \u00e8 la sagoma del Monte Circeo camuffata sotto i picchi montani dello sfondo."}
{"id": "3640882", "revid": "587728", "url": "https://it.wikipedia.org/wiki?curid=3640882", "title": "Stemma del Guatemala", "text": ""}
{"id": "3640891", "revid": "428624", "url": "https://it.wikipedia.org/wiki?curid=3640891", "title": "5,56 \u00d7 45 mm", "text": ""}
{"id": "3640893", "revid": "428624", "url": "https://it.wikipedia.org/wiki?curid=3640893", "title": "7,62 \u00d7 51 mm", "text": ""}
{"id": "3640898", "revid": "287204", "url": "https://it.wikipedia.org/wiki?curid=3640898", "title": "A' Kat\u012bgoria 1938-1939", "text": "La A' Kat\u012bgoria 1938-1939 fu la 5\u00aa edizione del massimo campionato di calcio cipriota. Si concluse con l'affermazione finale dell'APOEL Nicosia, che vinse il quarto titolo della sua storia.\nFormula.\nIl campionato era composto da 7 squadre e non ci furono retrocessioni."}
{"id": "3640902", "revid": "287204", "url": "https://it.wikipedia.org/wiki?curid=3640902", "title": "A' Kat\u012bgoria 1939-1940", "text": "La A' Kat\u012bgoria 1939-1940 fu la 6\u00aa edizione del massimo campionato di calcio cipriota. Si concluse con l'affermazione finale dell'APOEL Nicosia, che vinse il quinto titolo della sua storia.\nFormula.\nIl campionato era composto da 6 squadre che si affrontarono in partita di andata e ritorno, per un totale di 10 giornate; erano assegnati due punti in caso di vittoria, uno per il pareggio e zero per la sconfitta; non vi furono retrocessioni."}
{"id": "3640906", "revid": "298229", "url": "https://it.wikipedia.org/wiki?curid=3640906", "title": "Julija Zarudneva", "text": ""}
{"id": "3640908", "revid": "298229", "url": "https://it.wikipedia.org/wiki?curid=3640908", "title": "Yuliya Zaripova", "text": ""}
{"id": "3640909", "revid": "287204", "url": "https://it.wikipedia.org/wiki?curid=3640909", "title": "A' Kat\u012bgoria 1940-1941", "text": "La A' Kat\u012bgoria 1940-1941 fu la 7\u00aa edizione del massimo campionato di calcio cipriota: l'AEL Limassol vinse il suo primo titolo dopo uno spareggio con l'APOEL.\nFormula.\nIl campionato era formato da 5 squadre e non erano previste retrocessioni; erano previsti due punti in caso di vittoria e uno in caso di pareggio. Non tutte le partite furono disputate in quanto il Cetinkaya partecip\u00f2 solo agli incontri di andata. Visto l'arrivo a pari merito, fu necessario giocare un turno di spareggio (gara di andata e ritorno) tra AEL e APOEL."}
{"id": "3640910", "revid": "298229", "url": "https://it.wikipedia.org/wiki?curid=3640910", "title": "Yuliya Zarudneva Zaripova", "text": ""}
{"id": "3640911", "revid": "767487", "url": "https://it.wikipedia.org/wiki?curid=3640911", "title": "Alexander Breidvik", "text": "Carriera.\nClub.\nSogndal.\nBreidvik raggiunse la notoriet\u00e0 nel 2002, vincendo un concorso televisivo indetto dal canale norvegese TV3. Il calciatore firm\u00f2 poi per il Sogndal, per cui pot\u00e9 esordire nell'Eliteserien il 1\u00ba novembre 2003, quando sostitu\u00ec Alexander \u00d8degaard nella sconfitta per 3-2 contro il Molde. Gioc\u00f2 altri 2 incontri nella massima divisione nell'annata successiva, in cui la squadra non raggiunse la salvezza e retrocesse in 1. divisjon.\nIl suo spazio in squadra cominci\u00f2 ad aumentare e totalizz\u00f2 8 presenze nel campionato 2005. Il 17 aprile 2006 arriv\u00f2 la prima rete per il Sogndal, che fiss\u00f2 sul definitivo 3-0 il punteggio con cui la squadra si impose sul Tromsdalen.\nAgli inizi del 2007 si procur\u00f2 un trauma alla testa a La Manga del Mar Menor, in Spagna, in un camp d'allenamento della squadra a cadenza annuale. Questo incidente chiuse la sua carriera calcistica. Nel 2008, i suoi ex compagni di squadra organizzarono una raccolta fondi per aiutarlo.\nNazionale.\nBreidvik collezion\u00f2 apparizioni per la , per la e per la . Totalizz\u00f2, complessivamente, 16 presenze e una marcatura per le varie Nazionali giovanili norvegesi."}
{"id": "3640913", "revid": "124123", "url": "https://it.wikipedia.org/wiki?curid=3640913", "title": "Louis Dubreuilh", "text": "Fu il primo segretario generale della Sezione Francese dell'Internazionale Operaia dal 1905 al 1918.\nGiornalista, milita inizialmente al fianco di \u00c9douard Vaillant e diviene nel 1901 segretario generale del Partito socialista di Francia. Al Congresso di fondazione della SFIO nel 1905, \u00e8 eletto alla Commissione amministrativa permanente (CAP), e in seguito segretario generale. Lascia la carica nel 1908 dopo aver perso la maggioranza in seno al partito. Al Congresso di Tours (1920), \u00e8 firmatario della mozione Blum.\nSuo successore alla guida della SFIO \u00e8 Ludovic-Oscar Frossard."}
{"id": "3640916", "revid": "287204", "url": "https://it.wikipedia.org/wiki?curid=3640916", "title": "A' Kat\u012bgoria 1944-1945", "text": "La A' Kat\u012bgoria 1944-1945 fu l'8\u00aa edizione del massimo campionato di calcio cipriota, la prima dopo l'interruzione dovuta alla seconda guerra mondiale: l'EPA Larnaca vinse il suo primo titolo dopo uno spareggio con l'APOEL.\nFormula.\nIl campionato era formato da 6 squadre e non erano previste retrocessioni; erano assegnati due punti in caso di vittoria e uno in caso di pareggio. Le formazioni si incontrarono in gironi di andata e ritorno, per un totale di 10 turni. Visto l'arrivo a pari merito, fu necessario giocare un turno di spareggio (gara di andata e ritorno) tra EPA e APOEL."}
{"id": "3640917", "revid": "287204", "url": "https://it.wikipedia.org/wiki?curid=3640917", "title": "A' Kat\u012bgoria 1945-1946", "text": "La A' Kat\u012bgoria 1945-1946 fu la 9\u00aa edizione del massimo campionato di calcio cipriota: l'EPA Larnaca vinse il suo secondo titolo consecutivo.\nFormula.\nIl campionato era formato da 6 squadre e non erano previste retrocessioni; furono assegnati due punti in caso di vittoria e uno in caso di pareggio.\nLe squadre si incontrarono in gironi di andata e ritorno per un totale di 10 turni."}
{"id": "3640922", "revid": "287204", "url": "https://it.wikipedia.org/wiki?curid=3640922", "title": "A' Kat\u012bgoria 1946-1947", "text": "La A' Kat\u012bgoria 1946-1947 fu la 10\u00aa edizione del massimo campionato di calcio cipriota: l'APOEL vinse il suo sesto titolo.\nFormula.\nIl campionato era formato da 7 squadre e non erano previste retrocessioni; furono assegnati due punti in caso di vittoria, uno in caso di pareggio e zero in caso di sconfitta.\nLe squadre si incontrarono in gironi di andata e ritorno per un totale di 12 turni."}
{"id": "3640924", "revid": "113035231", "url": "https://it.wikipedia.org/wiki?curid=3640924", "title": "Tabrett Bethell", "text": "Biografia.\nTabrett Bethell, che deve il suo nome a una via di Sydney, Tabrett Street, prima di intraprendere la carriera di attrice cinematografica, televisiva e teatrale, dall'et\u00e0 di 16 anni ha lavorato come modella e come cheerleader per la squadra dei Cronulla-Sutherland nella National Rugby League (NRL).\nHa poi frequentato la scuola di recitazione australiana Leading Film and TV School Screenwise, completandone il programma intensivo a fine 2007. Durante la formazione ha continuato a fare la modella: in particolare ha partecipato e vinto il Neill Grigg, un concorso per apparire sulla copertina del numero di febbraio 2007 del The Daily Telegraph. I suoi primi lavori come attrice includono il ruolo di Amy nel film \"Anyone You Want\" (\"Chiunque tu voglia\"), e quello di Chris in \"Strangers Lovers Killers\".\nDal 2009 al 2010 la Bethell ha girato la serie televisiva \"The Legend of the Seeker\" (\"La spada della verit\u00e0\"), basata sulla saga omonima di Terry Goodkind, interpretando una Mord-Sith denominata Cara Mason. Il personaggio, apparso alla fine della prima stagione per diventare principale nella seconda stagione, ha riscosso un grande successo e le ha procurato un largo seguito di fan. Nel maggio del 2011 \u00e8 stato annunciato che l'ABC non avrebbe mandato in onda altre stagioni di \"The Legend Of The Seeker\". Da quest'esperienza \u00e8 nata una forte amicizia con Bridget Regan; nella serie Bridget Regan interpretava Kahlan Amnell, la Madre Depositaria.\nHa poi vestito i panni di Beth in \"The Clinic - La clinica dei misteri\", un thriller del 2010 di James Rabbitts. Nel 2010 ha vinto il premio come miglior attrice per il suo ruolo in \"Anyone You Want\" al festival di Manhattan. Nel 2011 Tabrett Bethell \u00e8 stata scelta per interpretare Sarah Elmira Royster, musa ispiratrice di Edgar Allan Poe e sua amante nel film \"Poe\".\nNel 2013 fa il suo debutto a Bollywood, entrando a far parte del cast di \"Dhoom 3\"."}
{"id": "3640929", "revid": "1978982", "url": "https://it.wikipedia.org/wiki?curid=3640929", "title": "Robyn Ebbern", "text": "Biografia.\nDurante la sua carriera giunse in finale al doppio al Roland Garros nel 1963 perdendo contro la coppia composta da Renee Schuurman Haygarth e Ann Haydon Jones in due set (7-5, 6-4), la sua compagna nell'occasione era la connazionale Margaret Smith Court. \nNell'Australian Open vinse due volte la prima nel 1962 dove insieme a Margaret Smith Court vinse la coppia formata da Darlene Hard e Mary Carter Reitano in un doppio 6-4, la seconda nel 1963 dove ebbe la meglio su Jan Lehane O'Neill e Lesley Turner Bowrey per 6-1, 6-3\nI due anni successivi giunse in finale: nel 1964 perse contro Judy Tegart Dalton e Lesley Turner Bowrey, nel 1965 contro Margaret Smith Court e Lesley Turner Bowrey.\nGiunse in finale nel 1963 anche nel doppio al Wimbledon con Margaret Smith Court, le due persero contro Maria Bueno e Darlene Hard. Sempre nello stesso anno vinse anche un U.S. National Championships contro Darlene Hard e Maria Bueno per 4-6, 10-8, 6-3"}
{"id": "3640930", "revid": "287204", "url": "https://it.wikipedia.org/wiki?curid=3640930", "title": "Kick It Up a Notch", "text": "Kick It Up a Notch \u00e8 un brano del chitarrista e compositore statunitense Slash.\n\u00c8 stato pubblicato come singolo il 19 luglio 2011 e il video musicale ha debuttato venerd\u00ec 22 luglio nel corso di una messa in onda di Toy Story 3 su Disney Channel. \u00c8 una pubblicit\u00e0 al della serie \"Phineas e Ferb\", nella clip infatti si vedono degli spezzoni del film.\nIl brano \u00e8 un pezzo hard rock, una novit\u00e0 per Disney Channel, abituata a pubblicizzare artisti pop, hip hop soul e pop-rock, rispettivamente come Miley Cyrus, Demi Lovato, Vanessa Hudgens, Ashley Tisdale, Matthew MDOT Finley e i Jonas Brothers."}
{"id": "3640932", "revid": "287204", "url": "https://it.wikipedia.org/wiki?curid=3640932", "title": "A' Kat\u012bgoria 1947-1948", "text": "La A' Kat\u012bgoria 1947-1948 fu l'11\u00aa edizione del massimo campionato di calcio cipriota: l'APOEL vinse il suo settimo titolo.\nFormula.\nIl campionato era formato da 5 squadre e non erano previste retrocessioni; furono assegnati due punti in caso di vittoria, uno in caso di pareggio e zero in caso di sconfitta.\nLe squadre si incontrarono in gironi di andata e ritorno per un totale di 8 turni."}
{"id": "3640934", "revid": "287204", "url": "https://it.wikipedia.org/wiki?curid=3640934", "title": "A' Kat\u012bgoria 1948-1949", "text": "La A' Kat\u012bgoria 1948-1949 fu la 12\u00aa edizione del massimo campionato di calcio cipriota: l'APOEL vinse il suo ottavo titolo.\nFormula.\nIl campionato era formato da 8 squadre e non erano previste retrocessioni; furono assegnati due punti in caso di vittoria, uno in caso di pareggio e zero in caso di sconfitta.\nLe squadre si incontrarono in gironi di andata e ritorno per un totale di 14 turni."}
{"id": "3640936", "revid": "765341", "url": "https://it.wikipedia.org/wiki?curid=3640936", "title": "Composizioni di Arnold Bax", "text": "Lista delle composizioni di Arnold Bax (1883-1953), ordinate per genere."}
{"id": "3640944", "revid": "62004", "url": "https://it.wikipedia.org/wiki?curid=3640944", "title": "Giro del Belgio 2007", "text": "Il Giro del Belgio 2007, settantasettesima edizione della corsa, si disput\u00f2 in cinque tappe tra il 30 maggio e il 3 giugno 2007, su un percorso di 762,8\u00a0km. Fu vinto dal russo Vladimir Gusev."}
{"id": "3640947", "revid": "339392", "url": "https://it.wikipedia.org/wiki?curid=3640947", "title": "Stemma degli Stati Federati di Micronesia", "text": ""}
{"id": "3640955", "revid": "107748512", "url": "https://it.wikipedia.org/wiki?curid=3640955", "title": "Oldsmobile Silhouette", "text": "La Silhouette \u00e8 un'autovettura monovolume prodotta dalla Oldsmobile dal 1990 al 2004 in due serie.\nIl contesto.\nOltre alla Silhouette, la General Motors, cio\u00e8 il gruppo che possedeva (e possiede tuttora) diversi marchi automobilistici statunitensi, tra cui il marchio Oldsmobile, ha commercializzato anche altre monovolume che erano estremamente somiglianti al modello in questione. Pi\u00f9 precisamente vennero lanciati sul mercato, in contemporanea alla Silhouette, anche la Pontiac Trans Sport (pi\u00f9 tardi Montana) e la Chevrolet Lumina APV (successivamente Venture). Le tre vetture erano in competizione con la Chrysler Town &amp; Country. Dopo la soppressione del marchio Oldsmobile nel 2004, la Silhouette fu sostituita, nell'anno seguente, dalla Buick Terraza.\nLa Silhouette si basava sul pianale U della General Motors e fu assemblata dal 1\u00ba agosto 1989 al 31 marzo 2004. Era un modello che si poteva classificare come una monovolume di lusso e, per questo motivo, nel film \"Get Shorty\" la vettura aveva un ruolo di primo piano. Nella pellicola era soprannominata \"The Cadillac of minivans\" (cio\u00e8 \u201cla Cadillac\u201d delle monovolume\u201d), richiamando quindi il prestigioso marchio automobilistico statunitense. Entrambe le serie furono a trazione anteriore, ma per la seconda si poteva scegliere anche la trazione integrale. Il motore era anteriore.\nLe origini.\nIl primo tentativo della General Motors di produrre una monovolume per contrastare la Dodge Caravan e la Plymouth Voyager, fu provato negli anni ottanta con la Chevrolet Astro e la sua gemella GMC Safari, ma senza successo, dato il dominio incontrastato della Chrysler in questo settore di mercato. Fu deciso quindi di provare con un secondo tentativo tramite il lancio, negli anni novanta, della Silhouette, della Trans Sport e della Lumina APV. Questi nuovi modelli ebbero pi\u00f9 successo del duo Astro/Safari, anche se il design inconsueto della Silhouette e dei modelli gemelli limit\u00f2 le vendite.\nLe origini della Silhouette vanno ricercate nella concept car Pontiac Trans Sport, mostrata la prima volta al pubblico nel 1986. Era caratterizzata dall'avere un design futuristico, sedili singoli rimovibili, altoparlanti integrati, portiere posteriori ad ali di gabbiano ed un uso intensivo di pannelli di vetro (incluso un tettuccio panoramico), oltre ad altre caratteristiche che si potevano trovare solamente su una dream car.\nLa Pontiac Trans Sport and\u00f2 poi in produzione, ma come spesso succede, lo stile e le caratteristiche presentate nella concept car non vennero riproposti nel modello destinato alla produzione in serie. Ad esempio, le porte ad ali di gabbiano furono giudicate troppo costose da produrre. Inoltre, queste ultime avrebbero creato parecchi problemi ai possessori dell'auto, dato che con la loro apertura verso l'alto, avrebbero probabilmente urtato contro il soffitto dei garage. Un altro esempio erano i pannelli di vetro, che erano troppo pesanti e costosi; nella produzione di serie furono sostituiti, per quanto riguarda quelli installati sul tettuccio, da pannelli verniciati in nero lucido che richiamavano il design della concept car.\nSebbene la Trans Sport fosse una Pontiac, la General Motors decise di commercializzare delle vetture derivanti dalla concept anche con marchio Chevrolet e Oldsmobile per soddisfare le richieste di una clientela pi\u00f9 vasta possibile; infatti la Lumina APV era la pi\u00f9 economica, la Trans Sport era quella pi\u00f9 sportiveggiante, mentre la Silhouette era il modello pi\u00f9 lussuoso.\nLa prima serie.\nLa prima Silhouette usc\u00ec dalla catene di montaggio il 1\u00ba agosto 1989. La prima generazione della Silhouette fu assemblata negli stabilimenti General Motors di Tarrytown, nello stato di New York, ed era costruita sul pianale U del gruppo statunitense. La vettura aveva un telaio tubolare in acciaio galvanizzato che sosteneva una carrozzeria che si arrugginiva con difficolt\u00e0 e che resisteva alle piccole ammaccature. La tecnica costruttiva utilizzata per ottenere tali qualit\u00e0 fu sviluppata per la Pontiac Fiero, e fu poi largamente utilizzata sulle autovetture della Saturn.\nLa Silhouette poteva ospitare sette passeggeri, ed i sedili posteriori potevano essere riconfigurabili e rimovibili. Nel 1994 furono disponibili tra gli optional i sedili adatti a trasportare bambini, che si potevano ottenere tirando una linguetta montata sui posti centrali dei sedili posteriori.\nEra incluso un pacchetto di regolazione delle sospensioni che comprendeva un compressore operante sugli ammortizzatori posteriori. Questa macchina operatrice immetteva aria negli ammortizzatori per mantenere l'altezza del veicolo costante anche nel caso in cui quest'ultimo trasportava del carico. Inoltre, era previsto un pannello di controllo ed un kit di gonfiaggio utile per immettere aria negli pneumatici, oppure anche in altri oggetti come i materassi ad aria, gli equipaggiamenti sportivi, ecc.\nNel 1994 furono disponibili le porte scorrevoli ad azionamento elettrico radiocomandato. Questo ritrovato tecnologico fu un'innovazione della General Motors.\nDal 1993 al 1995, fu offerto il controllo di trazione, ma era disponibile solamente abbinato al motore \"3800\", che era opzionale. L'unica trasmissione offerta fu la \"Turbo-Hydramatic 4T60\", che era formata da un cambio automatico a tre o quattro rapporti. Le dimensioni, tranne il passo e la larghezza, variavano in base agli anni di produzione; la lunghezza fu di 4.933\u00a0mm dal 1990 al 1993 e di 4.945\u00a0mm dal 1994 al 1996, mentre l'altezza fu di 1.656\u00a0mm dal 1990 al 1991 e 1.669\u00a0mm dal 1992 al 1996.\nQuesta prima generazione di Silhouette non era commercializzata in Canada. L'ultimo esemplare della prima serie usc\u00ec dalle catene di montaggio il 17 maggio 1996.\nLa seconda serie.\nLa seconda serie della Silhouette fu fabbricata a Doraville, in Georgia. Il primo esemplare di questa seconda generazione usc\u00ec dalle catene di montaggio il 6 agosto 1996. In Canada fu commercializzata a partire dal 1998. Diversamente che sulle Venture e Trans Sport, il portabagagli era di serie su tutte le Silhouette. La versione base (offerta solamente il primo anno) era l'unica offerta a passo corto e con la porta scorrevole lato guida disponibile come optional; tutte le altre versioni della Silhouette erano a passo lungo e con la portiera scorrevole offerta di serie.\nLa sola trasmissione disponibile fu un cambio automatico a quattro velocit\u00e0 e con sigla \"4T65-E\".\nCome gi\u00e0 accennato erano disponibili due carrozzerie, a passo corto ed a passo lungo, che avevano per\u00f2 la stessa larghezza, 1834 mm. La prima versione aveva un passo di 2.845\u00a0mm, una lunghezza di 4.760\u00a0mm ed un'altezza di 1.712\u00a0mm, mentre per la seconda le dimensioni sopraccitate erano, rispettivamente, di 3.048\u00a0mm, 5.116\u00a0mm e 1.730\u00a0mm. A differenza della serie precedente, le dimensioni furono studiate per rendere adatta la nuova serie del modello anche per le strette vie europee. Il pianale utilizzato fu ancora il tipo U della General Motors, che condivise anche con altri modelli del gruppo, quali la Chevrolet Venture e la Pontiac Montana. Il veicolo fu costruito in monoscocca.\nDurante lo sviluppo dei modelli monovolume che si basavano sul pianale U, la General Motors oper\u00f2 ampiamente il benchmarking sulla Dodge Caravan, sulla Plymouth Voyager e, soprattutto, sulla Chrysler Town &amp; Country. Questi modelli avevano una quota di mercato di circa il 50%. Sfortunatamente per il gruppo General Motors, i modelli Chrysler, che vennero usati come modello di riferimento, furono sostituiti nel 1996 da una serie completamente nuova di monovolume, che erano pi\u00f9 slanciati ed avevano un migliore design rispetto ai modelli antenati. Inoltre, questi modelli Chrysler avevano in dotazione dei pacchetti che non erano disponibili sui concorrenti.\nLa Silhouette, essendo un veicolo di caratteristiche lussuose, fu uno dei primi modelli ad offrire un videoregistratore con uno schermo a cristalli liquidi per permettere la visione nei sedili posteriori. Questo optional fu molto richiesto dalle famiglie con i bambini. Nel 2001, la Silhouette fu oggetto di un leggero restyling che fu incentrato, tra l'altro, sulla calandra, che divenne cromata.\nSicurezza.\nLa seconda serie della Silhouette ricevette un basso giudizio dall'Insurance Institute for Highway Safety. Alcune rilevazioni fatte dall'istituto citato furono:\nLa National Highway Traffic Safety Administration diede invece quattro stelle per la protezione del guidatore e tre stelle per quella del passeggero nel caso di un urto frontale a 56 km/h. In caso di impatto laterale, l'istituto diede cinque stelle per la protezione dei passeggeri, sia anteriori che posteriori.\nI problemi di sicurezza del modello Montana vennero affrontati con il nuovo Montana SV6, che guadagn\u00f2 il pi\u00f9 alto punteggio da parte dell'Insurance Institute, nelle prove di urto frontale."}
{"id": "3640964", "revid": "1522738", "url": "https://it.wikipedia.org/wiki?curid=3640964", "title": "Stemma di Palau", "text": ""}
{"id": "3640965", "revid": "339392", "url": "https://it.wikipedia.org/wiki?curid=3640965", "title": "Wipeout - pronti a tutto!", "text": ""}
{"id": "3640967", "revid": "124123", "url": "https://it.wikipedia.org/wiki?curid=3640967", "title": "Gaston Cr\u00e9mieux", "text": "Blanquista, fu protagonista della breve esperienza rivoluzionaria della comune di Marsiglia.\nBiografia.\nFiglio di Abraham Cr\u00e9mieux (1808-1872) e di Alexandrine Rachel Vidal (nata nel 1810), Louis Gaston Isaac discende da una famiglia ebraica imparentata ad Adolphe Cr\u00e9mieux (1796-1880). \nLaureato in giurisprudenza nell'Universit\u00e0 di Aix en Provence nel 1856, esercit\u00f2 l'avvocatura a N\u00eemes. Vi divenne l'\"avvocato dei poveri\" e nel 1857 fond\u00f2 con quattro amici il giornale \"L'Avenir\", sorvegliato dalla polizia bonapartista per le sue opinioni \u00abpoliticamente pericolose\u00bb\nNel 1862 si trasfer\u00ec a Marsiglia e s'iscrisse alla massoneria nel 1864, anno in cui spos\u00f2 No\u00e9mie Molina, avendone tre figli, all'ultimo dei quali pose nome Robespierre, secondo le proprie convinzioni repubblicane e democratiche. Dal 1865 s'impegn\u00f2 nella creazione di scuole per adulti, fondando a questo scopo, nel 1868, l'\"Association phoc\u00e9enne de l'Enseignement, de l'Instruction et de l'Education des deux sexes\".\nQuando il Secondo Impero vacillava sotto le sconfitte patite nella guerra franco-prussiana, l'8 agosto 1870 Cr\u00e9mieux fu alla testa della prima insurrezione popolare di Marsiglia. Arrestato, il 27 agosto fu condannato a sei mesi di carcere. Ma il regime napoleonico cadde il 4 settembre e Cr\u00e9mieux venne liberato da una folla di 20.000 persone.\nAlphonse Esquiros, nominato amministratore del dipartimento delle Bouches-du-Rh\u00f4ne, diede avvio a una vasta epurazione degli elementi bonapartisti, legittimisti e clericali, venendo sconfessato da L\u00e9on Gambetta. Il 1\u00ba novembre la commissione dipartimentale sment\u00ec per\u00f2 Gambetta e pose Esquiros alla testa della commissione municipale di Marsiglia, mentre Gustave Cluseret venne messo a capo della Guardia nazionale e Clovis Hugues prese il comando della Legione urbana.\nCr\u00e9mieux assistette il 12 febbraio del 1871 alla prima seduta dell'Assemblea Nazionale riunita a Bordeaux. Dalla tribuna del pubblico difese Garibaldi dagli insulti dei numerosi deputati monarchici, eletti soprattutto nelle province, lanciando l'invettiva famosa: \u00abMaggioranza rurale, vergogna della Francia!\u00bb\nAlla notizia dell'insurrezione di Parigi del 18 marzo, Cr\u00e9mieux prese la testa dell'insurrezione di Marsiglia. Il 22 marzo, guardie nazionali, soldati e guardie civiche occuparono la Prefettura destituendo le autorit\u00e0 e arrestando il prefetto Cosnier. Venne costituita la commissione dipartimentale con a capo Cr\u00e9mieux e costituita da altri 12 membri. Non c'era per\u00f2 accordo tra la Commissione dipartimentale e il Consiglio di Marsiglia, che venne sciolto, mentre il 27 marzo il generale Espivent de la Villeboisnet, comandante delle forze militare delle Bouches-du-Rh\u00f4ne, si dichiarava in stato di guerra contro le citt\u00e0 ribelli del dipartimento. Il 3 aprile, al grido di \u00abViva Ges\u00f9! Viva il Sacro Cuore!\u00bb, le sue truppe entrarono a Marsiglia che, bombardata anche dal mare, si arrese il 5 aprile.\nCr\u00e9mieux non fugg\u00ec e fu arrestato l'8 aprile. Processato il 12 giugno dalla corte marziale, il 28 giugno fu condannato a morte. Mentre egli scriveva in prigione il dramma \"Le Neuf Thermidor ou la mort de Robespierre\", parenti e amici si attivavano per fargli ottenere la grazia. Thiers illuse la moglie di Cr\u00e9mieux promettendo una grazia che non aveva nessuna intenzione di concedere e il 30 novembre Cr\u00e9mieux fu fucilato nel campo di tiro del Faro di Marsiglia."}
{"id": "3640980", "revid": "599013", "url": "https://it.wikipedia.org/wiki?curid=3640980", "title": "Ion P\u00e2rc\u0103lab", "text": ""}
{"id": "3640988", "revid": "1632387", "url": "https://it.wikipedia.org/wiki?curid=3640988", "title": "Khaos Legions", "text": "Khaos Legions \u00e8 il decimo album in studio del gruppo musicale svedese Arch Enemy, pubblicato il 30 maggio 2011 dalla Century Media.\nIl disco.\nRegistrato tra dicembre 2010 e marzo 2011, \"Khaos Legions\" \u00e8 stato l'ultimo album registrato dal gruppo insieme al chitarrista Christopher Amott e alla cantante Angela Gossow, i quali hanno abbandonato il gruppo rispettivamente nel 2012 e nel marzo 2014.\nIl disco \u00e8 stato pubblicato nei formati standard ed edizione limitata. Quest'ultima contiene un disco aggiuntivo denominato \"Kovered in Khaos CD\", che racchiude una cover realizzata durante le sessioni di registrazione di \"Khaos Legions\" e tre realizzate durante le sessioni di registrazione di \"Rise of the Tyrant\"."}
{"id": "3640989", "revid": "767487", "url": "https://it.wikipedia.org/wiki?curid=3640989", "title": "Sackcloth 'n' Ashes", "text": "Sackcloth 'n' Ashes \u00e8 l'album d'esordio del gruppo 16 Horsepower, pubblicato nel 1996 per l'etichetta A&amp;M. \u00c8 la prima pubblicazione per una major, dopo l'esordio dell'anno precedente con l'EP eponimo.\nIl titolo dell'album (\u00abvestito di sacco e cenere\u00bb) \u00e8 una citazione dal Libro di Daniele:\nNell'album si respira un'atmosfera di morte e redenzione, dove vecchi strumenti come il banjo e il violino assumono tinte nuove debitrici delle atmosfere decadenti dei Velvet Underground o cupe alla Joy Division.\nL'album \u00e8 stato prodotto da Warren Bruleigh, gi\u00e0 produttore dei Violent Femmes, in cui suona il violino proprio il cantante del gruppo, Gordon Gano."}
{"id": "3640996", "revid": "729019", "url": "https://it.wikipedia.org/wiki?curid=3640996", "title": "Jennifer Oeser", "text": ""}
{"id": "3641004", "revid": "1266208", "url": "https://it.wikipedia.org/wiki?curid=3641004", "title": "Promozione 1951-1952 (Lega Interregionale Sud)", "text": "La Lega Interregionale Sud fu l'ente della F.I.G.C. che gest\u00ec il campionato di Promozione nella stagione sportiva 1951-1952. La manifestazione fu organizzata dalla Lega Interregionale Sud avente sede a Napoli. Nella giurisdizione della Lega ricadevano le societ\u00e0 aventi sede nell'Italia meridionale.\nIl campionato giunse alla sua ultima edizione: dalla stagione successiva sarebbe stato sostituito dal nuovo torneo di IV Serie gestito da un'unica lega nazionale, mentre la gran massa delle escluse sarebbe tornata nelle leghe regionali che avrebbero organizzato un nuovo campionato di qualit\u00e0 che avrebbe ereditato il nome di Promozione. Proprio in vista del nuovo inquadramento, la Lega Interregionale Sud configur\u00f2 i suoi gironi in maniera da rispettare i confini regionali, inserendo le campane e le calabresi nel gruppo A, le pugliesi e le lucane nel B, e le siciliane nel C, di tal guisa che nel Meridione fu vista una certa continuit\u00e0 tra la vecchia e la nuova Promozione, e la IV Serie sembr\u00f2 di contro un nuovo campionato che, nei decenni, sarebbe evoluto nell'attuale Serie D.\nConcretamente, al Sud vennero assegnati dieci posti per la IV Serie: fino all'ultimo, infatti, valse la clausola derogatoria introdotta nel 1948 che aveva omaggiato il Meridione di un girone supplementare a patto che non venisse conteggiato nella distribuzione delle promozioni. Essendo i tre gironi diseguali, quattro posti furono abbinati al gruppo pi\u00f9 ampio, e tre ciascuno agli altri due. In pi\u00f9 comunque, il presidente federale Ottorino Barassi, napoletano, compens\u00f2 la situazione assegnando proprio al Sud quattro dei dieci posti residui a lui riservati dal regolamento.\nGirone M.\nClassifica finale.\nLegenda:\nNote:\nGirone N.\nClassifica finale.\nLegenda:\nNote:\nGirone O.\nClassifica finale.\nLegenda:\nNote:"}
{"id": "3641011", "revid": "1305772", "url": "https://it.wikipedia.org/wiki?curid=3641011", "title": "Lazar", "text": ""}
{"id": "3641013", "revid": "47767", "url": "https://it.wikipedia.org/wiki?curid=3641013", "title": "Lazaros", "text": ""}
{"id": "3641015", "revid": "100862611", "url": "https://it.wikipedia.org/wiki?curid=3641015", "title": "L\u00e1zaro", "text": ""}
{"id": "3641017", "revid": "1186766", "url": "https://it.wikipedia.org/wiki?curid=3641017", "title": "Lazaro", "text": ""}
{"id": "3641018", "revid": "38120", "url": "https://it.wikipedia.org/wiki?curid=3641018", "title": "L\u00e1z\u00e1r", "text": ""}
{"id": "3641033", "revid": "293377", "url": "https://it.wikipedia.org/wiki?curid=3641033", "title": "Pattaya United F.C.", "text": ""}
{"id": "3641036", "revid": "293377", "url": "https://it.wikipedia.org/wiki?curid=3641036", "title": "Thai Farmers Bank", "text": ""}
{"id": "3641040", "revid": "913245", "url": "https://it.wikipedia.org/wiki?curid=3641040", "title": "Mohammad Samimi", "text": ""}
{"id": "3641046", "revid": "619191", "url": "https://it.wikipedia.org/wiki?curid=3641046", "title": "Rewrite", "text": " \u00e8 una visual novel giapponese sviluppata dalla Key, pubblicata per Microsoft Windows il 24 giugno 2011. \u00c8 l'ennesimo gioco della Key, creatrice di altri titoli come \"Kanon\", \"Air\" e \"Clannad\". Il gameplay segue una trama che offre scenari predefiniti con vari corsi di interazione, i quali si concentrano su sei eroine. Due adattamenti manga sono stati serializzati rispettivamente sul \"Dengeki G's Magazine\" e sul \"Dengeki Daioh\" della ASCII Media Works, mentre un terzo ha ottenuto la serializzazione sul \"Manga 4-koma Palette\" di Ichijinsha. Un adattamento anime, prodotto dalla 8-Bit e annunciato nel settembre 2015 al termine della serie televisiva \"Charlotte\", \u00e8 stato trasmesso in Giappone tra il 2 luglio e il 24 settembre 2016. Una seconda stagione \u00e8 andata in onda dal 14 gennaio al 25 marzo 2017. L'ingranaggio nel logo contiene il kanji dello zodiaco cinese.\nTrama.\n\"Rewrite\" si svolge in una citt\u00e0 immaginaria di nome , dove gli alberi sono numerosi quanto gli edifici negli altri centri abitati. Tuttavia, sebbene il luogo appaia essere rurale, ci sono molti elementi tipici delle citt\u00e0 normali e a causa dell'ambiente moderno, viene trasmesso uno strano senso di nostalgia. La storia si basa in una scuola superiore. La prima met\u00e0 di \"Rewrite\" consiste in scene divertenti tra i personaggi che si incontrano pi\u00f9 volte al giorno. La seconda met\u00e0 invece \u00e8 pi\u00f9 seria, emotiva e porta un senso di mistero alla trama."}
{"id": "3641047", "revid": "767487", "url": "https://it.wikipedia.org/wiki?curid=3641047", "title": "Sam (film)", "text": "Sam (conosciuto anche come The Hottest Fourth of July in the History of Brewster County) \u00e8 un film western statunitense del 1967 diretto da Larry Buchanan.\nProduzione.\nIl film \u00e8 stato girato all'Alamo Village, un set per film e attrazione turistica in Texas. \u00c8 il terzo film ad ambientazione western del regista di B-Movie Larry Buchanan dopo \"The Cowboy\" (un cortometraggio del 1951) e \"Grubstake\" (1952)"}
{"id": "3641048", "revid": "46931", "url": "https://it.wikipedia.org/wiki?curid=3641048", "title": "The Hottest Fourth of July in the History of Brewster County", "text": ""}
{"id": "3641052", "revid": "33689", "url": "https://it.wikipedia.org/wiki?curid=3641052", "title": "History Channel", "text": ""}
{"id": "3641067", "revid": "585241", "url": "https://it.wikipedia.org/wiki?curid=3641067", "title": "Electro Dance", "text": ""}
{"id": "3641075", "revid": "79968", "url": "https://it.wikipedia.org/wiki?curid=3641075", "title": "Addio giovinezza! (operetta)", "text": "Addio giovinezza! \u00e8 un'operetta in 3 atti, versi di Alessandro De Stefani, musica di Giuseppe Pietri, dalla commedia omonima di Sandro Camasio e Nino Oxilia, chiamati i \"dioscuri\" nella goliardia torinese d'inizio Novecento per la loro salda amicizia e il sodalizio letterario. Fu rappresentata per la prima volta come commedia goliardica e studentesca al Teatro Manzoni di Milano il 27 marzo 1911 dalla compagnia Talli-Melato e il 4 aprile seguente al Carignano di Torino dalla compagnia Falconi-Di Lorenzo. L'operetta fu rappresentata per la prima volta il 20 gennaio 1915 al Teatro Goldoni di Livorno.\nNe furono tratti quattro film: nel 1913, nel 1918, nel 1927 e nel 1940; oltre a due versioni televisive: nel 1965 con Umberto Orsini, Lucilla Morlacchi, Renzo Palmer, Lauretta Masiero, e nel 1968 con Nino Castelnuovo, Gigliola Cinquetti, Mario Maranzana, Ornella Vanoni.\nIl nome della protagonista, Dorina, deriverebbe da una ragazza amata da Camasio, ovvero Dorina Ronga, frequentata da Camasio e Oxilia nell'estate del 1910, durante una villeggiatura a Nizza Monferrato."}
{"id": "3641082", "revid": "3115", "url": "https://it.wikipedia.org/wiki?curid=3641082", "title": "Galliano (Barberino di Mugello)", "text": "Galliano di Mugello \u00e8 una frazione del comune italiano di Barberino di Mugello, nella citt\u00e0 metropolitana di Firenze, in Toscana.\nSi estende a ridosso dei monti Appennini e nel 2011 conta circa abitanti. Il borgo, di origine antica, comprende il castello e la chiesa parrocchiale dedicata a san Bartolomeo.\nStoria.\nLe origini e la famiglia Ubaldini.\nLe origini di Galliano sono strettamente connesse a quelle della famiglia degli Ubaldini, Il cui insediamento nel Mugello risale al 600 d.C. con le invasioni barbariche. Successivamente gli Ubaldini continuarono la loro espansione territoriale.\nNel 1010 il loro controllo si estendeva fino all'Appennino Tosco-Emiliano, tant'\u00e8 che il territorio compreso fra la Sieve, il Mugello, ed il versante settentrionale oggi bolognese e romagnolo venne definito \"alpes Ubaldinorum\".\nNel 1186 i figli di Ubaldino di Mugello e Greccio di Ottaviano, ratificarono l'atto che sanciva la divisione patrimoniale dei beni familiari. In questo contesto si ebbe la nascita dei tre rami distinti della famiglia: uno con sede a Galliano, uno a Senni e uno a Montaccianico.\nLa politica della famiglia si basava sulla detenzione di un potere assoluto su cose e persone come dimostra l'atto ufficiale del 25 novembre 1220 sancito da Federico II imperatore del Sacro Romano Impero.\nNonostante la presenza degli Ubaldini, la fondazione del borgo risale ai primi decenni dell'anno mille, ma \u00e8 solo con il testamento di Ubaldo Ubaldini ai suoi figli che compare per la prima volta la dicitura \"Borgum Gallani\" oltre a quella di \"castrum Gallani\", ovvero di Castello. Il suddetto castello, oltre ad essere il primo edificio murato costruito a Galliano divenne la dimora fortificata della famiglia, denominata il \u201cPalazzaccio\u201d.\nIl borgo \u00e8 quindi sorto in epoca successiva rispetto al castello e in maniera probabilmente del tutto spontanea, quando alcuni vassalli decisero di avvicinarsi alla rocca dei signori, pensando di assicurarsi una maggiore protezione in caso di pericolo. Anche il nome Galliano si ritiene sia stato dato dagli stessi abitanti del paese. L'immagine del gallo si trovava infatti sopra una delle principali porte.\nLa ragione pi\u00f9 evidente che pu\u00f2 aver portato gli Ubaldini a Galliano, facendone fortificare il borgo, si ritrova nella sua posizione strategica rispetto ai loro stessi possedimenti e rispetto alle vie di comunicazione. Da questa zona si snoda il \u201cpasso dell'Osteria Bruciata\u201d: la principale via di comunicazione fra la citt\u00e0 di Firenze e il nord Italia, fino al 1306, quando vennero istituite nuove vie. L'unica testimonianza dell'esistenza dell'osteria in prossimit\u00e0 del passo \u00e8 di Alfonso Parigi il Vecchio, il quale svolse un sopralluogo il 22 settembre 1585 per ricercarla.\nL'importanza di questa strada non deriva soltanto dal fatto che sia stata percorsa da alcuni illustri personaggi, tra i quali Dante Alighieri nel 1286 e papa Gregorio X in occasione dei viaggi per il Concilio di Lione nel 1273 e nel 1275, ma anche dal fatto che si trattava di una delle principali fonti di reddito della famiglia visti i pagamenti dei vari pedaggi imposti ai viaggiatori.\nGalliano era l'ultimo paese fortificato prima del lungo cammino per attraversare l'Appennino e quindi rappresentava un indispensabile punto di sosta per i viaggiatori. Infatti il paese fu dotato fin dall'inizio di un \u201chospitale\u201d, ovvero di un luogo di ricovero per i viandanti sprovvisti di mezzi economici.\nUn'altra delle cause che probabilmente portarono alla fondazione del borgo pu\u00f2 essere ritrovata nel sempre pi\u00f9 importante ruolo che l'agricoltura mugellana stava assumendo per la citt\u00e0 di Firenze, grazie soprattutto alla posizione geografica della zona e alla scarsit\u00e0 delle derrate provenienti dalla pianura fiorentina.\nLa struttura del borgo originario.\nInizialmente il borgo presentava i caratteri tipici dei borghi fiorentini del 1200: era circondato da una cinta muraria in pietra voluta dalla famiglia Ubaldini ed era posto in posizione leggermente sopraelevata rispetto al territorio circostante. Sulla strada interna si affacciavano le abitazioni, tutte caratterizzate dalla forma stretta ed allungata, edificate realizzando due massicce pareti portanti \nparallele in pietrame di fiume, con divisioni interne in legno.\nAnche allora, come oggi, il paese si trovava fra il fiume Tavaiano e il torrente Sorcella. La vicinanza del centro abitato a due fonti d'acqua derivava sia dalla necessit\u00e0 degli abitanti del paese di bere e di lavarsi ma anche dalla possibilit\u00e0 di utilizzare l'acqua per azionare i mulini.\nGli Ubaldini, fin dalla formazione del paese, possedettero un'abitazione all'interno del borgo che veniva usata come casa di rappresentanza.\nFuori dalle mura, come in tutti i borghi fiorentini, venne edificata la chiesa. Sembra che nel 790 esistessero gi\u00e0 due costruzioni religiose distinte: un monastero femminile ed una chiesa intitolata a San Pietro.\nLa tradizione vuole che la nuova chiesa sia stata inaugurata il 19 maggio 1163 da San Tommaso di Canterbury, il quale pass\u00f2 da Galliano durante la sua fuga verso Roma.\nLa fine degli Ubaldini.\nIl primo momento di crisi del paese coincide con la riduzione del patrimonio della famiglia Ubaldini, vista la forte influenza che la famiglia esercitava sull'economia del posto.\nLa fine della grande fortuna di Galliano e degli Ubaldini si pu\u00f2 far risalire all'ultimo decennio del Duecento, quando la citt\u00e0 di Firenze inizi\u00f2 a interessarsi seriamente ai territori mugellani. Gli Ubaldini non nutrirono mai una grande simpatia verso Firenze, visto soprattutto il comune interesse nel controllo territoriale. \u00c8 facilmente comprensibile che una grande citt\u00e0 come Firenze non accettasse una signoria indipendente nel territorio limitrofo.\nNel 1201 Firenze invi\u00f2 a Galliano il Podest\u00e0 Paganello de' Porcari con la speranza di riuscire a trovare un accordo che tutelasse i cittadini che transitavano in quelle zone. Venne firmato un atto nel quale gli Ubaldini si impegnavano a proteggere i cittadini fiorentini e a risarcirli nel caso in cui fossero stati depredati. Questo atto \u00e8 la prova dell'importanza che il paese aveva assunto all'epoca. Ciononostante questo patto ebbe vita breve: dopo poco tempo i mercanti fiorentini ricominciarono ad essere depredati.\nGli stessi motivi portarono gli Uabldini ad inimicarsi anche la citt\u00e0 di Bologna: nel 1276 il governo bolognese si lament\u00f2 pubblicamente dei feudatari Ubaldini, definendoli dei briganti.\nIl ripetersi di questi episodi e il mancato rispetto dell'accordo costrinse Firenze a rispondere con le armi.\nQuando il partito guelfo, governante a Firenze, si divise internamente nella fazione dei bianchi e in quella dei neri, la famiglia Ubaldini, ad eccezione di alcuni esponenti, si schier\u00f2 contro i neri. Nel 1302 aderirono all'accordo di San Godenzo, il quale sanciva una lega che comprendeva gli esiliati bianchi, i ghibellini fiorentini e romagnoli, con le citt\u00e0 di Pistoia e Bologna. Da ci\u00f2 deriv\u00f2 uno scontro militare che port\u00f2 le milizie fiorentine ad occupare il castello e la rocca della citt\u00e0 di Galliano: dopo poco tempo gli Ubaldini riuscirono a riconquistare il castello e il paese. \nNel 1306 si arriv\u00f2 ad una svolta: Bologna cambi\u00f2 improvvisamente schieramento e Pistoia cadde, portando in vantaggio Firenze.\nIn circa tre mesi i ghibellini fiorentini e romagnoli riuscirono a far crollare la fortezza di Montaccianico nella quale si erano rifugiati gli Ubaldini.\nNonostante gli accordi presi il paese di Galliano risent\u00ec della sconfitta. Dopo questo episodio alcuni membri della famiglia decisero di passare dalla parte dei guelfi neri, giurando fedelt\u00e0 al comune fiorentino. Questa volta tennero fede alla parola data e riuscirono quindi ad evitare altri scontri.\nDopo la battaglia di Montaccianico si pu\u00f2 definitivamente ritenere conclusa la signoria feduale degli Ubaldini nel Mugello.\nIl Trecento.\nIl 29 aprile 1306 il Consiglio dei cento del comune di Firenze decise di fondare le due \u201cTerre Nuove\u201d: Castel San Barnaba (l'attuale Scarperia) e Firenzuola. Nonostante la vecchia strada dell'Osteria Bruciata fosse ancora denominata maestra in un elenco del 1318, i viaggiatori avevano abbandonato questo percorso a favore delle nuove vie.\nQuesta decisione fece s\u00ec che nel 1318 tutti i viaggiatori abbandonassero la strada dell'Osteria Bruciata, che passava nei pressi di Galliano, per usare la nuova via. Questo cambiamento di viabilit\u00e0 fece crollare le rendite degli Ubaldini. Galliano si ritrov\u00f2 in un contesto marginale, dove vennero a mancare tutti i benefici portati dai viaggiatori di passaggio.\nNel 1351 i milanesi, diretti a Scarperia, conquistarono Galliano e altri paesi del Mugello, occupando il castello e saccheggiando le abitazione e il circondario.\nLe truppe fiorentine presenti a Scarperia riuscirono a respingere i Visconti e ad impedire l'assedio alla citt\u00e0 di Firenze. Fu allora che il governo fiorentino, servendosi degli Ubaldini di Villanuova, decise di far abbattere la rocca e il castello gallianesi onde evitare che potessero tornare nuovamente utili ai nemici.\nNel 1364 per\u00f2 ci fu un altro passo indietro: Firenze si rese conto dell'errore commesso e decise di far totalmente riedificare sia il castello che la rocca, offrendo anche un risarcimento ai cittadini.\nDurante i lavori di riedificazione Galliano fu anche riconosciuto come sede di un Comunello e nel 1376 fu inserito nel Piviere di Santa Reparata a Piemonte.\nIl Quattrocento: l'appoderamento, la famiglia Medici e il ritorno degli Ubaldini.\nA partire dalla met\u00e0 del Quattrocento a Galliano si manifest\u00f2, come in tutto il Mugello, il fenomeno dell'appoderamento: le pi\u00f9 grandi e ricche casate di Firenze decisero di acquistare grossi terreni nelle campagne circostanti a causa di una rinnovata vocazione agricola.\nNel territorio di Galliano nel giro di pochi decenni tutti i possedimenti terrieri passarono sotto il controllo dei grandi proprietari fiorentini tramite compra-vendita, baratto o addirittura semplice debito. I protagonisti di questo fenomeno furono principalmente i Medici, la potente famiglia fiorentina, che grazie a Piero, padre di Lorenzo il Magnifico, arriv\u00f2 a possedere tutti i poderi e i terreni pi\u00f9 redditizi. In questo contesto furono avviate le prime opere di modernizzazione e venne istituito il contratto di mezzadria.\nLa famiglia Medici invest\u00ec anche in abitazioni oltre che in terreni e il primo commento scritto sulla citt\u00e0 di Galliano \u00e8 della figlia di Mastro Zanobi, collaboratore di Lorenzo de' Medici, che rimase piacevolmente colpita dalla bellezza del paesaggio e dal buon carattere degli abitanti.\nDalla fine del Quattrocento, quando la famiglia Medici fu costretta a cedere le proprie terre a causa dell'esilio, si ebbe una nuova ascesa degli Ubaldini, i quali riottennero parte delle vecchie terre, riuscendo a costruire anche la loro propria fattoria, insieme ad altri piccoli proprietari terrieri. Nacque cos\u00ec anche una nuova fase di espansione della cittadina di Galliano, dovuta anche alla divisione sia esterna che interna delle terre alle tre pi\u00f9 grandi famiglie dell'epoca: gli Ubaldini, i Gerini e i Guidacci.\nIl Cinquecento.\nL'interno del paese per tutto il Cinquecento non fu soggetto a investimenti n\u00e9 da parte della nobilt\u00e0 n\u00e9 da parte della ricca borghesia fiorentina. Galliano, pertanto, rimase abitato soprattutto da lavoratori agricoli, contadini, piccoli artigiani e livellai, ovvero gli affittuari delle propriet\u00e0 ecclesiastiche. \u00c8 abbastanza probabile che a quel periodo risalga anche la nascita di una piccola manifattura tessile, come riportano alcune testimonianze.\nLa costruzione della fattoria Ubaldini a met\u00e0 del Cinquecento port\u00f2 un netto miglioramento all'economia rurale della zona. Si ebbe un cambiamento fondamentale nel sistema di controllo e gestione: i poderi non sarebbero stati pi\u00f9 indipendenti e scollegati tra loro.\nCon la nascita della fattoria si ebbe anche l'acquisto del mulino che port\u00f2 un netto miglioramento all'economia del paese. Ogni podere della fattoria era composto da pi\u00f9 appezzamenti di terreno, con la casa colonica posizionata centralmente, leggermente sopraelevata e vicina ad un corso d'acqua.\nPer quanto riguarda la gestione, alcune fonti fanno pensare ad un'amministrazione di tipo unitario gi\u00e0 nel 1580, quindi con netto anticipo rispetto a tutte le fattorie dell'epoca. Tutti i poderi erano condotti a mezzadria.\nA partire dalla fine del Cinquecento la situazione alimentare di tutto il Mediterraneo sub\u00ec una grave crisi, andando cos\u00ec ad aggravare le gi\u00e0 precarie situazioni nelle campagne.\nAnche Galliano risent\u00ec di questa situazione considerato che il governo granducale continuava ad imporre dazi e gabelle alle attivit\u00e0 agricole e commerciali delle campagne. Questa situazione rimase pressoch\u00e9 invariata fino all'arrivo dei Lorena.\nColoro che non lavoravano erano costretti a darsi alla fuga o al banditismo.\nIl Seicento e il Settecento: la famiglia Torrigiani.\nNel 1651 la spartizione del territorio nelle mani di tre grandi famiglie nobiliari: gli Ubaldini, i Gerini e i Guidacci, distrusse l'equilibrio interno del paese. Fu allora che la famiglia Torrigiani eredit\u00f2 tutte le propriet\u00e0 dei Guidacci. Il loro arrivo e la costruzione della loro fattoria portarono ad un nuovo assetto. I Torrigiani non avevano un passato glorioso o titoli nobiliari, ma ciononostante riuscirono ad ottenere un patrimonio tale da sostituire la vecchia nobilt\u00e0 della Firenze granducale. Le origini di questa famiglia sono molto incerte: deve la sua fortuna ai Medici, ai quali rimasero fedeli anche nel periodo di crisi. Il loro arrivo a Galliano si deve al matrimonio fra Camilla Guidacci e Raffaello Torrigiani. Alla morte del fratello di lei, il 28 aprile 1650 i Torrigiani acquisirono il controllo e tutti i beni dei Guidacci, compresi quelli di Galliano. Inoltre nel 1645 quando il figlio di Camilla fu nominato arcivescovo a Ravenna, si ebbe un'altra grande espansione territoriale.\nLa famiglia Torrigiani, a differenza degli Ubaldini che non si erano mai ampliati sul territorio, aveva acquistato nuovi terreni dai Medici. Riusc\u00ec ad espandere i suoi territori anche verso gli Appennini, soprattutto nel periodo compreso fra il 1666 e il 1670. In questo periodo di espansione, inoltre, i Torrigiani non incontrarono grossa resistenza da parte degli altri proprietari terrieri, anche perch\u00e9 erano gli unici interessati ad una reale espansione. La fattoria Torrigiani di Galliano fu creata nel 1651, anche se fu continuamente modificata nel corso degli anni. Si pu\u00f2 dire che Galliano, all'inizio del Settecento si presentava come un centro esclusivamente agricolo e fra il Cinquecento e il Settecento la vita si svolge in maniera piuttosto regolare.\nNella primavera del 1758 il fiume Tavaiano strarip\u00f2 in pi\u00f9 punti, allagando parte del territorio.\nNel 1785 il Granduca Pietro Leopoldo soppresse tutte le corporazioni religiose della Toscana comprese le tre di Galliano. Le novit\u00e0 portate dalle nuove disposizioni dello Stato lorenese fecero s\u00ec che per la prima volta dalla fine della Signoria degli Ubaldini, gli abitanti del castello non avessero pi\u00f9 il controllo diretto delle proprie magistrature, ma dovevano rimettersi a decisioni prese da organismi esterni. \u00c8 a partire da questo momento, con Pietro Leopoldo, che si pu\u00f2 far risalire il grande processo di trasformazione nell'odierno paese rurale. Le numerose innovazioni e le riforme sull'attivit\u00e0 agricola riuscirono a \"rompere gli equilibri\" che si erano ormai consolidati negli anni. Una di queste importanti innovazioni fu la costruzione della strada Bolognese, la quale riport\u00f2 movimento nelle vicinanze del paese.\nL'Ottocento.\nFino ai primi anni dell'Ottocento la popolazione gallianese era composta principalmente da contadini autonomi, proprietari di piccoli apprezzamenti di terreno e soprattutto carbonai. Nel 1804 con la morte di Giuseppe Ubaldini, la millenaria storia della famiglia ebbe termine. Il primo erede di Giuseppe Ubaldini, Giuseppe di Andrea Geppi pass\u00f2 tutti i beni al figlio Giovanni Andrea, il quale per\u00f2 non ebbe figli e cos\u00ec anche la casata dei Geppi si estinse. L'eredit\u00e0 pass\u00f2 quindi a Luigi Vaj, di nobile famiglia pratese, marito di Maria Luisa Geppi, l'ultima esponente della famiglia Geppi. Si ebbe in questo modo la nascita della casata dei Ubaldini Vaj-Geppi. La nuova famiglia padrone della fattoria si trov\u00f2 subito a dover affrontare la questione della chiesa di San Bartolomeo che necessitava di manutenzione, viste le pessime condizioni in cui versava, e decise cos\u00ec di finanziarne la completa ricostruzione. Il nuovo edificio venne consacrato nel 1847 dal parroco Francalanci. Oltre alla chiesa, la nuova famiglia dei Vaj-Geppi si occup\u00f2 di modificare e ristrutturare anche altri stabilimenti.\nLe condizioni di vita degli abitanti, per\u00f2, continuavano a peggiorare finch\u00e9 nel 1816-1817 si arriv\u00f2 ad avere una grande epidemia di tifo petecchiale. Passata l'epidemia, il governo granducale favor\u00ec il diffondersi della coltivazione della patata nella speranza di sopperire al fabbisogno nutrizionale della popolazione. Nel 1818 l'epidemia fu definitivamente debellata e il paese ne usc\u00ec completamente modificato, sia per quanto riguarda l'agricoltura che per la struttura. Il governo infatti decise di promuovere ingenti lavori stradali tentando cos\u00ec di assorbire il flusso di braccianti proveniente dalla campagna.\nNel 1860 Galliano insieme a tutto il Mugello entra a far parte del nuovo Stato Italiano. Dal punto di vista amministrativo la situazione rimase uguale al periodo granducale, poich\u00e9 Galliano fu confermato all'interno del territorio di Barberino di Mugello. Inoltre, considerato che i posti da consiglieri comunali erano occupati principalmente dai grandi proprietari terrieri della zona, che puntavano a difendere soltanto i loro interessi, non si ebbe nessun rilevante miglioramento socio-economico. Nel paese c'era un'aspettativa di vita alquanto bassa, gli abitanti non arrivavano a pi\u00f9 di 75 anni e rappresentavano una piccola parte della popolazione. La mortalit\u00e0 infantile era diminuita rispetto al Cinquecento, creando cos\u00ec per la prima volta un incremento demografico. Gli abitanti erano particolarmente soggetti a malattie infettive, tra cui la pellagra. La zona del Mugello ne era particolarmente colpita a causa del consumo di granoturco avariato. L'inizio di un'altra difficile epoca per il paese pu\u00f2 essere fatta risalire al 1883, quando una grande epidemia di vaiolo decim\u00f2 la popolazione.\nSport.\nCalcio.\nLa squadra locale \u00e8 l' \"A.S.D. Gallianese\", fondata nel 1964 e nella stagione 2019-2020 militante in Prima Categoria."}
{"id": "3641083", "revid": "599013", "url": "https://it.wikipedia.org/wiki?curid=3641083", "title": "Helmut Sadlowski", "text": "Carriera.\nFu un centrocampista. In questo ruolo, ma anche da difensore, vest\u00ec le maglie di Union Hamborn, Arminia Hannover, Hamborn 07, Schalke 04, Rot Wei\u00df Oberhausen, Osterfield e Sterkrade.\nTra queste squadre la sua esperienza calcistica pi\u00f9 fortunata la ebbe con i \"Blu reali\", coi quali vinse un campionato tedesco occidentale nel 1958, partecipando anche all'edizione 1958-59 della Coppa Campioni. Con la squadra di Gelsenkirchen Sadlowski colleziona 138 presenze e 37 reti in campionato. Chiude la carriera nel 1964.\nIl giorno della sua scomparsa il sito ufficiale dello Schalke 04 gli dedica un articolo in sua memoria."}
{"id": "3641092", "revid": "767487", "url": "https://it.wikipedia.org/wiki?curid=3641092", "title": "Mondo Trasho", "text": "Mondo Trasho \u00e8 un film del 1969 diretto da John Waters, con Divine e Mary Vivian Pearce.\nTrama.\nUna donna bionda viene sedotta in un parco da un hippie feticista del piede femminile. Quest'ultimo poi comincia a succhiarle le dita dei piedi mentre lei immagina di essere Cenerentola. Successivamente la donna viene investita da Divine, una corpulenta drag queen che stava cercando di dare un passaggio ad un autostoppista nudo. Poi Divine soccorre la donna e la porta ad una clinica, dove il dottor Coathanger le amputa i piedi e li sostituisce con degli uccelli, che trasporteranno la bionda in giro per Baltimora.\nProduzione.\nMentre giravano la scena dell'autostoppista nudo, John Waters e la crew si trovavano al campus dell'Universit\u00e0 Johns Hopkins, dove rischiarono di essere arrestati poich\u00e9 non avevano chiesto il permesso per girare la scena.\nIl film contiene inoltre pochi dialoghi, e le scene si esprimono solo tramite stacchetti musicali.\nTitolo.\nIl titolo del film \u00e8 ispirato a vari mondo movie italiani famosi, come per esempio \"Mondo cane\", \"Mondo Freudo\", \"Mondo Bizzarro\" e altri. Il titolo \u00e8 anche un tributo a \"Mondo Topless\", film di Russ Meyer, regista preferito di John Waters.\nMusiche.\nIn un'intervista del 2008, Waters dichiar\u00f2 che le musiche del film provenivano dalla sua collezione privata. Waters disse di non aver pagato i diritti d'autore poich\u00e9 non poteva permetterselo. Ed \u00e8 per questo motivo che, sempre secondo Waters, \"Mondo Trasho\" usc\u00ec solo nelle sale cinematografiche di Baltimora.\nDistribuzione.\nIl film usc\u00ec solo nelle sale di Baltimora il 14 marzo 1969. Dovuto alla sua natura grafica, il film venne distribuito in VHS.\nAccoglienza.\n\"Mondo Trasho\" ricevette un 50% su Rotten Tomatoes"}
{"id": "3641095", "revid": "287204", "url": "https://it.wikipedia.org/wiki?curid=3641095", "title": "FIVE (mini-album)", "text": ""}
{"id": "3641097", "revid": "599013", "url": "https://it.wikipedia.org/wiki?curid=3641097", "title": "Jos\u00e9 Fernando Bulnes", "text": ""}
{"id": "3641103", "revid": "287204", "url": "https://it.wikipedia.org/wiki?curid=3641103", "title": "Natalie Grandin", "text": "Carriera.\nIn singolare non \u00e8 mai riuscita a superare le qualificazioni nei tornei del Grande Slam, e gli unici tornei che \u00e8 riuscita a vincere sono tre Itf.\nIn doppio ha ottenuto migliori risultati: ha raggiunto i quarti di finale agli Australian Open 2011 e nel WTA Tour \u00e8 arrivata dieci volte in finale non riuscendo per\u00f2 a conquistare alcun titolo. Il 22 agosto 2011 raggiunge la migliore posizione in classifica con il 24\u00ba posto.\nIn Fed Cup ha giocato 35 partite con un record di 22 vittorie e 13 sconfitte."}
{"id": "3641106", "revid": "767487", "url": "https://it.wikipedia.org/wiki?curid=3641106", "title": "Willy Planckaert", "text": "Professionista dal 1965 al 1981, conta la vittoria di tre tappe al Giro d'Italia e di due tappe al Tour de France.\n\u00c8 fratello di Walter e Eddy e padre di Jo.\nCarriera.\nSoprannominato \"il piccolo Van Steenbergen\" a causa della piccola taglia fisica, da dilettante fu secondo ai mondiali di Sallanches 1964. Tra i principali successi da professionista vi sono due tappe e la maglia verde al Tour de France 1966, tre tappe al Giro d'Italia 1967, il Grand Prix Pino Cerami nel 1967, quattro tappe al Tour de Luxembourg tra il 1966 e il 1973, tre tappe alla 4 Jours de Dunkerque tra il 1973 e il 1977, la Dwars door Vlaanderen e una tappa al Crit\u00e9rium du Dauphin\u00e9 Lib\u00e9r\u00e9 nel 1976 e l'\u00c9toile de Bess\u00e8ges nel 1977."}
{"id": "3641107", "revid": "307923", "url": "https://it.wikipedia.org/wiki?curid=3641107", "title": "Battaglia di Capo Palos", "text": ""}
{"id": "3641109", "revid": "767487", "url": "https://it.wikipedia.org/wiki?curid=3641109", "title": "Milano-Torino 2001", "text": "La Milano-Torino 2001, ottantaseiesima edizione della corsa, fu disputata il 17 ottobre 2001, per un percorso totale di 202\u00a0km. Venne vinta dall'italiano Mirko Celestino giunto al traguardo con il tempo di 4h25'06\" alla media di 45,719\u00a0km/h.\nPresero il via a Novate Milanese 178 ciclisti; 135 di essi portarono a termine la gara."}
{"id": "3641118", "revid": "121658", "url": "https://it.wikipedia.org/wiki?curid=3641118", "title": "Imum Coeli", "text": ""}
{"id": "3641121", "revid": "599013", "url": "https://it.wikipedia.org/wiki?curid=3641121", "title": "Anthony Costly", "text": "Biografia.\n\u00c8 il padre del calciatore Carlo Costly.\nCarriera.\nHa partecipato al , al termine del quale gioc\u00f2 per una stagione con il M\u00e1laga."}
{"id": "3641126", "revid": "729019", "url": "https://it.wikipedia.org/wiki?curid=3641126", "title": "Tranvia Milano-Saronno-Tradate", "text": "La tranvia Milano-Saronno-Tradate era una linea della rete tranviaria interurbana di Milano a vapore, che collegava a Milano i centri posti lungo la strada Varesina; fu la seconda infrastruttura di questo tipo aperta in Lombardia.\nStoria.\nDopo una precedente proposta redatta a cura degli ingegneri A. Campiglio ed E. Bianchi, la concessione per la costruzione ed esercizio di un'ippovia da Milano a Saronno e Tradate fu accordata dall'Amministrazione provinciale con seduta del 15 febbraio 1876 alla societ\u00e0 inglese The Milan Tramways Company che faceva capo al cavalier Angelo Lu\u00e8, gi\u00e0 coinvolto nella promozione della tranvia Milano-Monza.\nTale concessione fu tuttavia disdetta e trasferita nel 1877 all'azienda di diritto belga Societ\u00e0 Anonima dei Tramways e delle Ferrovie Economiche di Roma, Milano e Bologna (STFE), fondata nel 1877 e che nel 1889 cambi\u00f2 nome in Societ\u00e0 per le tramvie e le ferrovie economiche di Roma, Milano e Bologna (TFE), conosciuta anche come \"la Belga\".\nLa linea fu aperta il 24 giugno 1877 fino a Saronno e il successivo 23 febbraio 1878 fino a Tradate; si trattava della seconda tranvia impiantata nella provincia di Milano, dopo la Milano-Monza, anch'essa a trazione animale.\nGi\u00e0 nell'estate del 1878 si inizi\u00f2 l'esercizio con trazione a vapore, dato che la trazione equina si era rivelata inadatta a un esercizio prettamente extraurbano, con fermate distanziate, quale quello della Milano-Saronno-Tradate. Per tale motivo furono provate in esercizio due locomotive che consentirono di individuare le specifiche tecniche per l'ordinazione di un gruppo di unit\u00e0: il 26 giugno 1878 l'esercizio regolare a vapore fu attivato rendendo la Milano-Tradate la seconda tranvia a vapore in Italia, preceduta solo dalla Milano-Vaprio, attivata pochi mesi prima.\nNel 1879 fu attivata la linea ferroviaria Milano-Saronno, gestita dalle Ferrovie Nord Milano, che seguiva da presso il tracciato della tranvia e che ne avrebbe causato un forte calo di traffico. Le FNM subentrarono alla \"Belga\" nella gestione della tranvia nel 1889, tentando un esercizio coordinato fra le due linee, ma con scarso successo.\nNel 1895 fu chiusa la tratta terminale Saronno-Tradate, divenuta pressoch\u00e9 inutile dopo l'attivazione della ferrovia Saronno-Malnate; la tratta Milano-Saronno invece sopravvisse, confinata all'ambito locale, fino al 1925.\nPercorso.\nLa tranvia aveva capolinea in Foro Buonaparte 6, successivamente spostato in via Cusani, e, superato il Parco Sempione da nord est, imboccava corso Sempione (lungo il quale si trovava il deposito-officina della Belga) fino all'altezza di piazza Firenze. Da l\u00ec la linea proseguiva per via Plana, via Bindellina e via Varesina (attraversando a livello la ferrovia Milano-Torino) imboccando quindi la strada provinciale Varesina che veniva percorsa fino alla localit\u00e0 Villa Dubini, alle porte di Saronno, con un percorso sostanzialmente parallelo rispetto al tracciato poi assunto dalla ferrovia Milano-Saronno.\nQui la tranvia si biforcava: un ramo proseguiva per Tradate costeggiando Saronno e mantenendosi anch'esso parallelo alla ferrovia Saronno-Laveno, mentre l'altro ramo imboccava via Milano, attraversava la via ferrata con un sottopasso ed entrava nella citt\u00e0 fermandosi in piazza Umberto I (poi piazza Venezia) ricongiungendosi alla linea principale nei pressi del Santuario della Beata Vergine dei Miracoli.\nLa tratta dal capolinea milanese di via Cusani al rond\u00f2 della Cagnola (futura piazza Firenze) era in comune con la tranvia Milano-Gallarate, gestita dalla medesima societ\u00e0.\nMateriale rotabile.\nLe prove condotte nel 1877 si avvalsero di una locomotiva a caldaia verticale Brown prodotta dalla SLM di Winterthur e da un'unit\u00e0 messa a disposizione dalla Krauss di Monaco. Tali valutazioni condussero la \"Belga\" ad ordinare un gruppo di locomotive a entrambi i costruttori.\nSotto la gestione delle FNM prestarono servizio cinque locomotive a vapore: due, di tipo cabinato, gi\u00e0 facenti parte del parco della \"Belga\" (costruite dalla Henschel nel 1879) e cedute gi\u00e0 prima del 1900, e tre acquistate nuove nel 1908 dalla Krauss."}
{"id": "3641127", "revid": "640389", "url": "https://it.wikipedia.org/wiki?curid=3641127", "title": "Dipietrese", "text": ""}
{"id": "3641146", "revid": "43134764", "url": "https://it.wikipedia.org/wiki?curid=3641146", "title": "Tranvia Milano-Tradate", "text": ""}
{"id": "3641147", "revid": "43134768", "url": "https://it.wikipedia.org/wiki?curid=3641147", "title": "Tranvia Milano-Saronno", "text": ""}
{"id": "3641152", "revid": "228587", "url": "https://it.wikipedia.org/wiki?curid=3641152", "title": "Stevie Ray", "text": "\u00c8 noto per il tag team degli Harlem Heat di cui faceva parte insieme al fratello minore Booker T con il quale ha vinto dieci titoli WCW World Tag Team Championship.\nCarriera.\nGli inizi (1989-1993).\nLane inizia la sua carriera da wrestler nel 1989 in un circuito indipendente nel Texas col nome di Super Collider. Il suo primo tag team \u00e8 con Ivan Putski. Col nome di Jive Soul Bro, comincer\u00e0 una faida con il fratello Booker, che diventer\u00e0 per\u00f2 a breve suo compagno di tag team. Si render\u00e0 celebre ai pi\u00f9 col nome di Stevie Ray in squadra con il fratello minore nel team The Ebony Experience nella Global Wrestling Federation. I due vinceranno il titolo di coppia per tre volte. Huffman inoltre, nel 1993 conquister\u00e0 anche il titolo Nord Americano della GWF.\nWorld Championship Wrestling (1993-2001).\nHarlem Heat (1993-1997).\nNell'agosto del 1993, i due furono ingaggiati nella World Championship Wrestling (WCW) e cambieranno il nome del tag team in Harlem Heat. Il loro primo titolo di coppia verr\u00e0 conquistato nel 1994 ai danni degli \"Stars N Stripes\", la coppia formata da The Patriot e Marcus Bagwell. Da quel momento avranno di conseguenza numerose faide con varie coppie di avversari. Celebre quella contro i The Nasty Boys (formata da Jerry Sags e Brian Knobbs). Nell'Ottobre del 1996 perderanno il titolo contro gli Outsiders, il team di Kevin Nash e Scott Hall, per poi riconquistarlo contro i The Amazing French Canadians. Nel 1997 avranno a che fare anche con i Public Enem. e ingaggeranno come manager Jacqueline Moore, altra wrestler di colore. Successivamente Stevie si fermer\u00e0 per 5 mesi dall'attivit\u00e0 dando cos\u00ec la possibilit\u00e0 al fratello Booker di combattere come singolo e di conquistare il WCW World Television Championship. Lo stesso fratello subir\u00e0 per\u00f2 un infortunio e grazie ad una \"delibera\" verr\u00e0 concesso a Stevie di difendere il titolo di Campione Televisivo. Sar\u00e0 questo il suo unico titolo da singolo all'interno della federazione.\nNew World Order (1998-1999).\nNel 1998 Stevie si allea con il nWo, che in quel periodo era diviso in due fazioni capitanate da un lato da Hollywood Hogan e dall'altro da Kevin Nash. L'ex Harlem Heat sar\u00e0 inizialmente titubante in quale fazione entrare poi, per\u00f2 accetter\u00e0 un contratto nella Hollywood nWo a partire dal settembre dello stesso anno. Comincer\u00e0 cos\u00ec il periodo \"sporco\" della sua carriera, lontano dal fratello Booker. Durante il periodo nel nWo per\u00f2, Stevie Ray continuer\u00e0 a far parte di altri tag team con personaggi del calibro di Horace Hogan e di Scott Norton oltre a svolgere una buona carriera da singolo. Parteciper\u00e0 anche al Fall Brawl '98 al fianco di Hollywood Hogan e di Bret Hart.\nIntrodurr\u00e0 anche lo \"slapjack\", mossa finale scorretta fatta con l'avversario inconscio e l'arbitro distratto. Nel 1999 la federazione ritorner\u00e0 nuovamente sotto un unico blocco ma, non mancheranno litigi nella sotto-fazione di Hogan che porter\u00e0 ad un match per la leadership del gruppo a 4 tra lo stesso Stevie, che ne uscir\u00e0 vincitore; Horace Hogan, Brian Adams e Vincent a WCW Monday Nitro. Durante il suo periodo nel nWo, Stevie ha preso l'abitudine di chiamare i suoi avversari \"fruit booties\".\nReunion degli Harlem Heat (1999).\nGli screzi nella sotto-fazione nonostante tutto continuarono e Stevie pot\u00e9 contare sull'aiuto del fratello Booker. I fratelli Huffman ritorneranno cos\u00ec di nuovo insieme e continueranno a vincere titoli battendo tra i tanti Bam Bam Bigelow, Diamond Dallas Page e Chris Canyon. Gli Harlem Heat arriveranno cos\u00ec all'incredibile cifra di 10 titoli di coppia nella WCW. Alla fine del 1999, una bodybuilder di nome Midnight si unir\u00e0 agli Harlem Heat. Midnight per\u00f2 porter\u00e0 solo zizzania nel tag team, che si scioglier\u00e0 per poi giocarsi i diritti sul nome \"Harlem Heat\" a SuperBrawl 2000 dove Booker perder\u00e0 ai danni di Big T, ingaggiato dal fratello Stevie.\nStevie decide di ritirarsi per diventare cos\u00ec commentatore alla WCW Thunder. Come commentatore sar\u00e0 piuttosto severo, criticando prese sbagliate e colpi dei wrestler sul ring. Torner\u00e0 per un match di ritiro contro Scott Steiner, perso. Combatter\u00e0 altri match nella WWA contro Ernest Miller per ritirarsi definitivamente nel 2002.\nSemi-ritiro (2002-presente).\nNel 2005 Lane ha aperto insieme al fratello la Pro Wrestling Academy a Houston. Ha collaborato come allenatore anche con la PWA. Tra i suoi atleti figura Marty Wright, famoso nella parte di Boogeyman nella WWE.\nIl 21 febbraio 2015, avviene l'ultima reunion degli Harlem Heat, nella Reality of Wrestling (ROW), di propriet\u00e0 di Booker T, dove vincono il ROW Tag Team Championship contro gli Heavenly Bodies. Il 14 marzo 2015, i due rendono i titoli vancanti.\nWWE (2015-presente).\nIl 29 maggio 2015, Stevie Ray, tramite il suo profilo Twitter, annuncia di aver firmato un contratto da leggenda con la WWE."}
{"id": "3641153", "revid": "2184720", "url": "https://it.wikipedia.org/wiki?curid=3641153", "title": "Benvenuto (Laura Pausini)", "text": "Benvenuto \u00e8 un brano musicale della cantante italiana Laura Pausini. \u00c8 il primo singolo che anticipa l'uscita dell'album \"Inedito\", trasmesso in radio dal 12 settembre 2011.\nIl brano.\nIl titolo e la copertina del singolo vengono resi noti attraverso il sito Internet di Laura Pausini l'11 agosto 2011; i primi trenta secondi e il testo il 10 settembre 2011; il giorno dopo il brano viene presentato per la prima volta dal vivo al \"PalaCredito di Romagna\" di Forl\u00ec durante il \"The Red Carpet Party\", il raduno organizzato per gli iscritti al fanclub ufficiale dell'artista. Viene eseguito dal vivo per la seconda volta il 9 novembre 2011 durante il programma televisivo \"Chiambretti Muzik Show\" dedicato all'artista, condotto da Piero Chiambretti e in onda in prima serata su Italia 1 l'11 novembre 2011.\nLa musica \u00e8 composta da Laura Pausini e Paolo Carta; il testo \u00e8 scritto da Laura Pausini e Niccol\u00f2 Agliardi; l'adattamento spagnolo \u00e8 di Badia, la produzione \u00e8 di Laura Pausini e Paolo Carta. La canzone viene tradotta in lingua spagnola con il titolo \"Bienvenido\", inserita nell'album \"In\u00e9dito\" ed estratta come primo singolo in Spagna e in America Latina.\nLa canzone inizia con un assolo di batteria, seguito dal pianoforte, che introducono il cantato di Laura Pausini. Contiene riferimenti agli eventi attuali, cercando di iniettare coraggio e ottimismo nonostante la presenza della crisi economica che ha colpito tutto il mondo, e in altri versetti del testo riferimenti pi\u00f9 personali, riguardanti la vita privata dell'artista.\nL'assolo iniziale della batteria \u00e8 stato subito accusato di essere un plagio da \"I Know There's Something Going On\" del 1983 di Frida. Pausini ha ammesso di aver tratto ispirazione da quel brano, eseguito da Phil Collins, e che la canzone \u00e8 nata proprio dopo aver partecipato ad un concerto di beneficenza a Ginevra, organizzato da lui, per celebrare il decimo anniversario dell'Associazione \"Little Dreams Foundation\".\nIl video.\nIl videoclip (in lingua italiana e spagnola) \u00e8 stato diretto dal regista Gaetano Morbioli e girato il 26 e il 27 luglio 2011 tra Amsterdam e Amstelveen in una spiaggia e all'Arena Park. Durante le riprese, i lavori sono stati disturbati dai numerosi paparazzi richiamati dall'evento, al punto che \u00e8 stato necessario l'intervento delle autorit\u00e0 olandesi per completare il video. Per il video sono stati scelti dal regista due protagonisti appartenenti al fanclub ufficiale \"Laura4U\" dell'artista e undici comparse in possesso di un biglietto di tappa europea dell\"'Inedito World Tour 2011-2012\". Si sono inoltre aggiunti coloro che si presentavano durante le riprese.\nIl videoclip richiama i grandi raduni agli hippie degli anni sessanta, come il \"Festival di Woodstock\".\nI primi 30 secondi del videoclip in lingua italiana vengono trasmessi in anteprima il 24 settembre 2011 sul \"TG1\" di Rai 1; il videoclip completo viene reso disponibile il 26 settembre 2011 sul sito Internet del quotidiano \"Corriere della Sera\" e dal 27 settembre 2011 in rotazione su tutti i canali musicali. Il videoclip in lingua spagnola viene reso disponibile il 28 settembre 2011 sul canale \"YouTube\" della \"Warner Music Italia\". Al 18 novembre 2011 il videoclip in lingua italiana registra oltre 9.500.000 visualizzazioni sul canale \"YouTube\" della \"Warner Music Italia\".\nViene realizzato anche il \"Making of the video\" di \"Benvenuto\" e reso disponibile sul canale \"YouTube\" di Laura Pausini il 12 ottobre 2011.\nI videoclip di \"Benvenuto\" e \"Bienvenido\" vengono inseriti negli album \"Inedito - Special Edition\" e \"In\u00e9dito - Special Edition\" del 2012.\nPubblicazioni.\n\"Benvenuto\" e \"Bienvenido\" vengono inserite in una versione rimasterizzata negli album \"20 - The Greatest Hits\" e \"20 - Grandes Exitos\" del 2013.\n\"Benvenuto\" viene inserita nella compilation tripla \"Radio Italia Gold Edition\", pubblicata da Radio Italia il 17 aprile 2015 e in una versione Live (Medley Acustico video) nel DVD di \"Fatti sentire ancora\"/\"Hazte sentir m\u00e1s\" del 2018.\nRiconoscimenti e nomination.\nCon \"Bienvenido\" Laura Pausini riceve a novembre 2011 una nomination al Premio Lo Nuestro 2012 nella categoria \"Video dell'anno\" e a marzo 2012 una nomination ai \"Premios Juventud\" nella categoria \"Mio video preferito\".\nColonna sonora.\nNel 2011 \"Benvenuto\" viene utilizzato come colonna sonora della telenovela brasiliana \"Aquele beijo\".\nInterpretazioni dal vivo e pubblicazioni.\n\"Benvenuto\" viene inserita in versione \"Live\" nell'album \"Inedito - Special Edition\" del 2012 (video).\nA novembre 2011 Laura Pausini esegue \"Bienvenido\" in versione \"Live\" accompagnata al pianoforte dal pianista statunitense Arthur Hanlon al \"Forte San Crist\u00f3bal\" di Porto Rico allo speciale televisivo \"Encanto del Caribe\" che viene pubblicata sul CD-DVD di Arthur Hanlon \"Encanto del Caribe Arthur Hanlon &amp; Friends\" del 2012 (audio e video). Viene inoltre inserita sempre in versione \"Live\" nell'album \"In\u00e9dito - Special Edition\" del 2012 (video)."}
{"id": "3641160", "revid": "599013", "url": "https://it.wikipedia.org/wiki?curid=3641160", "title": "Mehdi Mostefa", "text": ""}
{"id": "3641162", "revid": "913245", "url": "https://it.wikipedia.org/wiki?curid=3641162", "title": "Li Ling (pesista)", "text": ""}
{"id": "3641164", "revid": "287204", "url": "https://it.wikipedia.org/wiki?curid=3641164", "title": "Kelemata", "text": ""}
{"id": "3641170", "revid": "913245", "url": "https://it.wikipedia.org/wiki?curid=3641170", "title": "Michelle Carter", "text": "Biografia.\nFiglia d'arte, suo padre \u00e8 infatti Mike Carter, gi\u00e0 giocatore professionista di football americano con un passato di lanciatore di peso a sua volta. Ha vinto la medaglia d'oro olimpica ai Giochi di con la misura di 20,63 m, battendo la neozelandese Valerie Adams e diventando la prima atleta statunitense capace di vincere la medaglia d'oro in questa specialit\u00e0."}
{"id": "3641173", "revid": "121161529", "url": "https://it.wikipedia.org/wiki?curid=3641173", "title": "Riccardo Canovaro", "text": "Ha vinto due scudetti (1991 e 1992) e tre Coppe Italia (1990, 1991, 1993) con la Rari Nantes Savona. Attualmente fa il velista ed \u00e8 stato campione italiano 2018 vela d'altura classe 1C con lo Swan 42 Digital Bravo, campione del mondo 2018 Farr 40 conseguito a Chicago il 9 ottobre 2018 con la barca tedesca Struntje Light. Vice campione del mondo 2019 ORC classe B con lo Swan 42 Digital Bravo conseguito a Sebenico (Croazia) l'8 giugno 2019."}
{"id": "3641181", "revid": "438678", "url": "https://it.wikipedia.org/wiki?curid=3641181", "title": "L\u00e0-bas - Educazione criminale", "text": "L\u00e0-bas - Educazione criminale \u00e8 un film del 2011 scritto e diretto da Guido Lombardi.\nTrama.\nYussouf, dopo essere stato mantenuto per anni da un suo zio africano residente in Italia, decide di partire dall'Africa alla volta di Castelvolturno nella speranza di una vita migliore. Ben presto scopre che la fortuna di suo zio deriva da introiti della droga, capo di uno dei tanti clan africani che si spartiscono la gestione dello spaccio nel territorio casalese.\nMa quello che Yussouf e i suoi amici e parenti non sanno \u00e8 che i clan camorristici sono stanchi di rivaleggiarsi con gli immigrati sul \"loro\" territorio, ragion per cui la rivalit\u00e0 fra camorristi e spacciatori africani finir\u00e0 in un bagno di sangue.\nAttratto dalla \"via facile\", come \u00e8 chiamata dai suoi connazionali, ma preoccupato delle conseguenze, Yussouf dovr\u00e0 scegliere se aggregarsi con lo zio o scegliere un'occupazione pulita.\nProduzione.\nNel 2006, il documentarista Guido Lombardi scrisse insieme ad alcuni collaboratori una sceneggiatura intitolata \"L\u00e0 bas\" (let. \"laggi\u00f9\"), la cui storia trattava il fenomeno camorristico visto da un altro punto di vista: quello delle comunit\u00e0 di immigrati africani, e dello scontro fra le due realt\u00e0 per il controllo del traffico di droga finito nel sangue. Il 18 settembre 2008, a Castel Volturno una squadra di sicari referente al clan dei casalesi entr\u00f2 nel quartiere africano della citt\u00e0, uccidendo sei persone; la strage, dalla carta alla realt\u00e0, port\u00f2 i produttori a rivedere il progetto, trasformandolo in un film basato proprio sulla vicenda.\nAd aiutarsi nella scrittura dei dialoghi e dei dettagli relativi le relazioni camorra-clan africani e rivalit\u00e0 interne la comunit\u00e0 africana, Lombardi si \u00e8 avvalso della lettura di \u00abatti processuali, ordinanze di carcerazione e verbali di magistrati\u00bb e della consulenza dello scrittore Sergio Nazzaro.\nNon appena il progetto del \u00abGomorra nero\u00bb, come ribattezzato dai realizzatori, di Lombardi ottenne visibilit\u00e0, Rai Fiction, Eskimo, Minerva Pictures e Figli del Bronx di Gaetano Di Vaio si accordarono per coprodurlo.\nDopo i primi movimenti dei produttori sul territorio (es. volantinaggio, avvisi di ricerca attori per provini), Di Vaio, il produttore Dario Formisano e Maurizio Gemma, direttore generale di Film Commission Campania, furono convocati alla sede del Comune di Castel Volturno dal sindaco Antonio Scalzone per ragguagli e potenziali concordati fra le istituzioni locali e i produttori. L'incontro, definito \u00abcordiale\u00bb da Di Vaio, nonostante le buone premesse, non frutt\u00f2 alcuna intesa di partenariato per le due parti.\nForse per la mancata apertura al film, Di Vaio, in un'intervista, critic\u00f2 il comportamento di Scalzone, parlando di presunti tentativi di boicottaggio alla realizzazione da lui attuati . Il sindaco, da parte sua, replic\u00f2 alle accuse con una missiva alla redazione di Campania C'Entro, spiegando che alla natura dei suoi gesti, interpretati come mosse di boicottaggio, vi sarebbe stata la volont\u00e0 di difendere il nome della citt\u00e0 da ulteriori spettacolarizzazioni alla luce dell'eco propagatosi a livello internazionale della strage e quindi di volere conoscere nei dettagli la natura del progetto \nA promuovere il film a livello casalese, il gruppo dei Missionari Comboniani e il centro migranti Mammut .\nCast.\nDopo un processo di casting durato pi\u00f9 di un anno coadiuvato da \"Film Commission Regione Campania\", \"Assessorato regionale al lavoro Campania\" e \"Gesco Campania\", furono scelti veri immigrati senza esperienze artistiche al fine di rendere pi\u00f9 realistica l'opera. Il beninese Abdou \"Alasko\" Kader fu confermato come protagonista a fianco di Mose Mone, Suad Elisha, Aset\u00f9 Fatima Traore e Germain Billi Serigne Faye in altri ruoli . L'unica eccezione nel cast \u00e8 rappresentata dall'attrice di cinema e teatro Esther Elisha.\nSecondo Guido Lombardi, sarebbe emerso dalle diverse audizioni tenute \u00abche la zona della sparatoria, dove bazzicano trafficanti ghanesi, sia stata addirittura indicata da un nigeriano rivale\u00bb, lasciando \u00abintuire quale scontro vi sia tra le etnie e i clan che operano tra Pescopagano-Baia Verde-Castel Volturno e il Lago Patria\u00bb.\nGli unici attori professionisti sono: Salvatore Ruocco, che recita nel ruolo di Giuseppe Setola, capo dei casalesi e ideatore della strage, e Marco Mario de Notaris.\nRiprese.\nLe riprese sono state realizzate a Castel Volturno tra l'ottobre e il dicembre 2010. Il film \u00e8 stato girato al 90% in lingua francese ed inglese, idiomi veicolari dell'eterogenea comunit\u00e0 d'immigrati africani.\nPost produzione.\nIl film \u00e8 entrato in postproduzione nel dicembre 2010.\nPromozione.\nIl primo trailer \u00e8 stato pubblicato su YouTube il 24 agosto 2011 dal canale ufficiale di Guido Lombardi.\nDurante la gara alla Settimana della Critica del festival di Venezia 2011, il 5 settembre, \u00e8 stato ricreato un finto sbarco di clandestini con gommone sul lido veneziano con a bordo i protagonisti dell'opera per promuovere il titolo e, nel contempo, dare un messaggio nel contesto mediatico e sociale sull'immigrazione creatosi in Italia.\nDistribuzione.\nIl 29 dicembre 2010, alla presenza speciale di Abel Ferrara, furono proiettati i primi sei minuti estratti dal film, ancora in fase di montaggio , alla 15\u00aa edizione del Capri Hollywood.\n\u00c8 stato tra i finalisti dell'edizione 2010 del Sonar Script Festival, all'interno della categoria Sonar Script. Inoltre, \u00e8 stato presentato dalla Minerva Pictures al Martin Gropius Bau all'interno dell'EFM di Berlino nel febbraio 2011.\nNell'aprile 2011, Gaetano di Vaio, presidente di Figli del Bronx, parl\u00f2 all'Ansa del film, esprimendo la sua speranza nel potere vedere gareggiare il film al \"Quinzaine des R\u00e9alisateurs\", selezione parallela interna al festival di Cannes 2011 , ma il titolo non figur\u00f2 alla pubblicazione dell'elenco dei candidati ufficiali alla selezione. Di partecipare a Cannes 2011, se ne era gi\u00e0 parlato alcuni mesi addietro, durante l'anteprima del film al Capri Hollywood 2010.\nDopo aver espresso interesse nel partecipare al festival di Venezia 2011 , a fine luglio il film fu confermato nella lista dei titoli in concorso alla 26\u00aa Settimana Internazionale della Critica, un cartello integrato alla Mostra istituito dal Sindacato Critici Cinematografici. \"La B\u00e2s\" fu scelto da un gruppo di 4 critici, valicando gli altri circa 300 titoli in gara per l'evento..\nIl film dovrebbe essere distribuito da 01 Distribution. L'uscita era originariamente prevista per il periodo aprile/maggio 2011.\nCuriosit\u00e0.\nIl film \u00e8 interamente girato con Canon 5D e Canon 7D."}
{"id": "3641189", "revid": "913245", "url": "https://it.wikipedia.org/wiki?curid=3641189", "title": "Monique Jansen", "text": "Campionati nazionali.\n2004\n2006\n2007\n2008\n2009\n2010\n2011\n2012"}
{"id": "3641191", "revid": "125888276", "url": "https://it.wikipedia.org/wiki?curid=3641191", "title": "Makita", "text": " () \u00e8 una societ\u00e0 produttrice di attrezzature e macchine utensili professionali giapponese. Fondata il 21 marzo 1915 a Nagoya.\nStoria.\nNel 1958, Makita Corporation, che fu fondata nel 1915 come \"Makita Electric Works\" a Nagoya, in Giappone da Mosaburo Makita come ditta di rivendita e riparazione di motori elettrici, diventa la prima azienda giapponese a produrre smerigliatrici elettriche.\nNell'aprile 1969 introduce il trapano a batterie 6500D, primo utensile elettrico a batteria. Nel dicembre 1978 lanciano il trapano 6010D, con accumulatore nichel-cadmio. Nell'agosto 1997 il trapano-avvitatore 6213D con accumulatore nichel-metallo idruro \u00e8 presentato al Chicago Hardware Show.\nNel gennaio 2004, Makita annuncia il rilascio di due nuove batterie con LED per la serie eLuminate. Nel febbraio 2005 il modello TD130D \u00e8 disponibile con accumulatore agli ioni di litio.\nSegmento del mercato.\nMakita produce elettroutensili e con il motore a scoppio sia per uso professionale che da hobby.\nNegli ultimi anni Makita \u00e8 uno dei maggiori brand nel settore a investire nella ricerca e ottimizzazione di macchine alimentate esclusivamente a batteria o corrente elettrica, limitando di fatto la produzione nel segmento dei motori a scoppio. Infatti negli anni i motori a combustione con tecnologia a 2 tempi, sono stati eliminati nel catalogo dell'azienda, dando piu spazio a soluzioni ecosostenibili e piu in linea con le direttive mondiali sulle norme anti inquinamento.\nProduzione.\nMakita produce pi\u00f9 di 850 utensili in Giappone, USA, Cina, Gran Bretagna, Germania, Brasile, Canada e Romania."}
{"id": "3641192", "revid": "122879650", "url": "https://it.wikipedia.org/wiki?curid=3641192", "title": "Moguera", "text": " \u00e8 un \"kaij\u016b\", noto soprattutto per essere un occasionale alleato di Godzilla, \u00e8 un robot rassomigliante ad una talpa. In seguito (nel film \"Godzilla vs. Space Godzilla\"), il robot si chiamer\u00e0 M.O.G.U.E.R.A. (Mobile Operation Godzilla Universal Expert Robot Aerotype).\nAspetto.\nMoguera \u00e8 un robot gigante simile a una talpa (il suo nome infatti \u00e8 basato su \"mogura\", che \u00e8 la parola giapponese per talpa). Appare per la prima volta nel film i \"I misteriani\" che lo utilizzano per attaccare l'umanit\u00e0, in particolare usa dei laser che escono dagli occhi ed \u00e8 immune a mitragliatrici e lanciafiamme, infine verranno distrutti.\nRiapparir\u00e0 in \"Godzilla vs. Space Godzilla\" in cui ha la capacit\u00e0 di dividersi in due parti, una aerea e una terrestre, e sar\u00e0 creato con i resti di Mechagodzilla. Proto Moguera \u00e8 la versione televisiva di Moguera. \u00c8 pi\u00f9 piccolo rispetto a Moguera, ma in compenso ha una corazza molto resistente.\nVideogiochi.\nMoguera \u00e8 inoltre un personaggio giocabile del videogioco ' e del suo sequel '."}
{"id": "3641194", "revid": "580", "url": "https://it.wikipedia.org/wiki?curid=3641194", "title": "Kamoebas", "text": " \u00e8 un \"kaij\u016b\", noto soprattutto per essere uno dei principali avversari di Godzilla, \u00e8 una mata mata modificata. \nStoria.\nKamoebas \u00e8 una testuggine (specificamente una mata mata) proveniente da un'isola misteriosa. Dopo la morte di Gezora e Ganimes, viene posseduto dall'alieno Yog (Atom nel doppiaggio italiano). La creatura viene indebolita dagli ultrasuoni emessi dai pipistrelli. Cos\u00ec, in preda al panico, attacca la nuova versione di Ganimes, anch'egli impazzito. Durante la lotta, le due creature raggiungono il cratere di un vulcano dove muoiono.\nAspetto.\nCome gi\u00e0 detto, Kamoebas \u00e8 una grossa tartaruga. Ha un colore marrone. Ha una corazza molto spessa e dei pungiglioni sopra la testa.\nI suoi artigli sono molto grossi, adatti ad arrampicarsi, e i denti sono acuminati. Per via della mutazione, ha la lingua biforcuta.\nOmaggi.\nIn Italia \u00e8 presente un errore di doppiaggio. Infatti, quando Yog spiega cosa sia la sua specie, dice che \u00e8 stato in grado di possedere un granchio e un'iguana, anche se Kamoebas \u00e8 una testuggine.\nKamoebas riapparir\u00e0 pi\u00f9 avanti nel film \"\" sotto forma di un cadavere galleggiante.\nNella serie animata ispirata al Godzilla americano, il mostro che vuole divorare l'uovo di Godzilla ha molti tratti in comune con Kamoebas."}
{"id": "3641195", "revid": "1993454", "url": "https://it.wikipedia.org/wiki?curid=3641195", "title": "Kamacuras", "text": "Le sono dei \"kaij\u016b\", sono mantidi religiose giganti.\nAspetto.\nKamacuras \u00e8 una mantide religiosa di enormi dimensioni. Ha un colorito marrone. Ha degli artigli seghettati e delle fauci irte di zanne. Nel film del 2004, \"Godzilla: final wars\", \u00e8 provvista di antenne e gli artigli non sono pi\u00f9 seghettati. Inoltre in questo film \u00e8 molto pi\u00f9 piccola e vola pi\u00f9 velocemente; \u00e8 anche in grado di mimetizzarsi .\nStoria.\nNel film \"Il figlio di Godzilla\", tre Kamacuras prendono di mira un misterioso uovo gigante. Questo si schiude e d\u00e0 alla luce Minilla, che viene attaccata dalle mantidi; ma all'improvviso entra in scena Godzilla che ne uccide due, mentre la terza scappa. Questa, qualche settimana dopo, incontra Minilla su un ghiacciaio e insieme cercano di scapparvi ; ma entrambi vengono catturati dal ragno Kumonga. A differenza di Minilla che riesce a scappare, la mantide viene uccisa da Kumonga.\nNe La vendetta di Godzilla sono viste vivere su Monster Island.\nNel 2004 un esemplare di Kamacuras viene controllato mentalmente degli alieni Xiliens, che le fanno distruggere Parigi ma, ad un certo punto, la mantide viene attaccata da Godzilla, che la uccide infilzandola con un palo della luce."}
{"id": "3641198", "revid": "115736941", "url": "https://it.wikipedia.org/wiki?curid=3641198", "title": "Kumonga", "text": " \u00e8 un \"kaij\u016b\" (mostro misterioso) della serie di Godzilla della Toho; \u00e8 un ragno gigante.\nAspetto e abilit\u00e0.\nKumonga \u00e8 un ragno di colore giallo con striature nere. Ha delle zampe molto lunghe ed \u00e8 munito di fauci con le cui avvelena le prede. La sua ragnatela \u00e8 molto resistente. Nel 2004 ha le zampe pi\u00f9 lunghe e la sua ragnatela \u00e8 giallastra. Inoltre in questa versione la spara come una fune e, una volta in aria, si estende divenendo una rete. Inoltre pu\u00f2 saltare orizzontalmente (cosa che lo fa quasi fluttuare nell'aria).\nStoria.\nKumonga si risveglia del letargo e attacca una Kamacuras, uccidendola. Dopo attacca Minira ma combatte contro Godzilla che lo sconfigge. Ritorner\u00e0 nel film \"Gli eredi di King Kong\" dove, insieme ad altri mostri, combatte King Ghidorah. Infine riapparir\u00e0 nel 2004 dove, sotto controllo degli Xiliens, attacca l'Arizona. Qui ingaggia una lotta con Godzilla che, dopo aver afferrato la sua ragnatela, lo scaglia lontano.\nUn mostro simile compare infine nel film del 2019 \"\", ma \u00e8 chiamato Scylla."}
{"id": "3641203", "revid": "91078", "url": "https://it.wikipedia.org/wiki?curid=3641203", "title": "Juan Manuel D\u00edaz", "text": ""}
{"id": "3641205", "revid": "1457965", "url": "https://it.wikipedia.org/wiki?curid=3641205", "title": "Paolo Bellino", "text": "Biografia.\nIl 1991 il suo anno migliore; oltre al primato personale con 49\"39 (che costituisce l'11\u00aa prestazione italiana di tutti i tempi nella specialit\u00e0), anche diverse presenze in maglia azzurra culminate con la partecipazione ai mondiali di Tokyo, nei quali fu 5\u00ba nella sua batteria.\n\u00c8 stato commentatore tecnico per la Rai in occasione di alcuni importanti eventi di atletica leggera. Segretario generale della FIDAL nel 2012-13, successivamente diviene amministratore delegato e direttore generale di RCS Sport."}
{"id": "3641208", "revid": "110157", "url": "https://it.wikipedia.org/wiki?curid=3641208", "title": "Luis Noboa Naranjo", "text": "Noboa, di provenienza umile, dopo un periodo di studio e di lavori tra i pi\u00f9 disparati fatti in giovent\u00f9, inizi\u00f2 a commerciare i prodotti locali, e in un periodo particolare come la seconda guerra mondiale, approfitt\u00f2 della necessit\u00e0 di materie prime dei paesi belligeranti per commercializzare i propri prodotti, in particolare riso, in gran parte mandato verso gli Usa, nonostante i rischi che comportava l'invio delle proprie navi da carico verso paesi in guerra.\nIn questo modo guadagn\u00f2 il suo primo milione di dollari .\nNegli anni seguenti fond\u00f2 varie imprese in diversi campi, compreso il settore bancario, per poi diventare il maggior esportatore di banane verso il mercato nordamericano negli anni seguenti la fine della guerra, creando quella che oggi si chiama \"Exportadora Bananera Noboa S.A.\".\nAlla sua morte, avvenuta nel 1994, la fortuna accumulata tramite le imprese che aveva fondato lo aveva reso l'ecuadoriano pi\u00f9 ricco del XX secolo . \nL'eredit\u00e0 \u00e8 stata oggetto di disputa alla sua morte, le battaglie legali sono costate 20 milioni di dollari e nove anni di tempo ai familiari . Uno dei figli, \u00c1lvaro Noboa, ha ereditato il commercio delle banane e parte della sua fortuna, divenendo uno dei pi\u00f9 potenti e ricchi del paese sudamericano, pi\u00f9 volte candidatosi alle elezioni presidenziali degli ultimi anni."}
{"id": "3641214", "revid": "6923", "url": "https://it.wikipedia.org/wiki?curid=3641214", "title": "Cotulinae", "text": "Cotulinae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Anthemideae).\nEtimologia.\nIl nome della sottotrib\u00f9 deriva dal suo genere pi\u00f9 importante \"Cotula\" , la cui etimologia deriva a sua volta dalla parola greca \"kotule\" (= tazzina) e fa riferimento alla cavit\u00e0 posta alla base delle foglie di tipo amplessicaule di alcune specie di questo genere.\nIl nome scientifico \u00e8 stato definito per la prima volta dal botanico bavarese Martin Baldwin Kittel (1796/7/8 - 1885) nella pubblicazione \"Taschenbuch der Flora Deutschlands, edition 2 - 2: 609. 1844\" del 1844.\nDescrizione.\nLe piante di questa sottotrib\u00f9 sono soprattutto arbusti e piante erbacee perenni; alcune specie sono rampicanti (\"Hilliardia\"). Poche sono annuali (\"Cotula\", \"Leptinella\" e \"Soliva\"). L'indumento \u00e8 formato da peli basefissi.\nLe foglie in genere sono disposte in modo alterno (ma possono essere anche opposte in \"Cotula\") con lamina a forma da lanceolata a lineare di tipo pennatosetta (1 \u2013 2 volte) e bordi seghettati (come in \"Adenanthellum\") oppure interi. La superficie pu\u00f2 essere ghiandolosa.\nLe infiorescenze sono composte sia da capolini solitari che raggruppati in densi corimbi. La struttura dei capolini \u00e8 quella tipica delle Asteraceae: un peduncolo sorregge un involucro composto da diverse squame (o brattee) disposte su pi\u00f9 serie (vedi tabella) che fanno da protezione al ricettacolo sul quale s'inseriscono due tipi di fiori: quelli esterni raggianti ligulati e quelli interni del disco tubulosi. I capolini possono essere radiati, discoidi o disciformi (vedi tabella). Le squame hanno i margini scariosi (a parte il genere \"Lidbeckia\"). L'involucro pu\u00f2 avere diverse forme come campanulato, emisferico, obconico o cilindrico. La forma del ricettacolo pu\u00f2 essere convessa, piatta, conica, elongata o emisferica; in genere \u00e8 privo di pagliette a protezione della base dei fiori, ma a volte pu\u00f2 essere peloso (\"Lidbeckia\" e \"Thaminophyllum\") o marginalmente con pagliette (\"Schistostephium\").\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori periferici sono femminili e fertili o anche sterili, mentre quelli del disco (centrali) sono ermafroditi o funzionalmente maschili (\"Hippia\", \"Leptinella\", \"Schistostephium\" e \"Soliva\") e raramente sono sterili. La forma \u00e8 zigomorfa per quelli ligulati e actinomorfa per quelli tubulosi.\nCalice: i sepali del calice sono ridotti ad una coroncina di squame.\nCorolla: la corolla normalmente ha 5 lobi, ma sono presenti fiori anche con 3 \u2013 4 lobi (vedi tabella). I colori in genere sono giallo (all'interno) e bianco (all'esterno). In alcune specie i lobi hanno un canale centrale resinoso. In alcuni casi un lobo dei fiori centrali tubulosi del disco pu\u00f2 essere di tipo radiato (\"Cotula\"), oppure i lobi sono diversi tra di loro (alcuni larghi e altri stretti). In \"Adenanthellum\", \"Inezia\"\ne \"Thaminophyllum\" i lobi confluiscono con gli acheni.\nGli stami sono 5 con dei filamenti liberi; le antere invece sono saldate fra di loro e formano un manicotto che circonda lo stilo. La parte apicale delle appendici delle antere ha delle forme ovato-ellittiche. Il tessuto endoteciale delle antere non \u00e8 polarizzato.\nGineceo: lo stilo in genere \u00e8 filiforme. Gli stigmi dello stilo sono due divergenti. L'ovario \u00e8 infero uniloculare formato da 2 carpelli. Le linee stigmatiche sono marginali. In alcune specie lo stilopodio alla fruttificazione si presenta ingrossato e persistente.\nI frutti sono degli acheni con pappo. Gli acheni sono di tipo polimorfo (oblunghi, subglobosi o da dorso-ventralmente piatti e ellittici) a volte compressi e con alcune coste (vedi tabella). Il pappo normalmente \u00e8 formato da alcune scaglie (o \u00e8 assente).\nDistribuzione e habitat.\nLe specie di questo gruppo sono distribuite quasi prevalentemente nell'emisfero australe. Il maggior centro di diversit\u00e0 si ha nel Sudafrica e altre zone australi con habitat di tipo subtropicale. Poche sono le specie pi\u00f9 a nord (Messico). Nella tabella pi\u00f9 sotto sono indicate in dettaglio le distribuzioni relative ai vari generi della sottotrib\u00f9:\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Anthemideae \u00e8 una delle 21 trib\u00f9 della sottofamiglia. La trib\u00f9 Anthemideae a sua volta \u00e8 suddivisa in 14 sottotrib\u00f9 (Cotulinae \u00e8 una di queste). \nGli ultimi studi sulla trib\u00f9 Anthemideae la descrivono in 4 parti o divisioni: (1) emisfero meridionale, (2) Africa e Asia meridionale, (3) Eurasia e (4) clade mediterraneo. La sottotrib\u00f9 Cotulinae \u00e8 assegnata alla divisione \"emisfero meridionale\" insieme alle sottotrib\u00f9 Osmitopsidinae, Athanasiinae, Phymasperminae e Ursiniinae.\nLa costituzione di questo gruppo \u00e8 relativamente recente. Molti generi, in passato, appartenevano ad altre sottotrib\u00f9 come le Matricariinae (\"Cotula\", \"Hilliardia\", \"Hippia\", \"Leptinella\", \"Schistostephium\" e \"Soliva\") e le Thaminophyllinae (\"Adenanthellum\", \"Inezia\", \"Lidbeckia\" e \"Thaminophyllum\"). \nIl \u201cgenere-tipo\u201d per questa sottotrib\u00f9 \u00e8 \"Cotula\" , la cui \u201cspecie-tipo\u201d a sua volta \u00e8 \"Cotula coronopifolia\" .\nIl numero cromosomico della sottotrib\u00f9 varia da 2n=16 a 2n=26. Alcune specie sono poliploidi (\"Cotula\", \"Leptinella\" e \"Soliva\").\nComposizione della sottotrib\u00f9.\nLa sottotrib\u00f9 comprende 10 generi e 125 specie:\nFilogenesi.\nLa sottotrib\u00f9 Cotulinae, pur essendo formata da diverse specie morfologicamente diverse, dalle analisi filogenetiche risulta monofiletica. Ad esempio il clade formato dai generi \"Cotula\", \"Leptinella\" e \"Solivia\" (chiamato \u201cGruppo di Cotula\") presenta nei capolini una morfologia molto complessa e diversificata. Sono anche gli unici generi con rappresentati nelle zone dell'America. Un carattere plesiomorfo sono i peli basefissi.\nIl cladogramma a lato (estratto dallo studio citato e semplificato) costruito sull'analisi molecolare di alcune specie della sottotrib\u00f9 propone una possibile configurazione filogenetica di questa sottotrib\u00f9."}
{"id": "3641218", "revid": "287204", "url": "https://it.wikipedia.org/wiki?curid=3641218", "title": "FIVE (EP)", "text": ""}
{"id": "3641219", "revid": "775372", "url": "https://it.wikipedia.org/wiki?curid=3641219", "title": "Di testa nostra. Cronache con rabbia 2009-2010", "text": "Di testa nostra. Cronache con rabbia 2009-2010 \u00e8 un'opera di Andrea Camilleri e Saverio Lodato pubblicata l'8 luglio 2010 dall'editore Chiarelettere. Il libro raccoglie una serie di articoli pubblicati sul quotidiano \"l'Unit\u00e0\". \nContenuti.\nIl volume \u00e8 l'ideale seguito del precedente \"Un inverno italiano. Cronache con rabbia 2008-2009\" dove i due autori descrivevano a loro modo la situazione politica e sociale italiana di quegli anni.\nPurtroppo non mancano anche in questo biennio nuovi avvenimenti di cronaca politica che secondo gli autori rasentano pi\u00f9 la farsa che il dramma. Dice Camilleri che quello che sta accadendo in Italia supera il gusto per il paradosso di \u00abPirandello [che se] ai suoi tempi sembr\u00f2 cervellotico, oggi sarebbe cronista di scarsa fantasia.\u00bb\nQuasi disperato nel descrivere la situazione politica italiana Camilleri osserva cupamente che ci troviamo a vivere \u00ab...tempi durissimi per le idee. Sono i tempi di un'arroganza esasperata del potere. Sono i tempi delle maschere che non si vergognano di ghignare alla luce del sole. Sono tempi in cui negare l'evidenza, capovolgere la verit\u00e0, nascondere le responsabilit\u00e0, beatificare i colpevoli, sono diventati altrettanti espedienti per esercitare il comando su una popolazione smarrita, piegata, svuotata.\u00bb\nQuale sar\u00e0 allora il modello di uomo che questa generazione sta dando a quella che verr\u00e0? Il presente di questa storia, che ci siamo rassegnati a vivere, sta distruggendo la speranza per la storia futura.\nEdizioni.\n "}
{"id": "3641220", "revid": "765341", "url": "https://it.wikipedia.org/wiki?curid=3641220", "title": "Discografia dei Versailles", "text": "Questa \u00e8 la discografia di Versailles un gruppo musicale visual kei giapponese, di genere Symphonic metal e Power metal. Versailles da quando hanno debuttato col singolo \"The Revenant Choir\" hanno registrato tre album in studio, \"Noble\" e \"Jubilee\" e Holy Grail, hanno partecipato in quattro compilazioni e ha girato nove video musicali."}
{"id": "3641221", "revid": "116759598", "url": "https://it.wikipedia.org/wiki?curid=3641221", "title": "Paride Cattaneo della Torre", "text": "Biografia.\nParide Cattaneo Della Torre nacque in Primaluna da Galeazzo nel 1531 e vi mor\u00ec nel 1614.\n\u00c8 noto dai suoi scritti che fu per dodici anni a Venezia, quattro in Modena in qualit\u00e0 di Segretario di quel Vescovo, che fu a Roma, Siena, Firenze, Ferrara, Pavia, Ceneda ed altrove; in ultimo torn\u00f2 in patria come canonico della chiesa collegiata plebana di Primaluna. Fu inoltre protonotario apostolico e membro dell'Accademia degli Affidati di Milano.\nAppassionato amante della sua valle e ambizioso di discendere dalla celebre famiglia Della Torre, impieg\u00f2 la sua lunga vita a raccoglierne quante pi\u00f9 memorie pot\u00e9, senza per\u00f2 alcuna selezione, con lingua scorretta e stile stentato scrisse ben centocinquanta trattati sopra diverse materie e bei discorsi con pi\u00f9 di cento sermoni e cronache, che facevano parte del ricco archivio della sua famiglia e che gi\u00e0 nell'Ottocento risultavano quasi tutti dispersi.\nCronaca dei Torriani e Descritione della Valsassina.\nSi tratta dell'opera pi\u00f9 nota e l'unica di cui si sia conservata copia. Fu tradotta in francese come \"Trait\u00e9 de la maison De la Tour par Pary de la Tour\".\nSono noti due manoscritti:\nNel corso dell'Ottocento il primo manoscritto fu utilizzato e descritto da Giuseppe Arrigoni in diverse pubblicazioni come fonte per la storia della Valsassina. \u00c8 dedicato al nobile Francesco Torriani di Milano colla data \"Primaluna X febbraro 1571\" e colla sottoscrizione \"Paris Catt.o Dalla Torre\". L'Arrigoni lo indica come di propriet\u00e0 di don Agostino Arrigoni.\nNella prima met\u00e0 del Novecento il volume pass\u00f2 ad Andrea Orlandi, autore di scritti sulla storia della Valsassina, che ne realizz\u00f2 una copia integrale manoscritta (anch'essa conservata nell'Archivio Pietro Pensa di Esino Lario) e poi pass\u00f2 a Pietro Pensa, autore di numerose pubblicazioni sulla storia e le tradizioni del bacino dell'Adda.\nOpere minori.\nAltre brevi opere manoscritte erano citate come ancora esistenti nell'Ottocento:"}
{"id": "3641224", "revid": "273792", "url": "https://it.wikipedia.org/wiki?curid=3641224", "title": "Nicola Pagani", "text": ""}
{"id": "3641233", "revid": "729019", "url": "https://it.wikipedia.org/wiki?curid=3641233", "title": "Gerolamo Porporato", "text": "La formazione.\nFiglio di Giovan Francesco Porporato (1484-1544), presidente del Consiglio cismontano di Torino e fra i principali collaboratori del duca Carlo II di Savoia, si laure\u00f2 in diritto nello Studio (Universit\u00e0) di Torino, seguendo le orme paterne e divenendo docente di diritto civile gi\u00e0 nel 1535.\nLa sua carriera accademica fu per\u00f2 interrotta dall'invasione francese dello Stato sabaudo, iniziata nel 1536 e destinata a proseguire sino al 1559 (ma per alcune citt\u00e0 anche pi\u00f9 a lungo, visto che Torino torn\u00f2 sabauda nel 1562 e Pinerolo solo nel 1574).\nMentre il padre Giovan Francesco restava fedele al servizio sabaudo, seguendo il duca Carlo II nelle sue peregrinazioni e venendo scelto per l'altissima carica di Gran Cancelliere (che per\u00f2 non pot\u00e9 rivestire per la morte sopraggiunta nel frattempo), Gerolamo prima and\u00f2 a insegnare in altre universit\u00e0 - fra cui Pavia ed Avignone (allora parte dello Stato della Chiesa) e poi torn\u00f2 in Piemonte, dove si pose al servizio del marchese di Saluzzo.\nAl servizio del marchese di Saluzzo.\nTra la fine degli anni trenta e l'inizio degli anni quaranta, Alessandro Porporato si trasfer\u00ec a Saluzzo, dove divenne uno dei principali collaboratori del marchese Gabriele di Saluzzo. Il marchesato era divenuto di fatto un protettorato francese e il giovane marchese aveva bisogno di figure che lo aiutassero a mantenere quanto pi\u00f9 possibile l'autonomia dello Stato. In realt\u00e0, gli spazi di manovra erano veramente scarsi. Nel 1544 il marchese Gabriele spos\u00f2 Madeleine d'Annebault de Retz (1528-1568), unica figlia del barone Claude d'Annebault de Retz (1495ca. - 1552), grande favorito del re di Francia Francesco I e governatore del Piemonte dal 1539 al 1541. Parallelamente, Gerolamo Porporato spos\u00f2 Barbara d'Annebault, sorella di Claude (e istitutrice di Madelaine), la quale fu nominata anche \u00abdame d'honneur\u00bb della nipote, marchesa di Saluzzo. Per il trentenne Gerolamo si trattava di un risultato di grande rilievo. Il marchese Gabriele, tuttavia, restava per la Francia un ostacolo all'annessione diretta del Marchesato, tanto pi\u00f9 se dal suo matrimonio con l'ancor giovane moglie fossero nati dei figli. Nel 1548 il marchese, a seguito d'una congiura in cui lo si accus\u00f2 di star cercando di passare con l'Impero, fu arrestato e condotto prigioniero a Pinerolo. Dopo alcuni mesi di prigionia, il marchese Gabriele fu liberato dal castello e posto al confino in citt\u00e0, con l'obbligo di residenza nella villa di Gerolamo Porporato, detta \"La Porporata\u201d. Qui lo sfortunato sovrano fu avvelenato, probabilmente ad opera del principe di Melfi, il 29 luglio. Non ci sono prove di un coinvolgimento del Porporato nella congiura, ma certo egli fu abile a non farsi coinvolgere nella caduta del marchese e, anzi, a transitare in modo rapido e indolore al servizio del re di Francia Enrico II. Nel frattempo, il 23 dicembre 1548 nacque a Saluzzo Alessandro Porporato, unico figlio nato dalle nozze di Gerolamo con Barbara d'Annebault.\nAl servizio del re di Francia.\nPochi mesi dopo la morte del marchese Gabriele, il re di Francia Enrico II si rec\u00f2 a Saluzzo per assumere l'eredit\u00e0 del Marchesato. Durante tale viaggio, passando per Pinerolo alloggi\u00f2 anch'egli presso la villa Porporata, segno del rapporto instaurato con Gerolamo e la sua famiglia. Nell'ordinamento francese del Marchesato di Saluzzo la principale carica di magistratura fu quella del senescalco. Enrico II la confer\u00ec a Gerolamo Porporato e nomin\u00f2 il fratello di questi Giovanni Angelo quale vice-senescalco . \nGerolamo, inoltre, divenne \"secondo presidente\" del Parlamento francese di Torino, la magistratura che aveva preso il posto del sabaudo Consiglio cismontano (gran parte dei componenti del quale, invece, erano restati fedeli al duca Carlo II). I Porporato divennero cos\u00ec uno dei principali alleati della Francia nelle file dell'aristocrazia subalpina.\nObiettivo di Gerolamo e del fratello Giovan Angelo era la costruzione di un blocco di possessi feudali nelle valli di Luserna, proseguendo il radicamento sul territorio gi\u00e0 iniziato dal padre Giovan Francesco. In questo la corona di Francia era un alleato naturale, giacch\u00e9 Carlo Manfredi Luserna d'Angrogna, il principale feudatario delle valli, era restato fedele ai Savoia. Nel 1556 il re di Francia infeud\u00f2 Gerolamo di diversi territori gi\u00e0 possesso di Carlo Manfredi Luserna d'Angrogna e a questi espropriati quale punizione per il suo servizio al duca. Un anno dopo, nel 1557, quando il governatore francese Charles de Coss\u00e9 de Brissac pose assedio a Cuneo, cui governatore era appunto Carlo Manfredi Luserna d'Angrogna, i fratelli Porporato non esitarono a segnalare a Brissac dove trovare Emanuele Filiberto Manfredi Luserna d'Angrogna, secondogenito del governatore, perch\u00e9 lo potesse rapire e cos\u00ec ricattarlo, proponendo lo scambio fra la resa della citt\u00e0 e la restituzione dell'infante. Il ricatto non and\u00f2 a buon fine, ma aument\u00f2 ulteriormente lo scontro fra le due famiglie.\nQuando nel 1559 Emanuele Filiberto di Savoia, dopo la pace di Cateau-Cambr\u00e9sis, riprese il potere sul suo Stato, le famiglie che si erano schierate coi francesi non vennero escluse dalla corte e dalle magistrature. La duchessa, Margherita di Valois, era figlia di Francesco I e sorella di Enrico II; lo Stato aveva bisogno di pace e, quindi, era necessario che i rapporti con la Francia fossero i migliori possibili. Ci\u00f2 nonostante per Gerolamo le porte del servizio sabaudo non si riaprirono: egli rest\u00f2 sino alla morte senescalco di Saluzzo e presidente del Parlamento di Torino che si era, nel frattempo, trasformato nel Conseil royal di Pinerolo.\nAl contrario il fratello Giovan Angelo divenne senatore di Piemonte e la moglie Barbara fu scelta dalla duchessa quale governatrice del piccolo Carlo Emanuele I di Savoia. Anche il figlio Alessandro fu accolto alla corte sabauda, come gentiluomo di camera del duca, di cui seppe guadagnarsi la fiducia.\nNel 1571, per\u00f2, morirono sia Alessandro sia Barbara. Gerolamo, rimasto vedovo e senza figli, si rispos\u00f2, scegliendo come moglie Ange Em\u00e9 de Saint Julien, figlia di Barth\u00e9lemy, primo presidente del Parlamento francese di Torino e poi del Conseil di Pinerolo. Dal matrimonio nacque Emanuele Antonio (1573-1645).\nFrustrato nelle sue speranze di carriera (aveva pi\u00f9 volte chiesto, inutilmente, di esser trasferito a Parigi, tra i presidenti della Camera dei conti del Regno di Francia), Gerolamo Porporato mor\u00ec a Torino nel 1581."}
{"id": "3641234", "revid": "913245", "url": "https://it.wikipedia.org/wiki?curid=3641234", "title": "Martina Strutz", "text": "Biografia.\nDimagrita di 10\u00a0kg nel 2011, sino ai 57\u00a0kg, anche questo fattore ha contribuito alla sua affermazione ai mondiali di Taegu, allorch\u00e9 con 4,80\u00a0m ha stabilito il nuovo primato tedesco e conquistato un insperato argento alle spalle della brasiliana Fabiana Murer.\n\u00c8 apertamente lesbica."}
{"id": "3641239", "revid": "287204", "url": "https://it.wikipedia.org/wiki?curid=3641239", "title": "Piotr Bro\u017cek", "text": "Il fratello Pawe\u0142, anch'egli calciatore, \u00e8 anch'egli svincolato, dopo una lunga militanza nel Wisla Cracovia.\nCarriera.\nGli inizi della carriera.\nIl suo primo club fu la squadra della sua citt\u00e0, il Korona Kielce, che lo ha messo sotto contratto nel 1992, insieme al fratello gemello Pawel. Si \u00e8 allenato per sei anni; quando dopo la fine della scuola superiore si trasfer\u00ec a Zabre.\nWisla Cracovia.\nDopo aver cambiato citt\u00e0, assieme al fratello Pawel si trasfer\u00ec nel 1994 nelle giovanili del Wisla Cracovia.\nNel maggio 2001, Piotr Bro\u017cek ha firmato un nuovo contratto di 10 anni con la sua squadra.\nPiotr Bro\u017cek ha debuttato nell'Ekstraklasa l'8 settembre 2001 nella partita tra il Wis\u0142a Cracovia e il GKS Katowice. Durante la pausa invernale della stagione 2001-2002, \u00e8 stato prestato per un anno e mezzo al \u0141KS \u0141\u00f3d\u017a.\nTorn\u00f2 al Wis\u0142a nella stagione 2002-2003. Il 29 agosto 2002, ha fatto il suo debutto in una competizione europea, la Coppa UEFA contro il Glentoran FC.\nLa stagione 2003-2004 si \u00e8 conclusa con la vittoria del campionato polacco. Nella stagione successiva ha segnato 3 gol in 18 partite e ha contribuito alla vittoria di un altro campionato polacco.\nNella stagione 2005-2006 quando l'allenatore Dan Petrescu era al Wis\u0142a Cracovia, Piotr Brozek \u00e8 stato impostato in attacco, insieme a suo fratello Pawel\nLa stagione 2007-2008 che Piotr Bro\u017cek ha cominciato come sostituto, ha dato ottimi risultati. Infatti ha segnato sia contro il Polonia Bytom e il Jagiellonia Bia\u0142ystok e ha fornito vari assist per i suoi compagni di squadra.\nLa stagione 2007-2008 si \u00e8 conclusa con la conquista del campionato polacco.\nNel dicembre 2010 si trasferisce in Turchia insieme al fratello.\nTrabzonspor.\nIl 30 dicembre 2010, il Trabzonspor ha acquistato sia Piotr sia suo fratello gemello. Il trasferimento \u00e8 stato annunciato ufficialmente il 5 gennaio 2011, ed entrambi i fratelli hanno firmato con contratto di 2,5 milioni di euro.\nNel mese di marzo, Bro\u017cek ha vinto il ballottaggio per un posto sulla sinistra della difesa con il croato Hrvoje \u010cale. Nel mese di aprile ha subito un infortunio che lo mise fuori gioco fino quasi alla fine della stagione.\nLechia Gda\u0144sk.\nIl 9 agosto 2012 Piotr ha firmato un contratto di un anno con il Lechia Danzica\nIl Ritorno al Wisla.\nIl 28 ottobre 2013 il Wisla ha annunciato il ritorno di Piotr Bro\u017cek. Il giorno successivo \u00e8 subentrato a Rafael Boguskiego in una vittoria di per 3-0 entrando come sostituto al minuto 63\u00ba.\nNazionale.\nNel 2008 debutta con la Nazionale polacca.\nStatistiche.\n\"(aggiornate al 6 luglio 2014)\""}
{"id": "3641242", "revid": "1305772", "url": "https://it.wikipedia.org/wiki?curid=3641242", "title": "Salvami (Mod\u00e0)", "text": "Salvami \u00e8 un singolo dei Mod\u00e0 estratto dall'album \"Viva i romantici\", pubblicato il 26 agosto 2011.\nLa canzone.\nParlando di \"Salvami\", il frontman del gruppo Francesco Silvestre ha raccontato:\nVideo musicali.\nIl video ufficiale del brano \u00e8 stato girato tra Alghero e Cagliari durante il tour estivo della band, ed \u00e8 stato pubblicato il 29 agosto 2011. Tra i luoghi visibili nel video, diretto da Gaetano Morbioli, grande spazio \u00e8 dato alla Fiera di Cagliari, dove si \u00e8 tenuto il concerto; parte del video \u00e8 poi girata in un albergo cagliaritano e in alcune strade della citt\u00e0.\nTra i luoghi ripresi si possono riconoscere il duomo di Cagliari, il colle e il Castello di San Michele, il quartiere Fonsarda e lo Stadio Sant'Elia."}
{"id": "3641244", "revid": "287204", "url": "https://it.wikipedia.org/wiki?curid=3641244", "title": "A' Kat\u012bgoria 1949-1950", "text": "La A' Kat\u012bgoria 1949-1950 fu la 13\u00aa edizione del massimo campionato di calcio cipriota: l' vinse il suo primo titolo.\nFormula.\nIl campionato era formato da 8 squadre e non erano previste retrocessioni; furono assegnati due punti in caso di vittoria, uno in caso di pareggio e zero in caso di sconfitta.\nLe squadre si incontrarono in gironi di andata e ritorno per un totale di 14 turni."}
{"id": "3641245", "revid": "767487", "url": "https://it.wikipedia.org/wiki?curid=3641245", "title": "L'ultimo inganno", "text": "L'ultimo inganno (\"Deadfall\") \u00e8 un film del 1993 diretto da Christopher Coppola.\nTrama.\nDopo che il truffatore Joe Dolan uccide accidentalmente il suo complice e padre Mike, nel corso di un colpo, cerca di esaudire l'ultimo desiderio di Mike: recuperare la sua \"fetta di torta\" (il ricavato di una truffa avvenuto anni prima nel quale partecip\u00f2 il fratello).\nJoe si precipita dallo zio Lou e mentre cerca di capire il motivo per il quale i rapporti tra suo padre e suo zio si siano interrotti bruscamente, viene coinvolto nei sempre pi\u00f9 pericolosi piani dello zio."}
{"id": "3641250", "revid": "149485", "url": "https://it.wikipedia.org/wiki?curid=3641250", "title": "Malik A-Sayf", "text": ""}
{"id": "3641252", "revid": "1652635", "url": "https://it.wikipedia.org/wiki?curid=3641252", "title": "Tapa (tessuto)", "text": "Tapa \u00e8 il termine utilizzato per chiamare un tessuto tipico del Pacifico, delle isole Hawaii e Figi, chiamato Ngatu nelle isole Tonga.\nQuesto tessuto viene creato a partire dalla corteccia del gelso da carta che, se messa in acqua, diventa morbida e biancastra, battuta con un mazzuolo di legno si dilata fino a diventare un foglio sottile. Se la corteccia \u00e8 di grosse dimensioni si possono ottenere fogli che vanno oltre il metro, con la sovrapposizione incrociata di pi\u00f9 fogli e relative battiture si ottiene un tessuto non tessuto che pu\u00f2 essere tagliato e cucito per realizzare capi di abbigliamento."}
{"id": "3641253", "revid": "287204", "url": "https://it.wikipedia.org/wiki?curid=3641253", "title": "A' Kat\u012bgoria 1950-1951", "text": "La A' Kat\u012bgoria 1950-1951 fu la 14\u00aa edizione del massimo campionato di calcio cipriota: il \u00c7etinkaya T\u00fcrk vinse il suo primo titolo.\nFormula.\nIl campionato era formato da 8 squadre e non erano previste retrocessioni; furono assegnati due punti in caso di vittoria, uno in caso di pareggio e zero in caso di sconfitta.\nLe squadre si incontrarono in gironi di andata e ritorno per un totale di 14 turni."}
{"id": "3641256", "revid": "2036644", "url": "https://it.wikipedia.org/wiki?curid=3641256", "title": "Adrian Mierzejewski", "text": "Carriera.\nClub.\nDopo aver giocato con varie squadre polacche, nel 2011 si trasferisce in Turchia al .\nNel 2017 passa agli australiani del , squadra australiana della A-League, con i quali conquista la coppa nazionale ed il campionato regolare.\nIl 7 luglio 2018 si trasferisce in Cina, alla corte del . Nel febbraio 2019 passa al .\nNazionale.\nNel 2010 debutta con la Nazionale polacca."}
{"id": "3641257", "revid": "287204", "url": "https://it.wikipedia.org/wiki?curid=3641257", "title": "A' Kat\u012bgoria 1951-1952", "text": "La A' Kat\u012bgoria 1951-1952 fu la 15\u00aa edizione del massimo campionato di calcio cipriota: l'APOEL vinse il suo nono titolo.\nFormula.\nIl campionato era formato da 8 squadre e non erano previste retrocessioni; furono assegnati due punti in caso di vittoria, uno in caso di pareggio e zero in caso di sconfitta.\nLe squadre si incontrarono in gironi di andata e ritorno per un totale di 14 turni."}
{"id": "3641260", "revid": "287204", "url": "https://it.wikipedia.org/wiki?curid=3641260", "title": "A' Kat\u012bgoria 1952-1953", "text": "La A' Kat\u012bgoria 1952-1953 fu la 16\u00aa edizione del massimo campionato di calcio cipriota: l'AEL Limassol vinse il suo secondo titolo.\nFormula.\nIl campionato era formato da 8 squadre e non erano previste retrocessioni; furono assegnati due punti in caso di vittoria, uno in caso di pareggio e zero in caso di sconfitta.\nLe squadre si incontrarono in gironi di andata e ritorno per un totale di 14 turni."}
{"id": "3641275", "revid": "33689", "url": "https://it.wikipedia.org/wiki?curid=3641275", "title": "Tryggvi il Pretendente", "text": "La sua storia appare nella \"Heimskringla\" di Snorri Sturluson, nella saga \"Morkinskinna\" e nella \"\u00d3l\u00e1fs saga Tryggvasonar\" scritta da Oddr Snorrason.\nInvasione della Norvegia.\nSecondo la \"Heimskringla\", nel 1033, durante il regno di Norvegia del figlio di Canuto il Grande, Sveinn Alf\u00edfuson, Tryggvi invase la Norvegia. Dichiar\u00f2 di essere il figlio di Olaf Tryggvason e della moglie Gyda. I suoi nemici si fecero beffe di queste pretese, affermando che Tryggvi era invece il figlio bastardo di un sacerdote; comunque, Snorri Sturluson fa riferimento ai parenti di Olaf a Viken come \"parenti\" di Tryggvi. Inoltre, l'autore del \"Morkinskinna\" assegna ad Harald III di Norvegia una parentela con l'allora deceduto Tryggvi, specificando che almeno alcuni credevano alle rivendicazioni di Tryggvi.\nQuando fu detto a Sveinn Alf\u00edfuson ed alla madre \u00c6lfgifu di Northampton che l'invasione di Tryggvi era imminente, essi convocarono i proprietari terrieri di H\u00e5logaland e di Trondheim per riunire l'esercito reale ed opporsi a Tryggvi. Il jarl Einar Tambarskjelve, arrabbiato per le regole del governo di Canuto, rimase a casa e si rifiut\u00f2 di combattere per Sveinn. Allo stesso modo, anche i potenti Kalf Arnason ed i fratelli non si schierarono con Sveinn.\nSveinn Alf\u00edfuson ed i suoi uomini si diressero a sud verso Agder, credendo che Tryggvi stesse tentando di superare Skagerrak per unirsi ai suoi sostenitori di Viken. Tryggvi, invece, sbarc\u00f2 a Hordaland, e da qui navig\u00f2 verso Rogaland per attaccare la marina di Sveinn. Le due flotte si incontrarono al largo dell'isola di Bokn, dove solo pochi anni prima Erling Skjalgsson era stato sconfitto ed ucciso.\nDurante la battaglia, secondo quanto riferito da Snorri, Tryggvi lanci\u00f2 giavellotti verso i nemici con entrambe le mani contemporaneamente, cosa per cui Olaf Tryggvason era famoso. Nel farlo esclam\u00f2 \"Cos\u00ec mi insegn\u00f2 mio padre a parlare ai fedeli in chiesa\", citando nel contempo la sua discendenza da re Olaf e facendosi beffe dell'opinione dei nemici secondo i quali suo padre sarebbe stato un sacerdote. Nonostante la sua celebrata potenza, l'esercito di Tryggvi fu sopraffatto dalla flotta di Sveinn Alf\u00edfuson, e lo stesso Tryggvi fu ucciso.\nUn racconto conservato nel \"Morkinskinna\" afferma che Tryggvi fu alla fine ucciso da un contadino dopo la battaglia. Molti anni dopo, quando Harald Hardrada fu re di Norvegia, si rec\u00f2 sul campo di battaglia. Il re incontr\u00f2 un vecchio amico che gli parl\u00f2 di colui che venne indicato come assassino. Dopo aver posto domande a colui che si diceva fosse l'assassino, e dopo aver ascoltato la sua confessione, re Harald lo fece impiccare, citando il legame familiare tra lui e Tryggvi ed il suo dovere di vendicare la morte di quest'ultimo.\n\"Heimskringla\".\nUna famosa poesia, \"Tryggvaflokkr\", fu scritta riguardo a Tryggvi. Estratti del poema, solitamente attribuiti al poeta di corte di Canuto chiamato Sighvat Thordarson, sono conservati nell\"'Heimskringla\"\nUn'altra poesia della \"Heimskringla\", scritta da uno scaldo sconosciuto, cita la battaglia contro Tryggvi."}
{"id": "3641287", "revid": "287204", "url": "https://it.wikipedia.org/wiki?curid=3641287", "title": "A' Kat\u012bgoria 1954-1955", "text": "La A' Kat\u012bgoria 1954-1955 fu la 18\u00aa edizione del massimo campionato di calcio cipriota: l' vinse il suo terzo titolo.\nStagione.\nNovit\u00e0.\nPer la prima volta partecip\u00f2 una neo promossa: nel caso specifico fu l'Aris Limassol, vincitore della B' Kat\u012bgoria 1953-1954.\nFormula.\nIl campionato era formato da 10 squadre ed era prevista un'unica retrocessione; furono assegnati due punti in caso di vittoria, uno in caso di pareggio e zero in caso di sconfitta.\nLe squadre si incontrarono in gironi di andata e ritorno per un totale di 18 turni per squadra."}
{"id": "3641296", "revid": "287204", "url": "https://it.wikipedia.org/wiki?curid=3641296", "title": "A' Kat\u012bgoria 1955-1956", "text": "La A' Kat\u012bgoria 1955-1956 fu la 19\u00aa edizione del massimo campionato di calcio cipriota: il vinse il suo quarto titolo, il secondo consecutivo.\nStagione.\nNovit\u00e0.\nLa retrocessa Aris Limassol fu sostituita dalla neo promossa Nea Salamis; il prese parte al neonato campionato turco di Cipro Nord. Il numero di squadre scese, pertanto, da dieci a nove.\nFormula.\nIl campionato era formato da nove squadre ed era prevista un'unica retrocessione; furono assegnati due punti in caso di vittoria, uno in caso di pareggio e zero in caso di sconfitta.\nLe squadre si incontrarono in gironi di andata e ritorno per un totale di 16 turni."}
{"id": "3641299", "revid": "287204", "url": "https://it.wikipedia.org/wiki?curid=3641299", "title": "A' Kat\u012bgoria 1968-1969", "text": "La A' Kat\u012bgoria 1968-1969 fu la 30\u00aa edizione del massimo campionato di calcio cipriota. Il campionato era composto da 12 squadre, e l'Olympiakos Nicosia vinse il titolo (secondo titolo). AEL Limassol partecip\u00f2 al campionato di calcio greco finendo al 18\u00ba posto e retrocedendo.\nFormula.\nAl campionato parteciparono 12 squadre che si incontrarono in gironi di andata e ritorno per un totale di 22 incontri; erano previsti due punti in caso di vittoria, uno per il pareggio e zero per la sconfitta.\nLa prima classificata, oltre a laurearsi campione di Cipro, poteva partecipare al massimo campionato di calcio greco; l'ultima retrocesse in Seconda Divisione."}
{"id": "3641305", "revid": "599013", "url": "https://it.wikipedia.org/wiki?curid=3641305", "title": "Bruno Santon", "text": "Carriera.\nHa disputato 11 partite nella Serie A 1961-1962, mettendo a segno una rete in occasione del clamoroso successo sulla Juventus del 15 aprile 1962 con la maglia del , con cui ha disputato anche (in due diversi periodi) 4 campionati di Serie B, ottenendo una promozione in massima serie nell'annata 1960-1961.\nNella stagione 1962-1963 ha militato nel Cagliari, disputando 19 incontri fra i cadetti e realizzando una rete.\nNell'annata 1965-1966 ottiene la sua seconda promozione in A con la maglia del .\nDalla stagione 1966-1967 alla stagione 1969-1970 ha giocato nel Livorno in Serie B. Con gli amaranto ha messo a segno 25 reti, di cui 3 su calcio di rigore. Prima di approdare al Livorno, aveva militato per altre due stagioni nel Venezia, e per una nel .\nAll'inizio del campionato di Serie B 1967-1968 fu squalificato per tre turni a causa di un comportamento irriguardoso nei confronti di un avversario: durante la partita -Livorno valevole per la prima giornata, Santon venne pi\u00f9 volte stuzzicato dal portiere della Reggina Bruno Jacoboni, il quale ripeteva al giocatore del Livorno che nel corso di quell'incontro non sarebbe riuscito a realizzare una rete; durante la partita arriv\u00f2 un cross in area per Santon, ed egli, prima di colpire di testa, fece il gesto dell'ombrello al portiere reggino e successivamente realizz\u00f2 la rete che valse la vittoria finale.\nIn carriera ha collezionato complessivamente 11 presenze ed una rete in Serie A e 195 presenze e 51 reti in Serie B.\nRimasto legato alla citt\u00e0 di Livorno, una volta chiusa l'attivit\u00e0 di calciatore ha aperto un distributore di benzina nella citt\u00e0 labronica."}
{"id": "3641317", "revid": "47767", "url": "https://it.wikipedia.org/wiki?curid=3641317", "title": "Orsina", "text": ""}
{"id": "3641326", "revid": "287204", "url": "https://it.wikipedia.org/wiki?curid=3641326", "title": "D\u0103r\u017eavno p\u0103rvenstvo po futbol 1924", "text": "Il D\u0103r\u017eavno p\u0103rvenstvo po futbol1924 fu la prima edizione della massima serie del campionato bulgaro di calcio.\nNon fu disputata la finale e pertanto non ci fu un vincitore.\nFormula.\nLa competizione si svolse ad eliminazione diretta con gara unica. Partecip\u00f2 una squadra per citt\u00e0. Le squadre partecipanti furono sei con due qualificate direttamente alle semifinali.\nL'incontro tra Levski Sofia e Vladislav Varna fu interrotto ai tempi supplementari per mancanza di luce e le due squadre, nonostante l'intervento della federazione, non si misero d'accordo su dove ripetere il match ed entrambe abbandonarono la competizione."}
{"id": "3641329", "revid": "47767", "url": "https://it.wikipedia.org/wiki?curid=3641329", "title": "Glenda", "text": "Origine e diffusione.\n\u00c8 un nome recente, ben attestato solo a partire dal XX secolo; si tratta probabilmente di una forma femminile di Glenn, elaborata aggiungendo il suffisso \"-da\" preso da altri nomi come Linda o Wanda; l'ipotesi \u00e8 suffragata anche dal fatto che Glenn, e il suo femminile Glenna, erano entrambi nomi piuttosto popolari negli Stati Uniti a fine XIX secolo.\nSecondo diverse interpretazioni, Glenda avrebbe invece origini gallesi, come sarebbe avvenuto per Glenys, da \"gl\u00e2n\", \"pulito\", e \"da\", \"bene\"; se cos\u00ec fosse, esso sarebbe apparso prima in Galles nella forma \"Glanda\", che invece compare per la prima volta in Carolina del Nord nel 1913; inoltre, della quarantina di donne chiamate \"Glenda\" registrate in Inghilterra e Galles prima del 1915, solo due erano gallesi, ed entrambe erano nate a inizio Novecento, mentre gran parte di quelle nate nell'Ottocento era inglese o statunitense.\nOnomastico.\nL'onomastico pu\u00f2 essere festeggiato il primo di novembre, festa di Ognissanti, non essendovi sante con questo nome che \u00e8 quindi adespota."}
{"id": "3641332", "revid": "599013", "url": "https://it.wikipedia.org/wiki?curid=3641332", "title": "Sbarramento di Saletto", "text": "Lo sbarramento di Saletto (ted. \"Wieden Sperre\") \u00e8 uno sbarramento facente parte del \"XIV settore di copertura Isarco\" del Vallo alpino in Alto Adige, che si in Val di Vizze (ted. \"Pfitscher Tal\"), che da Vipiteno si addentra fino al passo di Vizze (ted. \"Pfitscherjoch\"), in Alto Adige.\nStoria.\nQuesto sbarramento \u00e8 in realt\u00e0 uno sbarramento intermedio, la cui progettazione venne prevista nello studio relativo alla sistemazione difensiva della direttrice del Brennero, ovvero solamente nel febbraio del 1939.\nLo sbarramento si erge nei pressi delle localit\u00e0 di Saletto e Fossa di Tures, a difesa della direttrice secondaria della val di Vizze, aveva il compito di impedire l'eventuale avanzata di truppe nemiche:\nIl progetto dello sbarramento prevedeva la costruzione di:\nDopo che la costruzione delle opere fu iniziata a fine 1939 seguendo i dettami della circolare 7000, nel 1940 i progetti dovevano essere aggiornati alla circolare 15000. Tale situazione prevedeva la costruzione di 18 opere difensive; solamente 6 di queste, costruite in calcestruzzo, vennero ultimate, di 3 fu completato lo scavo della caverna, mentre le restanti non vennero realizzate.\nDopo la riattivazione in ambito NATO, allo sbarramento composto di sole 3 opere (opera 1, 9 e 10), \u00e8 stato dato il nome in codice \"Saturno\". Lo sbarramento aveva assegnati: 7 ufficiali, 12 sottufficiali e 102 soldati di truppa, per un totale di 121 uomini.\nQuesti erano alloggiati presso la casermetta che si trova in localit\u00e0 Borgone, ovvero 1,5 chilometri dietro allo sbarramento difensivo.\nFossato anticarro.\nIn questo particolare sbarramento si valut\u00f2 la costruzione di una difesa passiva, ovvero la costruzione di un fossato anticarro, anche se, oltre il passo Vizze non esisteva una vera e propria strada carreggiabile. Nonostante ci\u00f2 la sua costruzione inizi\u00f2, pensando anche ad un suo scopo offensivo."}
{"id": "3641335", "revid": "4175", "url": "https://it.wikipedia.org/wiki?curid=3641335", "title": "Margarita Joukova", "text": ""}
{"id": "3641337", "revid": "1442080", "url": "https://it.wikipedia.org/wiki?curid=3641337", "title": "Guido Pizarro (calciatore)", "text": "In patria \u00e8 stato soprannominato \"El Conde\" in lingua italiana (\"Il Conte\") per via del suo gioco ritenuto elegante.\nBiografia.\nIl suo bisnonno da parte di madre \u00e8 originario di un paese in provincia di Catania: questo gli consente di avere il doppio passaporto.\nCaratteristiche tecniche.\n\u00c8 un mediano forte fisicamente che fa del temperamento una sua arma importante; la sua predisposizione a difendere lo porta a disturbare le incursioni avversarie cercando di favorire l'inserimento degli attaccanti.\nCarriera.\nClub.\nL'esordio al Lan\u00fas e il passaggio al Tigres UANL.\nLa sua carriera da calciatore professionista inizia nel 2009 quando viene acquistato dal Lan\u00fas per militare in prima squadra. Il 13 dicembre dello stesso anno compie il suo debutto da calciatore professionista nel match contro l'Independiente. Il 20 aprile 2010 mette a segno la sua prima rete ufficiale in carriera nel match contro il Col\u00f3n.. Totalizza in quattro anni con il Lan\u00fas 135 gettoni segnando 8 reti tra tutte le competizioni.\nNell'estate 2013 passa al Tigres, dove rimane per quattro anni totalizzando globalmente con il club messicano 194 presenze andando a segno 6 volte.\nSiviglia.\nIl 10 luglio 2017 viene acquistato dal Siviglia per 6 milioni di euro firmando un contratto quadriennale..\nNazionale.\nNel giugno 2016 Pizarro viene inserito nella lista dei preconvocati dal CT. Gerardo Martino per la Copa Am\u00e9rica Centenario, tuttavia per\u00f2 venendo poi escluso dalla lista finale dei 23 giocatori. Viene nuovamente convocato nel novembre seguente per le partite di qualificazione al mondiale contro Brasile e Colombia senza per\u00f2 mai debuttare.\nIl 28 marzo 2017 fa il suo debutto in nazionale giocando da titolare nella partita vinta contro la (2-0) valida alla qualificazione al mondiale 2018.\nStatistiche.\nPresenze e reti nei club.\n\"Statistiche aggiornate al 22 luglio 2018.\""}
{"id": "3641339", "revid": "767487", "url": "https://it.wikipedia.org/wiki?curid=3641339", "title": "Deep Core 2000", "text": "Deep Core 2000 (\"Deep Core\"), noto anche come Deep Core - Al centro della Terra, \u00e8 un film di fantascienza del 2000 diretto da Rodney McDonald.\nTrama.\nIl geologo Brian Goodman, dopo aver progettato l'USDM (un macchinario per perforare il mantello terrestre), teme per i disastri che potrebbe causare alla Terra e distrugge il prototipo. L'USDM viene per\u00f2 ricostruito e la Terra inizia ad essere sconvolta da terremoti. Il dottor Goodman consiglia allora di far esplodere delle testate nucleari sottoterra per bloccare il fenomeno geologico prima che sia troppo tardi. Dentro l'USDM, un equipaggio guidato da Goodman si cala nelle viscere della Terra per compiere l'impresa, ma alle sue spalle tramano gli interessi militari dei cinesi che hanno finanziato il progetto."}
{"id": "3641340", "revid": "1318658", "url": "https://it.wikipedia.org/wiki?curid=3641340", "title": "Cl\u00e9ment Thomas", "text": "Biografia.\nSottufficiale repubblicano, fu arrestato nel 1835 ma riusc\u00ec a fuggire dalla prigione e a rifugiarsi in Inghilterra. Rientr\u00f2 in Francia con l'amnistia del 1837. Alla caduta della monarchia nel 1848, fu eletto deputato all'Assemblea costituente, promosso colonnello e posto a capo della Guardia nazionale della Senna, reprimendo duramente, in giugno, la rivolta degli operai parigini. Non rieletto nel 1849 all'Assemblea Nazionale, si oppose al colpo di Stato di Luigi Bonaparte e si esili\u00f2 in Belgio e poi in Lussemburgo.\nQuando cadde il Secondo Impero, si trovava in Svizzera, da dove torn\u00f2 a Parigi. Promosso generale e comandante della Guardia nazionale subito dopo la sollevazione del 31 ottobre, durante l'assedio di Parigi, il 20 gennaio 1871, partecip\u00f2 alla disastrosa sortita di Buzenval. Il 14 febbraio diede le dimissioni.\nDurante l'insurrezione del 18 marzo che diede origine alla Comune, fu arrestato dalle guardie nazionali mentre, in abiti civili, controllava le barricate erette a Montmartre. Accusato di spionaggio, venne fucilato quello stesso giorno nella sede del Comitato di vigilanza di Montmartre. \u00c8 sepolto nel cimitero di P\u00e8re-Lachaise."}
{"id": "3641343", "revid": "110157", "url": "https://it.wikipedia.org/wiki?curid=3641343", "title": "D\u0103r\u017eavno p\u0103rvenstvo po futbol 1925", "text": "Il D\u0103r\u017eavno p\u0103rvenstvo po futbol 1925 fu la seconda edizione della massima serie del campionato bulgaro di calcio concluso il 30 agosto 1925 con la vittoria del Vladislav Varna, al suo primo titolo.\nFormula.\nVenne disputata una prima fase regionale al termine della quale furono le vincitrici di ognuno dei sei gironi si qualificarono alla fase nazionale.\nLa competizione si svolse ad eliminazione diretta con gara unica e due squadre furono direttamente qualificate alle semifinali."}
{"id": "3641344", "revid": "1573940", "url": "https://it.wikipedia.org/wiki?curid=3641344", "title": "Chiesa della Madonna del Ponte chiuso", "text": "La chiesa della Madonna del Ponte chiuso \u00e8 un edificio religioso che si trova a Roveredo, nel Cantone dei Grigioni. Recentemente \u00e8 stata dedicata anche a Sant'Anna.\nStoria.\nLa struttura viene citata per la prima volta in documenti storici risalenti al 1524. Nel XVII secolo venne completamente ricostruita.\nDescrizione.\nLa chiesa ha una pianta ad unica navata coperta da una volta a crociera. Sui fianchi della navata si aprono alcune cappelle laterali, ricoperte da una volta a botte. "}
{"id": "3641350", "revid": "110157", "url": "https://it.wikipedia.org/wiki?curid=3641350", "title": "D\u0103r\u017eavno p\u0103rvenstvo po futbol 1926", "text": "Il D\u0103r\u017eavno p\u0103rvenstvo po futbol 1926 fu la terza edizione della massima serie del campionato bulgaro di calcio concluso (alla quarta ripetizione della partita) il 7 aprile 1927 con la vittoria del Vladislav Varna, al suo secondo titolo consecutivo.\nFormula.\nVenne disputata una fase regionale in cui ognuno dei tredici raggruppamenti (\"okrazhni sportni oblasti\") organizz\u00f2 un proprio campionato con la vincente qualificata alla fase nazionale.\nDue province non terminarono il proprio girone entro il tempo imposto dalla federazione e le partecipanti alla fase finale furono pertanto undici.\nLa competizione nazionale si svolse ad eliminazione diretta con gare di sola andata.\nFase finale.\nFinale.\nLa finale venne disputata a Sofia il 26 agosto 1926 e termin\u00f2 1-1. Come da regolamento fu disposta la ripetizione il giorno seguente ma non si present\u00f2 l'arbitro. Il Vladislav si rifiut\u00f2 di giocare con l'arbitro di riserva e in un primo momento fu proclamato campione lo Slavia. A seguito della vittoria del ricorso presentato dalla squadra di Varna la federazione stabil\u00ec di rigiocare la partita il 26 dicembre 1926 ma la federazione regionale di Sofia proib\u00ec allo Slavia di disputare la finale. Dopo altri tentativi di accordi si decise di giocare il 7 aprile 1927 e di fronte ad un nuovo rifiuto la federazione assegn\u00f2 la vittoria a tavolino e il titolo allo Vladislav Varna."}
{"id": "3641355", "revid": "4175", "url": "https://it.wikipedia.org/wiki?curid=3641355", "title": "Roza Yegorovna Shanina", "text": ""}
{"id": "3641358", "revid": "1305772", "url": "https://it.wikipedia.org/wiki?curid=3641358", "title": "Palestro (pirofregata corazzata)", "text": "La Palestro \u00e8 stata una pirofregata corazzata della Regia Marina. Prende il nome dall\u2019omonimo paese, per l\u2019appunto Palestro, proprio per una Battaglia svoltasi in questa citt\u00e0.\nStoria e caratteristiche.\nPrima nave corazzata, unitamente alla capoclasse \"Principe Amedeo\", interamente progettata e costruita in Italia, la \"Palestro\" fu anche l'ultima pirofregata corazzata italiana, nonch\u00e9 l'ultima unit\u00e0 corazzata italiana ad avere scafo in legno composito ed armamento velico (a brigantino a palo, con 3471\u00a0m\u00b2 di velatura).\nIl progetto, sviluppato da quello della classe Roma ed elaborato dal generale ispettore del Genio Navale Giuseppe De Luca, prevedeva scafo in legno con corazzatura riportata di piastre in ferro, che tuttavia non proteggeva interamente lo scafo.\nImpostata nel 1865, varata nel 1871 e completata nel 1875, la nave era, dopo dieci anni di costruzione, gi\u00e0 obsoleta al momento dell'entrata in servizio. L'armamento era inizialmente costituito da un grosso cannone da 280\u00a0mm e da 12 pezzi da 160\u00a0mm, poi questi ultimi vennero sostituiti con sei cannoni da 250\u00a0mm.\nDurante la sua vita operativa la \"Palestro\" non ebbe mai occasione di partecipare ad operazioni belliche. Dal 1889 al 1894 la corazzata, come caposquadra, stazion\u00f2 a La Maddalena per la difesa di tale base.\nNel 1895 la superata unit\u00e0 venne trasferita a La Spezia, dove per cinque anni disimpegn\u00f2 servizio di nave scuola, venendo impiegata nell'addestramento del personale CREM.\nRadiata nel 1900, la \"Palestro\" venne demolita tra il 1903 ed il 1904."}
{"id": "3641359", "revid": "110157", "url": "https://it.wikipedia.org/wiki?curid=3641359", "title": "D\u0103r\u017eavno p\u0103rvenstvo po futbol 1928", "text": "Il D\u0103r\u017eavno p\u0103rvenstvo po futbol 1928 fu la quarta edizione della massima serie del campionato di calcio bulgaro concluso il 30 settembre 1928 con la vittoria del Slavia Sofia, al suo primo titolo.\nFormula.\nVenne disputata una fase regionale in cui ognuno dei tredici raggruppamenti (\"okrazhni sportni oblasti\") organizz\u00f2 un proprio campionato con la vincente qualificata alla fase nazionale. Molti non terminarono entro la data imposta dalla federazione, nella parte meridionale del paese anche a causa di un forte terremoto avvenuto nell'aprile del 1928. Le partecipanti alle finali nazionali furono cinque.\nLa competizione nazionale si svolse ad eliminazione diretta con gare di sola andata."}
{"id": "3641361", "revid": "339392", "url": "https://it.wikipedia.org/wiki?curid=3641361", "title": "Levski Plovdiv", "text": ""}
{"id": "3641371", "revid": "158913", "url": "https://it.wikipedia.org/wiki?curid=3641371", "title": "Deep Core - Al centro della Terra", "text": ""}
{"id": "3641373", "revid": "836200", "url": "https://it.wikipedia.org/wiki?curid=3641373", "title": "Giorgio Del Bene", "text": "Biografia.\nAttore di formazione teatrale, ha lavorato sotto la regia di Giorgio Strehler al Piccolo Teatro di Milano e al Teatro Stabile di Roma. In televisione \u00e8 stato interprete di sceneggiati (\"I Buddenbrook\", diretto da Edmo Fenoglio nel 1971) e di trasposizioni di testi teatrali. Dalla fine degli anni settanta ha cominciato a dedicarsi assiduamente al doppiaggio, prestando la propria voce a personaggi secondari in cartoni animati di successo, quali \"L'uomo tigre\", \"Yattaman\" e \"Calendar Men\". Nel 1979 ha fondato la societ\u00e0 di doppiaggio \"Play World Film\", e negli ultimi anni ha lavorato soprattutto come direttore di doppiaggio e adattatore dei dialoghi (suo \u00e8 l'adattamento della celebre serie televisiva, \"Profiler - Intuizioni mortali\").\nNel 1990 recita a fianco di Renato Pozzetto nel film \"Non pi\u00f9 di uno\".\nNel 2015 torna in tv con la fiction \"1992\" trasmessa da Sky."}
{"id": "3641374", "revid": "287204", "url": "https://it.wikipedia.org/wiki?curid=3641374", "title": "D\u0103r\u017eavno p\u0103rvenstvo po futbol 1929", "text": "Il D\u0103r\u017eavno p\u0103rvenstvo po futbol 1929 fu la quinta edizione della massima serie del campionato di calcio bulgaro concluso il 3 ottobre 1929 con la vittoria del Botev Plovdiv, al suo primo titolo.\nFormula.\nVenne disputata una fase regionale in cui ognuno dei tredici raggruppamenti (\"okrazhni sportni oblasti\") organizz\u00f2 un proprio campionato con la vincente qualificata alla fase nazionale.\nTre regioni non terminarono il proprio girone entro il tempo imposto dalla federazione e le partecipanti alla fase finale furono pertanto dieci.\nLa competizione nazionale si svolse ad eliminazione diretta con gare di sola andata.\nFase finale.\nSemifinali.\nIl Levski fu ammesso direttamente alla finale."}
{"id": "3641380", "revid": "1005847", "url": "https://it.wikipedia.org/wiki?curid=3641380", "title": "Canale Lunense", "text": "Il canale Lunense \u00e8 un'opera irrigua gestita dal Consorzio di Bonifica Canale Lunense e situata tra le regioni Liguria e Toscana.\nLa sede amministrative si trova a Sarzana, in provincia della Spezia. \nIl canale, lungo circa 23 chilometri, prende il nome dall'antica citt\u00e0 romana di Luni, il cui territorio geograficamente e storicamente univa la bassa valle del fiume Magra con la zona nord occidentale della Toscana.\nIl comprensorio del consorzio si estende per una superficie di 3506 ettari in territorio ligure e 13 ettari in territorio toscano. Esso comprende undici comuni: Ameglia, Arcola, Aulla, Castelnuovo Magra, Carrara, Santo Stefano di Magra, Fosdinovo, Lerici, Luni, Sarzana e Vezzano Ligure. \nIl percorso idraulico vero e proprio del canale attraversa, da ovest ad est, i territori comunali di Aulla (dove prende l'acqua dalla Magra nei pressi della localit\u00e0 Isola di Caprigliola), Santo Stefano di Magra, Sarzana, Fosdinovo, Castelnuovo Magra, Luni e Carrara.\nDal 2017 \u00e8 aperta la pista ciclo-pedonale Lunense, la quale segue in alcuni tratti il tracciato del canale.\nStoria.\nLe acque della Magra, e dei vari rii e torrenti del territorio, furono da sempre utilizzati dalla popolazione contadina per irrigare le coltivazioni o per far funzionare mulini e frantoi. Per controllare e gestire questa importante risorsa idrica gi\u00e0 sul finire del XVIII secolo si pens\u00f2 alla deviazione del torrente Calcandola - presso Sarzana - con la costruzione di vari canali dove far confluire le acque nei vari campi coltivati, con il duplice scopo di limitare cos\u00ec - ove possibile - anche le sempre pi\u00f9 frequenti e gravose inondazioni.\nIl progetto, presentato nel 1794, non ebbe per\u00f2 seguito per gli alti costi (era prevista una tassazione da applicare ai proprietari terrieri o a chi avrebbe tratto giovamento dalla nuova infrastruttura idrica) e soprattutto per i nuovi scenari politici che interessarono la Repubblica di Genova dal 1797 con la caduta della stessa per mano napoleonica. Tuttavia gli stessi francesi s'interessarono del progetto genovese di deviazione del Calcandola, affidandone il compito all'ingegnere Francesco Buttori, ma anch'essi rinunciarono per la mancanza di risorse economiche. Un analogo progetto, sfruttando una possibile deviazione del fiume Magra, fu presentato nel 1799 dalla municipalit\u00e0 di Santo Stefano di Magra, ma ebbe la stessa interruzione per motivi economici.\nLa proposta per la costruzione di un nuovo canale, questa volta deviando le acque della Magra, si avvi\u00f2 nel 1832 con il Regno di Sardegna, anche se effettivamente il progetto fu presentato solamente nel 1856. Il progetto del canale, denominato \"Lunense\" dalla citt\u00e0 romana di Luni, prevedeva un percorso di circa 27\u00a0km (poi ridotti a circa 23\u00a0km) che, partendo dalla localit\u00e0 Bettola di Aulla, e snodandosi lungo la piana del fiume, avrebbe raggiunto il territorio di Carrara confluendo nel torrente Carrione.\nIl 1\u00ba marzo del 1871, sulla spinta della popolazione e di personalit\u00e0 dell'epoca, tra cui l'avvocato Pietro Ferrari, fu costituito il comitato promotore per la costruzione del canale cui vennero eletti Pasquale Berghini e Carlo Fabbricotti nel ruolo, rispettivamente, di presidente e vice presidente. A redigere il progetto collabor\u00f2 inoltre, a titolo gratuito, l'ingegnere Giuseppe Bella. Per sopperire alla copertura dei finanziamenti, nel 1873, si istitu\u00ec un'omonima societ\u00e0 che emise (a 250 lire cadauna) cinquemila azioni, rapidamente coperte.\nTuttavia le nuove sfavorevoli condizioni economiche del Paese e del territorio provocarono qualche anno dopo lo scioglimento della societ\u00e0 con, di fatto, un nuovo abbandono dell'opera. Fu il Comune di Sarzana, nel 1875, a rilevare il progetto.\nNuove controversie burocratiche rimandarono la posa della prima pietra che fu posta il 24 maggio del 1881. L'iter di costruzione fu alquanto lungo e laborioso a causa delle continue opposizioni giudiziarie sia pubbliche che private, dissesti finanziari, cambiamenti politici, a cui segu\u00ec pure uno scontro per la gestione del canale tra le due comunit\u00e0 di Santo Stefano di Magra e di Sarzana. Tra sentenze e lavori, l'opera fu ultimata definitivamente nel Ventennio fascista intorno agli anni trenta del Novecento.\nNel 1923 si costitu\u00ec il Consorzio di Bonifica Canale Lunense - riconosciuto con l'articolo 114 del Regio Decreto n\u00b0 215 del 13 febbraio 1933 - e la classificazione tra i comprensori di II^ categoria con il Decreto Ministeriale n\u00b0 9451 del 16 dicembre 1933.\nDescrizione.\nIl canale raggiunge una lunghezza complessiva di 22,6 chilometri tra coltivazioni e zone rurali della bassa valle del Magra. Ha una portata media di 6000 metri cubi d'acqua al minuto, fino ad un livello minimo di 4700 metri cubi (periodo estivo) e un massimo di 7500 metri cubi con le piene del fiume.\nIl bacino imbrifero, posto a monte del comprensorio di bonifica, ha una superficie di 955 chilometri quadrati, un'altitudine media di 612 metri. sul livello del mare e una piovosit\u00e0 media annuale di circa 1500 millimetri. Complessivamente l'infrastruttura irrigua \u00e8 costituita da una rete di canali, con una lunghezza di 64 chilometri, che si sviluppano lungo la zona totalmente pianeggiante."}
{"id": "3641381", "revid": "287204", "url": "https://it.wikipedia.org/wiki?curid=3641381", "title": "D\u0103r\u017eavno p\u0103rvenstvo po futbol 1930", "text": "Il D\u0103r\u017eavno p\u0103rvenstvo po futbol 1930 fu la sesta edizione della massima serie del campionato di calcio bulgaro concluso il 3 ottobre 1930 con la vittoria del Slavia Sofia, al suo secondo titolo.\nFormula.\nVenne disputata una fase regionale in cui ognuno dei tredici raggruppamenti (\"okrazhni sportni oblasti\") organizz\u00f2 un proprio campionato con la vincente qualificata alla fase nazionale.\nQuattro regioni non terminarono il proprio girone entro il tempo imposto dalla federazione e le partecipanti alla fase finale furono pertanto nove.\nLa competizione nazionale si svolse ad eliminazione diretta con gare di sola andata.\nFase finale.\nSemifinali.\nIl Vladislav Varna fu ammesso direttamente alla finale."}
{"id": "3641385", "revid": "4175", "url": "https://it.wikipedia.org/wiki?curid=3641385", "title": "Margarita Kravtsova", "text": ""}
{"id": "3641387", "revid": "287204", "url": "https://it.wikipedia.org/wiki?curid=3641387", "title": "D\u0103r\u017eavno p\u0103rvenstvo po futbol 1931", "text": "Il D\u0103r\u017eavno p\u0103rvenstvo po futbol 1931 fu la settima edizione della massima serie del campionato di calcio bulgaro concluso il 13 settembre 1931 con la vittoria dell'Atletik-Slava 23, al suo primo titolo.\nFormula.\nVenne disputata una fase regionale in cui ognuno dei tredici raggruppamenti (\"okrazhni sportni oblasti\") organizz\u00f2 un proprio campionato con la vincente qualificata alla fase nazionale.\nUna regione non termin\u00f2 entro il tempo imposto dalla federazione pertanto partecipanti alla fase nazionale furono dodici.\nLa competizione nazionale si svolse ad eliminazione diretta con gare di sola andata.\nTutti gli incontri si disputarono a Sofia.\nFase finale.\nSemifinali.\nIl Shipchenski sokol Varna fu direttamente ammesso alla finale.\nFinale.\nLa finale fu sospesa al 73\u00ba minuto sul 2-1 per la squadra di Varna che abbandon\u00f2 il campo e perse a tavolino per una mancata espulsione ad un giocatore dell'Atletik-Slava 23 che ruppe la gamba ad un proprio calciatore e non fu sanzionato dall'arbitro nonostante ripetute richieste."}
{"id": "3641388", "revid": "765341", "url": "https://it.wikipedia.org/wiki?curid=3641388", "title": "Possibilismo", "text": "Il possibilismo \u00e8 il nome dato al socialismo riformista di Paul Brousse tra gli anni 1880\u20131900. Si parlava anche di \u00abbroussismo\u00bb.\nDefinizione di Fresnette Pisani-Ferry.\nLa Federazione dei lavoratori socialisti di Francia \u00e8 la pi\u00f9 antica e con 30 000 aderenti a Parigi il pi\u00f9 importante raggruppamento operaio. Lo si chiama comunemente \u00abpartito possibilista\u00bb perch\u00e9 i suoi dirigenti pensano di realizzare il comunismo senza rivoluzione attraverso il voto."}
{"id": "3641394", "revid": "1114711", "url": "https://it.wikipedia.org/wiki?curid=3641394", "title": "\u00c9ric Landry", "text": "In carriera ha giocato in National Hockey League, nella Kontinental Hockey League ed in Lega Nazionale A.\nCarriera.\nGiocatore.\nNato a Gatineau, Landry gioc\u00f2 nella squadra juniores degli Abitibi-Temiscamingue Forestiers, per poi passare ai St. Hyacinthe Laser, formazione militante nella Quebec Major Junior Hockey League (QMJHL). In sole due stagioni complete mise a segno 163 punti in 149 partite disputate, rientrando nel 1994 nell'All-Rookie Star Team della lega.\nNonostante non sia mai stato selezionato nell'NHL Entry Draft, Landry riusc\u00ec a ritagliarsi uno spazio nell'hockey professionistico nordamericano. Nella stagione 1995\u201396 gioc\u00f2 per i Cape Breton Oilers, squadra della American Hockey League (AHL), mentre per la stagione successiva si trasfer\u00ec agli Hamilton Bulldogs.\nIl 20 agosto 1997 fu ingaggiato da free agent dall'organizzazione dei Calgary Flames. Per le due stagioni seguenti Landry si divise fra i Saint John Flames e Calgary, totalizzando 15 presenze con due punti in National Hockey League. Nel luglio del 1999 pass\u00f2 agli San Jose Sharks, i quali lo mandarono a giocare per tutta la stagione 1999-2000 nella formazione affiliata dei Kentucky Thoroughblades, in AHL. Nel 2000 cambi\u00f2 ancora squadra, presso i Montreal Canadiens, dove gioc\u00f2 nelle due stagioni seguenti 53 partite di NHL con un bottino di 12 punti. Oltre a Montreal Landry gioc\u00f2 per le formazioni affiliate nella AHL, per due anni presso i Quebec Citadelles e per un anno presso gli Utah Grizzlies. Landry fu inoltre il primo giocatore nella storia dei Canadiens a vestire la maglia numero 78.\nNel 2003 Landry lasci\u00f2 il Nordamerica per trasferirsi in Svizzera, nella Lega Nazionale A, dove per due anni milit\u00f2 nel Lausanne Hockey Club, raccogliendo 100 punti in 108 partite disputate. Nella stagione 2005-06 pass\u00f2 all'EHC Basel, mentre l'anno successivo da novembre fino alla fine della stagione gioc\u00f2 per il SC Bern.\nNel 2007 Landry si trasfer\u00ec in Russia, per andare a giocare per due stagioni con la Dinamo Mosca. Con la squadra della Kontinental Hockey League raccolse 62 punti in 103 partite disputate, vincendo inoltre la Coppa Spengler del 2008. Nella stagione 2009-10 invece gioc\u00f2 per l'Atlant Myti\u0161\u010di, altra formazione della KHL.\nDopo tre stagioni trascorse in Russia il 29 settembre 2010 l'HC Ambr\u00ec-Piotta ufficializz\u00f2 l'ingaggio del giocatore canadese. In 31 incontri disputati mise a segno 24 punti, attirando l'interesse degli Hamburg Freezers, squadra della DEL, ma alla fine giunse il prolungamento del contratto valido per la stagione 2011-12.\nAllenatore.\nAl termine del contratto con l'Ambr\u00ec-Piotta Landry annunci\u00f2 il ritiro dall'attivit\u00e0 per accettare l'incarico di vice allenatore dei Gatineau Olympiques, squadra della Quebec Major Junior Hockey League."}
{"id": "3641395", "revid": "287204", "url": "https://it.wikipedia.org/wiki?curid=3641395", "title": "Eric Landry", "text": ""}
{"id": "3641399", "revid": "287204", "url": "https://it.wikipedia.org/wiki?curid=3641399", "title": "D\u0103r\u017eavno p\u0103rvenstvo po futbol 1932", "text": "Il D\u0103r\u017eavno p\u0103rvenstvo po futbol 1932 fu la ottava edizione della massima serie del campionato di calcio bulgaro concluso il 18 settembre 1932 con la vittoria del Shipchenski sokol Varna, al suo primo titolo.\nFormula.\nVenne disputata una fase regionale in cui ognuno dei tredici raggruppamenti (\"okrazhni sportni oblasti\") organizz\u00f2 un proprio campionato con la vincente qualificata alla fase nazionale.\nLa competizione nazionale si svolse ad eliminazione diretta con gare di sola andata.\nFase finale.\nFinale.\nL'incontro venne deciso ai tempi supplementari dopo che termin\u00f2 1-1 al novantesimo minuto."}
{"id": "3641400", "revid": "4175", "url": "https://it.wikipedia.org/wiki?curid=3641400", "title": "Zhanna Zhumaliyeva", "text": ""}
{"id": "3641405", "revid": "228587", "url": "https://it.wikipedia.org/wiki?curid=3641405", "title": "L'impero dei dinosauri", "text": "L'impero dei dinosauri (in inglese \"When Dinosaurs Roamed America\") \u00e8 un documentario statunitense trasmesso su Discovery Channel nel 2001.\nTrama.\nLa vita dei dinosauri del'Nord America si \u00e8 rivelata sorprendente. Ogni storia \u00e8 avvincente e ben descritta. Da un \"Celofisio\" che esplora il mondo intorno a lui, mentre un \"Tyrannosaurus rex\" adolescente impara da sua madre come cacciare e durante il Giurassico ci sar\u00e0 anche una storia d'amore tra due \"Stegosauri\". Questo documentario mostra anche il pubblico reale con reperti fossili e dei musei che espongono per mostrare il lavoro dei ricercatori. Questo \u00e8 educativo, emozionante, ed \u00e8 un ben eseguito dalla Discovery Channel e dalla BBC innovativa con la miniserie \"Nel mondo dei dinosauri\".\nEpisodi.\nTriassico superiore (220 milioni di anni fa).\nL'episodio si svolge a New York, dopo l'estinzione Permiano-Triassico si sono sviluppate nuove forme di vita; tra cui il Celofisio che \u00e8 considerato l'antenato dei dinosauri che predava Icarosauri, insetti e piccoli animali e che se la doveva vedere con il Desmatosuco e il Rutiodonte.\nCompaiono:\nGiurassico inferiore (200 milioni di anni fa).\nOra l'episodio si sposta in Pennsylvania, dove un gruppo di Sintarsi attaccano un Anchisauro che poi verr\u00e0 ucciso da un Dilofosauro. Poi il narratore spiega che il Sintarso si evolver\u00e0 in grandi carnivori come l'Allosauro, l'Anchisauro invece nei sauropodi.\nCompaiono:\nGiurassico superiore (150 milioni di anni fa).\nNel terzo episodio la storia si svolge nello Utah, durante un periodo di siccit\u00e0. Dove mostra un Ceratosauro che attacca dei Driosauri, poi combatte con uno Stegosauro ed infine verr\u00e0 ucciso da un Allosauro. Infine in seguito arriveranno le piogge con la mandria di Camarasauri e con quella degli Apatosauri, uno di questi ultimi muore e favorisce un banchetto per gli Allosauri.\nCompaiono:\nCretaceo medio (90 milioni di anni fa).\nIl penultimo episodio si sposta nelle foreste del Nuovo Messico, dove dei piccoli celurosauri scorrazzano nella foresta, ed una femmina di Dromaeosauro attacca un \"Notronico\" dopo essere stata allontanata da un gruppo della sua stessa specie, solo che non ci riesce. Poi ci riprova con il gruppo attaccando un vecchio maschio di Zuniceratopo. Ma poi arriva un incendio boschivo e vi rimangono intrappolati, ma riescono a salvarsi.\nCompaiono:\nCretaceo superiore (65 milioni di anni fa).\nNell'ultimo episodio viene mostrato che alcuni dinosauri cornuti come lo \"Zuniceratopo\" hanno dato spazio ad altri lontani cugini della stessa famiglia come il famoso \"Triceratopo\", ed mentre una mandria di questi erbivori pascola insieme agli \"Anatotitani\", vengono mostrate altre creature sorprendenti che insieme ad essi dominano incontrastati tutto il loro paesaggio in perfetta armonia. Mentre un \"Quetzalcoatlo\" scende a terra per nutrirsi di una carcassa di un \"Triceratopo\" morto, egli viene attaccato da un giovane \"Tirannosauro Rex\", tuttavia riesce a volare via appena in tempo. Il giorno seguente il giovane con la sua famiglia riescono a catturare e ad uccidere un \"Anatotitano\" del branco. Ma mentre se lo mangiano, il tremendo meteorite cade sulla terra e fa estinguere tutti i dinosauri, subito dopo il cataclisma una tartaruga esce dalla sua tana ed viene mostrato un uccello vola sopra di lei e che quindi ci fa capire che i dinosauri si sono evolutisi negli uccelli. Poi dei mammiferi (simili a opossum) chiamati \"Purgatorius\" escono delle loro tane. Ed a fine episodio il narratore ci spiegher\u00e0 che questi mammiferi si evolveranno negli esseri umani.\nCompaiono:"}
{"id": "3641411", "revid": "4175", "url": "https://it.wikipedia.org/wiki?curid=3641411", "title": "Oxana Fedorova", "text": ""}
{"id": "3641414", "revid": "4175", "url": "https://it.wikipedia.org/wiki?curid=3641414", "title": "Natalia Gantimurova", "text": ""}
{"id": "3641416", "revid": "4175", "url": "https://it.wikipedia.org/wiki?curid=3641416", "title": "Yulia Nova", "text": ""}
{"id": "3641417", "revid": "669520", "url": "https://it.wikipedia.org/wiki?curid=3641417", "title": "Goldoni (azienda)", "text": "La Goldoni Keestrack s.r.l. \u00e8 un'azienda metalmeccanica italiana con sede nella frazione di Migliarina di Carpi (provincia di Modena) costruttrice di macchine agricole dal 1926. Attualmente Goldoni produce trattori a quattro ruote motrici. Tra i prodotti di punta ci sono i modelli specializzati, isodiametrici, trattrici con pianale e motocoltivatori.\nStoria.\nNel 1926 Celestino Goldoni fond\u00f2 la \"Goldoni Macchine Agricole\" in un cascinale nelle campagne modenesi, avviando la produzione delle pompe per l'irrigazione.\nNel 1950 si aggiunsero motocoltivatori e motofalciatrici, per i quali venne stipulata un'esclusiva commerciale con la Federconsorzi per la vendita attraverso la sua rete in Italia.\nNel 1967 furono prodotti i primi trattori, con la serie \"Export\", seguita dalla serie \"Universal\" e la ditta si espanse anche all'estero attraverso una serie di accordi commerciali.\nNel 1969 venne stipulato un accordo con Cuba per la vendita di 1500 trattorini (GM4 ed \"Export\") per i campi di canna da zucchero; nel 1978 fu inaugurata la filiale \"Goldoni France\"; nel 1980 con Tbilisi (Georgia, allora Unione Sovietica) per la produzione in loco e la commercializzazione dei prodotti \"Goldoni 700\" e \"Motocoltivatore Super 600\".\nNel 1982 venne introdotta la serie \"Compact\", trattori progettati per operare in frutteti e vigneti; nel 1984-1985 si concesse alla Repubblica Popolare Cinese la licenza per la produzione in loco e la commercializzazione di \"Transportes\", \"Goldoni 800\", \"Universal\" e \"900 RS\". Negli anni ottanta viene acquistato il marchio ITMA poi confluito in Goldoni.\nNel 1986 con John Deere per la produzione a nomi e colori della John Deere dei trattori da frutteto e vigneto e con l'Iran per la produzione in loco e la commercializzazione di \"Universal\" e \"900 RS\" e delle motofalciatrici. All'inizio degli anni novanta si iniziarono a produrre cingolati specializzati anche a marchio ITMA identici ai Goldoni cambiando solo il colore e nel 2002 venne introdotta la serie \"Star Quadrifoglio\", ancora un trattore specializzato per frutteto e vigneto. La Goldoni negli anni passati ha prodotto anche motofalciatrici.\nNel 2004 \u00e8 stato inaugurato il nuovo reparto \"ricerca e sviluppo\" e nel 2008 \u00e8 stato presentato il \"Boxter\", che ha vinto il premio \"novit\u00e0 tecnica\" presso l'EIMA International. Invece, nel novembre 2012 viene presentata la nuova serie \"Ronin\" con una nuova livrea del cofano.\nNel 2015 l'azienda subisce una crisi finanziaria che la costringe a presentare in tribunale domanda di concordato preventivo. Viene cos\u00ec acquisita da una multinazionale, la Tianjin Lovol Heavy Industry Co. Ltd, e nel novembre 2018 il colore dei trattori viene cambiato da rosso-arancione a verde. \nMa nel febbraio 2020 l'azienda entra di nuovo in crisi e chiede un nuovo concordato.\nNel marzo 2021 il tribunale di Modena salva l'azienda accogliendo l'offerta della belga Keestrack che ha uno stabilimento in Italia in provincia di Treviso. Grazie a questo importante passaggio, le macchine agricole Goldoni sono ritornate ad essere di nuovo color rosso-arancione e con il salvataggio 107 dipendenti.\nNel febbraio 2022, l'azienda presenta le prime novit\u00e0 dopo un anno di acquisizione. Prime tra tutte il nuovo logo che cambia totalmente. Il nuovo logo rispecchia i valori di Goldoni Keestrack: mostra attaccamento alla tradizione del marchio e sguardo al futuro. Le linee riprendono la forma dei cofani del passato e si collegano alla coltivazione del terreno delineando un solco profondo come primo passo di rinascita. Il design richiama inoltre il collegamento al gruppo Keestrack simbolo di condivisione dei valori comuni. Forte anche il ritorno al colore tradizionale e unico; la tipica colorazione arancione sanguigna unita ai cerchi grigio silver garantiscono una riconoscibilit\u00e0 univoca del marchio. Tra le novit\u00e0, anche la presentazione di cinque nuovi modelli della serie E, C, Q e T con nuove motorizzazioni e colore \"full metal orange\". Ma non solo, anche attrezzature da lavoro. Da non scordare i nuovi servizi che l'azienda mette a disposizione degli agricoltori.\nFiliali e prodotti.\nLo stabilimento di Migliarina di Carpi occupa una superficie di oltre 130.000 m\u00b2 (di cui 65.000 coperti).\nUna filiale presente in Francia. Oltre alla Comunit\u00e0 europea, i principali mercati esteri sono i paesi dell'area mediterranea e del Medio Oriente, America del Sud e del Nord, fino all'Oceania, arrivando ad esportare in pi\u00f9 di 80 paesi.\nI prodotti della linea Goldoni comprendono:\nCollegamenti esterni.\nGoldoni Keestrack \u00e8 anche sui principali social network del momento:"}
{"id": "3641418", "revid": "4175", "url": "https://it.wikipedia.org/wiki?curid=3641418", "title": "Sasha Pivovarova", "text": ""}
{"id": "3641420", "revid": "838137", "url": "https://it.wikipedia.org/wiki?curid=3641420", "title": "Diffusione fotonica", "text": "La diffusione fotonica \u00e8 una situazione nella quale i fotoni viaggiano attraverso un materiale senza esserne assorbiti, ma, subendo ripetuti fenomeni di scattering, cambiano la direzione del loro percorso.\nIl tragitto di un fotone \u00e8, a tutti gli effetti, una passeggiata aleatoria.\nMedicina.\nNella scienza medica, la diffusione fotonica pu\u00f2 essere sfruttata per riprodurre immagini del corpo del paziente, specialmente per quanto riguarda cervello e mammelle.\nCi\u00f2 ha contribuito allo sviluppo di alcuni settori della ricerca, come ad esempio le neuroscienze."}
{"id": "3641422", "revid": "4175", "url": "https://it.wikipedia.org/wiki?curid=3641422", "title": "Yelena Rogozhina", "text": ""}
{"id": "3641423", "revid": "4175", "url": "https://it.wikipedia.org/wiki?curid=3641423", "title": "Sofia Rudieva", "text": ""}
{"id": "3641424", "revid": "1566286", "url": "https://it.wikipedia.org/wiki?curid=3641424", "title": "Ingrid Caven", "text": "Biografia.\nDebutta in teatro negli anni sessanta, quando aderisce al movimento \"Antithater]\". Qui conosce personaggi come Hannes Gromball, Ulli Lommel, William Powell e Katrin Schaake che affinano il suo temperamento artistico.\nDebutta nel cinema nel 1969 nel cortometraggio \"Fernes Giamaica\" di Peter Moland, a cui segue, nello stesso anno, il suo primo lungometraggio \"L'amore \u00e8 pi\u00f9 freddo della morte\", che segna il suo incontro artistico e umano con Rainer Werner Fassbinder, che sposer\u00e0 nel 1970.\nLa sua carriera raggiunge l'apice negli anni settanta, grazie anche alla collaborazione con il regista tedesco da cui si separa nel 1972. Con lui gira, tra gli altri, nel 1970 \"Il soldato americano\", \"Il diritto del pi\u00f9 forte\" nel 1973, nel 1975 \"Il viaggio in cielo di mamma Kusters\", \"Despair\" nel 1978 e soprattutto, nello stesso anno, \"Un anno con tredici lune\" in cui il ruolo della prostituta Zora rappresenta, forse, la sua interpretazione di maggiore rilievo.\nNel 1977 collabora con Daniel Schmid in \"Violanta\" con Maria Schneider, Lucia Bos\u00e8, Lou Castel e G\u00e9rard Depardieu.\nNel 1978 ha intrapreso anche la carriera di cantante. Nel 1979 \u00e8 stata membro della giuria al 29\u00ba Festival di Berlino."}
{"id": "3641429", "revid": "287204", "url": "https://it.wikipedia.org/wiki?curid=3641429", "title": "Anna Selezneva", "text": ""}
{"id": "3641433", "revid": "43140465", "url": "https://it.wikipedia.org/wiki?curid=3641433", "title": "Pentole", "text": ""}
{"id": "3641436", "revid": "47767", "url": "https://it.wikipedia.org/wiki?curid=3641436", "title": "Natalia Vodianova", "text": ""}
{"id": "3641448", "revid": "767487", "url": "https://it.wikipedia.org/wiki?curid=3641448", "title": "Indeep", "text": "Gli Indeep sono stati un gruppo musicale statunitense, nato a New York all'inizio degli anni ottanta, celebre per aver inciso il brano \"Last Night a D.J. Saved My Life\".\nCarriera.\nIl gruppo \u00e8 stato guidato dal musicista e autore dei testi Michael Cleveland, che era conosciuto per l'impiego di un forte stile tra la musica disco e da testi ispirati ad un primissimo hip hop, appoggiato da due cantanti femminili: R\u00e9jane 'Reggie' Magloire e Rose Marie Ramsey.\nIl brano \"Last Night a D.J. Saved My Life\" venne pubblicato dalla Sound of New York/Becket Records nel 1982 e entr\u00f2 in breve tempo nella \"Top 10\" del Hot R&amp;B/Hip-Hop Songs, nonch\u00e9 al numero 2 nell'Hot Dance Club Play e nella \"top 15\" in Official Singles Chart, e venne riconosciuta come livello-Oro nelle vendite in Francia. Il successivo singolo \"When Boys Talk\" non ebbe lo stesso successo del precedente, contribuendo pertanto alla fama di \"one-hit wonder\" del gruppo.\nIn seguito R\u00e9jane Magloire fece parte dei Technotronic (musica house-techno)."}
{"id": "3641449", "revid": "1782831", "url": "https://it.wikipedia.org/wiki?curid=3641449", "title": "Football Club Pro Vercelli 1892 2011-2012", "text": "Questa voce raccoglie le informazioni riguardanti l'Football Club Pro Vercelli 1892 nelle competizioni ufficiali della stagione 2011-2012.\nStagione.\nLa stagione 2011-12 vede la Pro Vercelli disputare il campionato di Prima Divisione dove mancava da 33 anni. La squadra guidata da mister Maurizio Braghin debutta a perdendo 1-0; la prima vittoria arriva alla terza giornata contro il . La squadra, durante la stagione, rimane sempre nelle prime cinque squadre sorprendendo tutti e dimostrando di giocarsela anche con squadre pi\u00f9 forti e costruite per vincere il campionato. Alla penultima di campionato a Sorrento grazie alla contemporanea sconfitta del Benevento la Pro conquista matematicamente il sogno play-off. Come quinta classificata incontra il (2\u00aa classificata) e battendolo 2-1 in casa , grazie alla doppietta di Espinal e impattando 0-0 allo Iacovone, davanti a 10.000 tifosi avversari, passa il turno. In finale contro il pareggia in casa 0-0, rimanendo in 10 gi\u00e0 dal primo tempo; il ritorno si gioca a Modena a causa dell'inagibilit\u00e0 del Cabassi di Carpi a seguito del terremoto che pochi giorni prima ha colpito l'Emilia. Davanti a un migliaio di supporters vercellesi accorsi la Pro si trova gi\u00e0 sotto di un gol al 2\u00ba minuto del primo tempo ma al 3\u00b0, su calcio d'angolo, Modolo pareggia subito; al 4\u00b0 del secondo tempo Iemmello porta il risultato sull'1-2 e sul finale Malatesta chiude la partita. La Pro Vercelli vince 3-1 in finale e si realizza cos\u00ec un'incredibile quanto inaspettata promozione in Serie B.\nIn Coppa Italia Lega Pro la squadra conclude la sua avventura al secondo turno perdendo ai rigori contro la Tritium.\nMaglie e sponsor.\nLo sponsor tecnico per la stagione 2011-2012 \u00e8 Erre\u00e0, mentre lo sponsor ufficiale \u00e8 Biancamano.\nCoppa Italia Lega Pro.\nFase eliminatoria a gironi (Gruppo B)\nPrimo turno\nSecondo turno"}
{"id": "3641460", "revid": "767487", "url": "https://it.wikipedia.org/wiki?curid=3641460", "title": "Despair", "text": "Despair (\"Despair - Eine Reise ins Licht\") \u00e8 un film del 1978 diretto da Rainer Werner Fassbinder.\n\u00c8 il primo film girato completamente in inglese da Fassbinder.\nTrama.\nBerlino, 1929: un fabbricante di cioccolata, emigrato dalla Russia dodici anni prima, entra in una profonda crisi d'identit\u00e0 e di sdoppiamento. Incontrato Felix, un operaio nel quale crede di vedere il proprio sosia, lo uccide, gli prende abiti e documenti e si rifugia in Svizzera. L'inganno per\u00f2 dura poco."}
{"id": "3641476", "revid": "200568", "url": "https://it.wikipedia.org/wiki?curid=3641476", "title": "Gago", "text": ""}
{"id": "3641480", "revid": "671029", "url": "https://it.wikipedia.org/wiki?curid=3641480", "title": "Koninklijke Atletiek Associatie Gent 2010-2011", "text": "Questa voce raccoglie le informazioni riguardanti il Koninklijke Atletiek Associatie Gent nelle competizioni ufficiali della stagione 2010-2011."}
{"id": "3641484", "revid": "106456", "url": "https://it.wikipedia.org/wiki?curid=3641484", "title": "Monte Jefferson (Oregon)", "text": "Il monte Jefferson () \u00e8 un vulcano spento alto 3.199 m situato nella catena delle Cascate e nell'Oregon centrale, nel nord-ovest degli Stati Uniti. Seconda vetta pi\u00f9 alta dell'Oregon dopo l'Hood, si tratta di uno stratovulcano composto da andesite, andesite basaltica e dacite. Ospita quattro ghiacciai alimentati da abbondanti nevicate e il suo versante occidentale risulta protetto perch\u00e9 all'interno della riserva naturale del monte Jefferson, istituita nel 1968, e nella foresta nazionale di Willamette, nata per meglio tutelare flora e fauna locali. Il versante orientale appartiene dal 1855 alla riserva indiana di Warm Springs, malgrado il territorio fosse stato storicamente abitato dai Molala. La montagna fu avvistata durante la spedizione di Lewis e Clark nel 1806 e subito battezzata in onore del presidente Thomas Jefferson. Meglio esplorato nel principio del XIX secolo prima di essere ufficialmente scalato per la prima volta nel 1888 da due residenti di Salem, il monte Jefferson rimane relativamente isolato e il pinnacolo pi\u00f9 elevato costituisce una sfida tecnica davvero ardua per gli alpinisti che intendono recarsi nella catena delle Cascate. Sebbene la montagna non abbia innescato eruzioni negli ultimi 15.000 anni e l'attivit\u00e0 si sia spostata a sud, il vulcano richiede comunque che resti operativo un sistema di monitoraggio.\nToponimo.\nAlla montagna fu assegnato il nome il 30 marzo 1806 dai membri della spedizione di Lewis e Clark in onore del loro patrocinante, il presidente Thomas Jefferson. La sommit\u00e0 fu scorta nel corso del viaggio di ritorno mentre si attraversava la gola del Columbia, alla foce del fiume Willamette. Tuttavia, Meriwether Lewis non riport\u00f2 tale nome nella sua mappa del 1814. La britannica Compagnia della Baia di Hudson colse l'occasione per rinominarlo monte Vancouver su una mappa del 1838. Se John Charles Fr\u00e9mont lo menziona alla fine del mese di novembre 1843 e lo include in una mappa pubblicata due anni dopo, \u00e8 solo nel 1859 che la sua designazione and\u00f2 ufficialmente ripristinata su una \"Mappa dello Stato dell'Oregon e del Territorio di Washington\". Si tratta dell'unica vetta battezzata nel corso della spedizione il cui nome originale \u00e8 rimasto immutato dopo la revisione operata dal governo statunitense, ma non si \u00e8 davanti all'unico vulcano nella catena ad essere stato intitolato in onore di un presidente, se si pensa al monte Adams in onore di John Adams nel 1839 e al monte Washington, nello stato dell'Oregon, in memoria di George Washington. Il nome riservato dai nativi americani al sito, la cui etimologia va rintracciata nel riferimento a uno spirito tradizionale del pantheon degli amerindi, era \"Seekseekqua\".\nGeografia.\nPosizione geografica.\nIl monte Jefferson si trova nel nord-ovest degli Stati Uniti, vicino al centro geografico dell'Oregon, al confine tra le contee di Linn a ovest e di Jefferson a est, mentre il versante nord-est si estende sopra quello di Marion sotto i 2.743 m. \u00c8 rispettivamente a 45 e 55 km a ovest da Warm Springs e Madras, 70 a nord-ovest da Redmond, 50 e 85 a nord-ovest da Sisters e Bend, mentre Salem, il capoluogo dell'Oregon, si trova a circa 100 km a ovest; Portland, la citt\u00e0 pi\u00f9 popolosa, dista 115 km in direzione nord-ovest ed Eugene 125 a sud-ovest. Le coste dell'Oceano Pacifico si trovano circa 200 km a ovest. Il vulcano pi\u00f9 vicino, anch'esso compreso nella catena delle Cascate, \u00e8 il Three Fingered Jack, localizzato 23 km a sud, ma la sommit\u00e0 di una discreta altezza pi\u00f9 vicina \u00e8 Crater Rock, un picco secondario del monte Hood situato 77 km a nord.\nTopografia.\nIl monte Jefferson \u00e8 un vulcano dormiente che svetta per 3.199 metri sul livello del mare, risultando dunque il secondo pi\u00f9 alto dell'Oregon dopo il monte Hood. La sua base \u00e8 compresa tra 1.700 e 2.000 m di altitudine e il dislivello varia di circa 1.500 m. Presenta, nonostante l'erosione sul versante occidentale, una forma conica piuttosto grossolana sormontata da un caratteristico pinnacolo. L'eventuale presenza di un cratere vulcanico appare invece scomparsa. Si estende a sud da una lunga cresta fin quasi al Three Fingered Jack. La sua prominenza topografica \u00e8 pari a 1.760 m all'altezza del passo Santiam, situato a 1.439 m di altitudine, dato che lo rende il terzo nello stato dopo il monte Hood e il Sacajawea Peak.\nIdrografia.\nIl versante occidentale del monte Jefferson appartiene al bacino del Willamette e, pi\u00f9 precisamente, del North Santiam. \u00c8 da quest'area geografia che si snodano, da nord a sud, il torrente Whitewater e i suoi affluenti diretti o indiretti sulla riva sinistra, i torrenti Russell e Jeff, cos\u00ec come il Milk che unisce il North Santiam attraverso il torrente Pamelia. Il versante orientale rientra nel bacino del Deschutes e del Metolius. Il fiume Whitewater inizia a nord-est, unendosi al torrente Milk (omonimo a quello gi\u00e0 citato) la cui sorgente \u00e8 poco pi\u00f9 a sud; il Parker e il Jefferson procedono a sud-est, gettandosi nelle acque del Whitewater da sinistra.\nIl lago pi\u00f9 grande intorno al monte Jefferson \u00e8 il Pamelia, lungo 800 m e largo quasi 500, localizzato nella zona pedemontana a sud-ovest. A ovest si trova il lago Whitewater, a nord i laghi Russel, Bays, Scout, Park e Rock, mentre a sud si trovano i laghi Coyote, Hunts, Hanks e Table, quest'ultimo l'unico appartenente ai Deschutes. Molti di essi sono frutto di antiche morene.\nIl monte Jefferson ospita circa 35 ammassi nevosi e ghiacciai che si estendono al di sopra dei 1.877 m di elevazione su un totale di 5,5 km\u00b2: molti di essi sono frutto dell'ultima grande glaciazione, la quale coinvolse l'area intorno a 25.000-20.000 anni fa e della piccola era glaciale (5.000-4.500 anni fa circa). Il Whitewater, sul versante orientale, \u00e8 di gran lunga il maggiore della sua categoria ed \u00e8 vasto circa tre chilometri, da nord a sud. A sud-est della vetta si trova il ghiacciaio Waldo, mentre a nord-ovest si trovano il Jefferson Park e il Russell. All'inizio del Novecento, risultavano presenti altri due ghiacciai sotto la vetta: il Milk Creek a ovest e il Timberline a sud-ovest. Tra il 1915 e il 1916, Ira A. Williams dell'Oregon Bureau of Mines and Geology, dopo aver conferito una denominazione agli ammassi di acqua ghiacciata, rifer\u00ec che il ghiacciaio Milk Creek vantava due campi di ghiaccio. Tuttavia, gi\u00e0 nel 1917 L. Hatch aveva fatto notare un ritiro dei ghiacciai, in particolare del Russell e del Jefferson Park con la presenza di morene. Le dimensioni del Whitewater erano due volte e mezzo maggiori di quelle attuali e, alla fine degli anni Trenta, il ghiacciaio del Milk Creek non formava altro che chiazze di ghiaccio separate ricoperte di detriti rocciosi, cessando di apparire sulle mappe poco dopo. Per quanto riguarda il Timberline, questo and\u00f2 fotografato da A.J. Gilardi nel 1937 e descritto da Kenneth N. Phillips l'anno successivo.\nGeologia.\nL'arco vulcanico delle Cascate appare direttamente sopra una zona di subduzione, quella della Cascadia. L'episodio che segn\u00f2 l'origine della maggior parte della catena delle Cascate cominci\u00f2 36 milioni di anni fa. Il resto della placca Farallon viene chiamata Juan de Fuca. In concomitanza con la diminuzione dell'attivit\u00e0 vulcanica, durante il Miocene (17-12 milioni di anni fa), quantit\u00e0 colossali di basalto si riversarono nell'attuale bacino del Columbia. Con la separazione simultanea della placca Explorer e l'ispessimento della zona di subduzione, l'angolo del piano di Wadati-Benioff aument\u00f2. L'attrito si fece pi\u00f9 intenso, il rilievo aument\u00f2 e il vulcanesimo riprese. Se il vulcanismo si pales\u00f2 nell'area tra i 3,9 e i 2,5 milioni di fa, l'ancestrale monte Jefferson non appariva in termini di eruzioni responsabile dell'emissione di una grande quantit\u00e0 di colate laviche se non da circa 700.000 anni fa.\nIl monte Jefferson \u00e8 uno stratovulcano composto da andesite, andesite basaltica e dacite che poggia su un basamento di basalto. Uno studio del ricercatore Kenneth G. Sutton ha permetto di scoprire che la montagna \u00e8 composta per circa il 75% da lava e per il 25% da quanto riversatosi nel corso delle sue colate. Tra le tracce di erosione causate dai ghiacciai figurano delle morene in cui si formarono diversi laghi glaciali. Alcuni esondarono travalicando le barriere naturali in cui erano compresi e causarono inondazioni e riversamenti di fango, come accaduto nell'agosto del 1934.\nClima.\nIl monte Jefferson si trova lungo il Continental Divide delle \"High Cascades\" e funge da barriera di fronte ai venti prevalenti da ovest dall'Oceano Pacifico. Si trova in un'area dove la copertura nuvolosa \u00e8 presente in media 150 giorni all'anno. La quantit\u00e0 di precipitazioni (neve in inverno) in zona \u00e8 significativa, in quanto fa registrare 3.800 mm tra 1.500 e 2.500 metri di quota sul versante occidentale ma decresce gradualmente avvicinandosi al punto culminante. La stazione di Bald Peter, sebbene si trovi a soli 1.650 m sul livello del mare sul versante orientale del monte Bachelor, \u00e8 l'unica con una copertura nevosa significativa nei pressi del monte Jefferson. Aperto dal 1973, con un picco all'inizio di aprile con una media di 1,9 metri, il record si registr\u00f2 nel 1975, con ben 3,6 m. Le precipitazioni principali si riversano sulla zona pedemontana orientale della catena, al di sotto dei 1.500 m di altitudine, per il fenomeno dell'ombra pluviometrica. La stazione di Marion Forks si trova sul versante occidentale, a sud-ovest della vetta, ma \u00e8 solo a 800 m sul livello del mare nella valle di North Santiam, comportando una notevole variazione nel numero di nevicate tra un anno e l'altro. Le precipitazioni nevose possono verificarsi da fine ottobre a inizio maggio e raggiungono in media 2,9 m, ma anche a febbraio lo spessore del manto nevoso non supera in media i 35 cm, per scomparire completamente da aprile. Le estati sono fresche e gli inverni molto umidi, ma possono avvertire alcune influenze continentali, accentuando le variazioni stagionali.\nEcologia.\nIl monte Jefferson rientra nell'ecoregione dei piani montano e sub-montano delle Cascate, una sezione che include le pi\u00f9 alte vette innevate della catena al di sopra dei 2.000 m di elevazione, oltre che praterie di alta quota; si rintracciano inoltre anche dei torrenti, dei circhi e dei laghi glaciali. Le glaciazioni del Pleistocene rimodellarono fortemente il paesaggio e lasciarono morene e valli a forma di U. La vegetazione si \u00e8 adattata per sopravvivere a queste condizioni di altitudine, freddo e neve. Alcuni esemplari di tsuga mertensiana, abete delle rocce (\"Abies lasiocarpa\") e pino dalla corteccia bianca (\"Pinus albicaulis\") costellano i prati subalpini composti da erbe e arbusti presso la linea degli alberi, solitamente collocato tra i 1.800 e i 2.100 m di altitudine e, pi\u00f9 di rado, oltre i 2.200 sul versante nord. Poco pi\u00f9 in basso si trovano l'abete amabile (\"Abies amabilis\"), l'abete nobile (\"Abies procera\"), il pino bianco occidentale (\"Pinus monticola\"), il pino contorto (\"Pinus contorta\") e il pino di Lambert (\"Pinus lambertiana\"). Al livello delle pendici, prospera l'abete bianco (\"Abies alba\"), l'abete di Douglas (\"Pseudotsuga menziesii\"), la tsuga occidentale (\"Tsuga heterophylla\"), il pino giallo (\"Pinus ponderosa\"), la tuia plicata (\"Thuja plicata\") e, nel sottobosco, l'acero palmato (\"Acer circinatum\"). Esemplari di \"Carex breweri\", \"Carex eteroneura\", \"Carex nigra\" e astro alpino (\"Aster alpinus\") crescono invece lungo le paludi. Lupini (\"Lupinus\"), gigli (\"Lilium\"), astri (\"Aster\"), floghi (\"Phlox\"), digitali (\"Digitalis\"), rododendri (\"Rhododendron\"), incluse specie di \"Rhododendron macrophyllum\" e \"Xerophyllum tenax\", rappresentano la maggior parte delle piante da fiore. Sulle quote maggiori roccia e neve primeggiano rispetto alla vegetazione.\nPer quanto riguarda la fauna, tra i mammiferi carnivori presenti sul Jefferson figurano gli orsi neri (\"Ursus americanus\"), il coyote (\"Canis latrans\"), il puma (\"Puma concolor\"), la volpe rossa (\"Vulpes vulpes\"), il procione comune (\"Procyon lotor\"), la martora americana (\"Martes americana\"), l'ermellino (\"Mustela erminea\"), la donnola dalla coda lunga (\"Mustela frenata\"), il visone americano (\"Neovison vison\"), la lontra canadese (\"Lontra canadensis\") e la lince rossa (\"Lynx rufus\"). Il wapiti di Roosevelt (\"Cervus canadensis roosevelti\"), il cervo mulo (\"Odocoileus hemionus\") e la sottovariante delle Montagne Rocciose (\"Odocoileus hemionus hemionus\") sono cervidi che si possono incontrare anche in estate, ma se quest'ultimo migra nei deserti dell'Oregon orientale in inverno, gli altri dell'elenco si recano a ovest. Il toporagno errante (\"Sorex vagrans\"), il toporagno comune (\"Sorex palustris\") e la talpa del Pacifico (\"Scapanus orarius\") rappresentano gli insettivori locali. Sono note due specie di chirotteri: il vespertilio bruno (\"Myotis lucifugus\") e il pipistrello dai peli d'argento (\"Lasionycteris noctivagans\"). Tra i lagomorfi, si annoverano soprattutto il pica americano (\"Ochotona princeps\") e la lepre scarpa da neve (\"Lepus americanus\"), ma a proliferare maggiormente a livello numerico risultano i roditori, il cui lungo elenco comprende la marmotta dal ventre giallo (\"Marmota flaviventris\"), il castoro di montagna (\"Aplodontia rufa\"), il chipmunk del pino giallo (\"Tamias amoenus\"), il chipmunk di Townsend (\"Tamias townendii\"), lo scoiattolo terricolo dorato (\"Spermophilus lateralis\"), lo scoiattolo grigio occidentale (\"Sciurus griseus\"), lo scoiattolo di Douglas (\"Tamiasciurus douglasii\"), il gopher dalle tasche (\"Thomomys monticola\"), il sopraccitato castoro americano, il topo cervo (\"Peromyscus maniculatus\"), il neotoma cinereo (\"Neotoma cinerea\"), l'arvicola acquatica nordamericana (\"Microtus richardsoni\"), il topo saltatore del Pacifico (\"Zapus trinotatus\") e l'ursone (\"Erethizon dorsatum\"). Anche le specie ornitologiche abbondano, se si pensa ai vari germano reale (\"Anas platyrhynchos\"), astore (\"Accipiter gentilis\"), sparviero striato (\"Accipiter striatus\"), poiana della Giamaica (\"Buteo jamaicensis\"), pernice blu (\"Dendragapus obscurus\"), starna (\"Perdix perdix\"), corriere americano (\"Charadrius vociferus\"), piro-piro macchiato (\"Actitis macularius\"), gabbiano della California (\"Larus californicus\"), colomba fasciata (\"Patagioenas fasciata\"), gufo della Virginia (\"Bubo virginianus\"), civetta nana nordamericana (\"Glaucidium gnoma\"), succiacapre nordamericano (\"Chordeiles minor\"), colibr\u00ec rossiccio (\"Selasphorus rufus\"), picchio dorato (\"Colaptes auratus\"), picchio pileato (\"Dryocopus pileatus\"), picchio nucarossa (\"Sphyrapicus varius\"), picchio villoso (\"Picoides villosus\"), picchio testabianca (\"Picoides albolarvatus\"), picchio tridattilo (\"Picoides tridactylus\"); nel solo ordine dei passeriformi, si devono considerare il pigliamosche di Traille (\"Empidonax traillii\"), il pigliamosche fianchi oliva (\"Contopus cooperi\"), la rondine arboricola bicolore (\"Tachycineta bicolor\"), la ghiandaia grigia canadese (\"Perisoreus canadensis\"), la ghiandaia di Steller (\"Cyanocitta stelleri\"), il corvo imperiale (\"Corvus corax\"), la nocciolaia di Clark (\"Nucifraga columbiana\"), la cincia bigia dal capo nero (\"Poecile atricapillus\"), la cincia delle Montagne Rocciose (\"Poecile gambeli\"), la cincia bigia dal dorso bruno (\"Poecile rufescens\"), il picchio muratore pettofulvo (\"Sitta canadensis\"), il picchio muratore pigmeo (\"Sitta pygmaea\"), il rampichino americano (\"Certhia americana\"), il merlo acquaiolo americano (\"Cinclus mexicanus\"), lo scricciolo delle case (\"Troglodytes aedon\"), il tordo migratore americano (\"Turdus migratorius\"), il tordo dal collare (\"Ixoreus naevius\"), il tordo eremita (\"Catharus guttatus\"), il tordo solitario di Townsend (\"Myadestes townsendi\"), il fiorrancino americano (\"Regulus satrapa\"), il regolo americano (\"Regulus calendula\"), la pispola golarossa (\"Anthus rubescens\"), il vireo testazzurra (\"Vireo solitarius\"), la piranga occidentale (\"Piranga occidentale\"), il carpodaco di Cassin (\"Haemorhous cassinii\"), il fanello rosato testagrigia (\"Leucosticte tephrocotis\"), il lucherino delle pinete (\"Spinus pinus\"), il crociere comune (\"Loxia curvirostra\"), il tou\u00ec codaverde (\"Pipilo chlorurus\"), il junco occhiscuri (\"Junco hyemalis\"), il passero corona bianca (\"Zonotrichia leucophrys\"), il passero corona dorata (\"Zonotrichia atricapilla\"), il passero volpe (\"Passerella iliaca\") e il passero di Lincoln (\"Melospiza lincolnii\"). Sono state identificate anche diverse specie di anfibi e rettili; tra queste, si possono citare la salamandra dalle dita lunghe (\"Ambystoma macrodactylum\"), la salamandra maggiore (\"Dicamptodon ensatus\"), il tritone dalla pelle rugosa (\"Taricha granulosa\"), la rana con la coda (\"Ascaphus truei\"), il rospo boreale (\"Anaxyrus boreas\"), la raganella del Pacifico (\"Pseudacris regilla\"), la rana aurora (\"rana aurora\"), la rana maculata dell'Oregon (\"Rana pretiosa\"), la lucertola pigmea dalle corna corte (\"Phrynosoma douglassii\"), il serpente giarrettiera comune (\"Thamnophis sirtalis\") e il serpente giarrettiera nordoccidentale (\"Thamnophis ordinoides\"). Circa la met\u00e0 dei laghi che circondano il monte Jefferson, localizzati grosso modo tra 1.500 e 1.800 m s.l.m., ospitano comunit\u00e0 di trota iridea (\"Oncorhynchus mykiss\").\nAttivit\u00e0 vulcanica.\nTra 730.000 e 680.000 anni fa, prima dell'ultima inversione del campo magnetico terrestre, emerse un vasto altopiano vulcanico per via dell'emissione di 97,5 km\u00b3 di lava. Tali colate, i cui riversamenti prendono il nome di Minto Lavas, si andarono a sovrapporre ai diversi vulcani a scudo presenti in zona. L'area fu inoltre fortemente interessata dall'erosione durante le glaciazioni accadute prima della formazione del moderno monte Jefferson.\nLa cima cominci\u00f2 ad assumere parte delle sembianze attuali intorno ai 300.000 anni fa, con l'aspetto di un cono vulcanico di tipo esplosivo attorno al quale successivamente si depositarono abbondanti quantit\u00e0 di tefra, materiale non scomparso dall'attuale vulcano. Infatti, la maggior parte di questa struttura \u00e8 quindi coperta da 21 a 25 km\u00b3 di colate laviche di andesite basaltica, onnipresenti nel ciclo delle cosiddette \"Main Cone Lavas\". Lo spessore si attesta tra un metro e mezzo e dodici metri vicino alla sommit\u00e0 del cono primitivo e si rinvengono anche alle pendici della montagna. L'assenza di tracce di lahar o colate di fango associate a questa formazione suggerisce che tali eruzioni siano avvenute durante un periodo interglaciale. Il vulcano entr\u00f2 a seguito di quella fase in uno stato di quiescenza per un lasso temporale indefinito, mentre i ghiacciai originatisi direttamente sulla superficie del cono primitivo cominciarono ad eroderlo.\nQuando si risvegli\u00f2, il cratere rilasci\u00f2 un volume di circa 4 km\u00b3 di lava andesitica e si costru\u00ec un nuovo cono sopra il precedentemente toccando in quel momento quasi 3.700 m d'altezza. Questi flussi si presentano in maniera pi\u00f9 densa e viscosa di quelli del ciclo delle \"Main Cone Lavas\". Allo stesso tempo, si originarono due grandi gruppi di coni satellite su entrambi i fianchi e il complesso settentrionale di quello che oggi \u00e8 il Jefferson Park ai piedi del vulcano, mentre quello meridionale vedeva variare la composizione mineralogica dei suoi terreni con una colorazione rosso-marrone per via dell'influenza di Goat Peak. Inoltre, andesite ricca di silice and\u00f2 espulsa da fessure su questo stesso versante, a cui segu\u00ec di nuovo un lungo periodo di quiescenza. Vasti ghiacciai erosero poi la maggioranza della lava rilasciata durante questa seconda fase e almeno un terzo delle rocce del cono originario. L'erosione si fece pi\u00f9 intensa sul versante occidentale: di conseguenza, l'attuale sommit\u00e0 \u00e8 costituita dalla lava solidificata precedentemente defluita sul versante orientale.\nTra 100.000 e 35.000 anni fa, durante un nuovo massimo glaciale, la natura delle eruzioni si trasform\u00f2 in esplosiva e produsse materiale ricco di pomice e colate piroclastiche. In occasione di uno degli eventi eruttivi accaduti in tale fase, le ceneri raggiunse anche il sud dell'odierno Idaho, mentre al contempo una pioggia di tefra dallo spessore di due metri si sparpagli\u00f2 nel raggio di venti chilometri. L'ultima eruzione del cratere principale del monte Jefferson ebbe luogo intorno a 15.000 anni fa e l'attivit\u00e0 vulcanica migr\u00f2 verso sud. \u00c8 cos\u00ec che si comprende il motivo del perch\u00e9 Forked Butte si risvegli\u00f2 intorno al 4500 a.C., evento a cu\u00ec segu\u00ec, nel 950 circa, con una colata lavica emessa da South Cinder Peak verso il lago Marion a ovest: poich\u00e9 si tratta di punti compresi nel complesso vulcanico del Jefferson, il 950 \u00e8 considerata la data dell'ultima eruzione avvenuta in situ.\nValutazione e prevenzione dei rischi.\nIl monte Jefferson \u00e8 considerato quiescente e rappresenta il pericolo di eruzione maggiore nella regione, in quanto le probabilit\u00e0 che si risvegli sono di 1:100.000. Il rischio maggiore indotto dal vulcano risiede nelle possibili valanghe detritiche e lahar, scatenabili invero anche in assenza di eruzione, e potrebbero interessare valli nel raggio di 50 km. Del tutto certo risulterebbe l'impatto con bacini idrici di acqua potabile, come i laghi Detroit e Billy Chinook, oltre che la formazione, in virt\u00f9 dei depositi che si riverserebbero, di barriere naturali che potrebbero esondare con rischi imprevedibili. Un aumento di magma causerebbe colate laviche che potrebbero raggiungere i dieci chilometri, il rilascio di tefra o addirittura, in caso di esplosione del cono principale, colate piroclastiche. Per questo motivo, nonostante le incertezze legate alla mancanza di conoscenza dovuta all'et\u00e0 delle ultime eruzioni, \u00e8 stata redatta una mappa delle zone di rischio, distinguendone due in base alla loro distanza dalla vetta e tenendo conto della loro quota. La prima, che si estende dagli 8 ai 16 km dal cratere, \u00e8 potenzialmente soggetta a fenomeni devastanti diretti; la seconda, maggiormente distante, potrebbe subire ricadute indirette, in particolare nelle valli del Breitenbush, di North Santiam, del torrente Shitike, di Whitewater e del fiume Metolius. Bench\u00e9 la densit\u00e0 di popolazione in questa zona appare molto bassa, il dato di turisti \u00e8 abbastanza numeroso, circostanza la quale suggerisce che andrebbero avvisati repentinamente in caso di pericolo. Le azioni di sensibilizzazione, compresi i piani di evacuazione, andrebbero a interessare varie comunit\u00e0. D'altro canto per\u00f2, per prevenire rischi maggiori derivanti da attivit\u00e0 eruttive, gli scienziati dovrebbero essere in grado di prevedere eventi simili grazie a segnali premonitori quali terremoti, deformazioni e variazioni di temperatura al suolo o addirittura il cambiamento nella natura dei gas, tutti infatti segnali di un plausibile aumento del magma. La presenza di sorgenti calde nella valle di Breitenbush, appena fuori dalla riserva naturale locale, suggerisce la sua presenza a una profondit\u00e0 relativamente bassa.\nStoria.\nLa regione del monte Jefferson era il territorio tradizionale abitato dai Molala. Come evidenziato dal pioniere John Minto intorno alla met\u00e0 del XIX secolo, i nativi americani del posto tracciarono tre celebri e distinti percorsi, da est a ovest, da cui partivano numerose diramazioni che attraversavano tutto il loro territorio. Il sentiero centrale collega poi le valli di North Santiam a quelle del fiume Metolius attraverso il lago Marion. I Molala si davano al nomadismo nel corso delle diverse stagioni da una sezione della \"High Cascades\" all'altra. Di solito, pescavano il salmone e raccoglievano bacche per sopravvivere, si nutrivano di frutta secca, semi, radici, erbe secche e ossidiana. Tuttavia, la loro popolazione non super\u00f2 mai determinate cifre a causa del clima e della topografia difficili.\nDopo che il monte Jefferson fu scoperto e gli venne attribuito un nome nel corso della spedizione di Lewis e Clark nel 1806, David Douglas fu il primo britannico ad avvicinarsi in maniera molto vicina al vulcano percorrendo il sentiero settentrionale dei Molala nel 1825, solo un anno dopo la fondazione di Fort Vancouver. Peter Skene Ogden probabilmente segu\u00ec la medesima traccia l'anno successivo, attraversando vari punti della catena delle Cascate. Nathaniel Jarvis Wyeth la osserv\u00f2 dalla valle del fiume Deschutes, a est, due volte, nel 1834 e nel 1835. Nei decenni successivi si eseguirono diversi tentativi di aprire nuove rotte e la regione divenne pi\u00f9 familiare agli statunitensi. Nel settembre del 1855, il geologo John Strong Newberry e il generale Henry Larcom Abbot, come parte delle esplorazioni incaricate dalla \"Pacific Railroad Surveys\", tentarono di avvicinarsi il pi\u00f9 possibile al Monte Jefferson dalla valle del Metolius, dovendo per\u00f2 desistere presso le gole del torrente Cabot.\nUna prima salita potrebbe essere stata compiuta gi\u00e0 nel 1860, ma tale evento non \u00e8 comprovato da alcuna fonte affidabile. Nel 1878, J.W. Goad della missione di esplorazione guidata da George Wheeler, salendo a nord dal lago Crater lungo la valle del Deschutes, riteneva che il monte Jefferson non fosse scalabile a causa del freddo periodo dell'anno in cui si era recato in zona. La prima ascensione della vetta venne effettuata il 12 agosto 1888 da Ray L. Farmer ed E.C. Cross, da Salem, dalla cresta meridionale. George J. Pearce li accompagn\u00f2 ai piedi del pinnacolo sommitale e i tre uomini approfittarono, stando alla versione di Farmer, di una stagione nevosa particolarmente mite che consent\u00ec loro di raggiungere facilmente i piedi del monte Jefferson, dove allestirono il loro campo base. Essi impiegarono cinque ore per coprire una distanza che stimavano essere di 5 km per raggiungere i piedi del Dopo una breve pausa, Farmer e Cross decisero di aggirare il pinnacolo a sud-ovest e Pearce li perde di vista per un'ora prima che lo chiamassero dalla vetta pi\u00f9 bassa a sud-est. L'ascensione per raggiungere la vetta pi\u00f9 alta del pinnacolo non present\u00f2 alcuna difficolt\u00e0, ma avvenne in \"un considerevole lasso di tempo\". Un crudo resoconto dell'ascesa and\u00f2 riportato nel \"Daily Statesman\" del 17 agosto, ma fu solo il 24 agosto 1900 che Pearce pubblic\u00f2 un rapporto dettagliato nel \"The Oregonian\". Nel frattempo, la guida Lem Gates scopr\u00ec nel 1897 il cartiglio lasciato nella fessura di una roccia in cima al pinnacolo, accompagn\u00f2 il maggiore Charles E. Roblin e Musa Geer di Salem il 14 luglio, nonch\u00e9 Pearl Blackerby e Helen Hibbard di Silverton, quindi il 5 agosto di nuovo Charles E. Roblin con il giudice George H. Burnett, J.H. Collins e E.C. Neal. Durante la prima salita, Gates annod\u00f2 una corda in cima al pinnacolo per i suoi clienti e colse l'occasione per issare una cassa lasciata qualche anno prima alla sua base dalla spedizione Kirby del Mazamas. Tre settimane pi\u00f9 tardi, dopo aver nuovamente raggiunto il pinnacolo per la cresta meridionale, si imbatterono in un temporale e diversi membri dell'ascensione temettero seriamente per via i fulmini. Il giudice Burnett rifer\u00ec tale versione tre giorni dopo nel \"Daily Statesman\". Il primo a salire in solitaria fu eseguita da Sherman Barnham il 24 settembre 1901, mentre il raggiungimento della vetta partendo dal versante settentrionale avvenne nell'agosto del 1903 ad opera di S.S. Mohler originario di Oregon, che ripet\u00e9 l'impresa tre anni dopo in compagnia di L.J. Hicks: si tratt\u00f2 della quinta e della sesta salita del monte Jefferson.\nL'industria del legname fece la sua comparsa lungo le valli pedemontane occidentali del monte Jefferson nel 1880, con la fondazione della citt\u00e0 di Henness, oggi Gates. Allo stesso tempo, i taglialegna si davano alla caccia e alla pesca, prosperando grazie alla straordinaria ricchezza di fauna selvatica della regione. I contrafforti orientali rimangono preservati dalla creazione della riserva indiana di Warm Springs nel 1855. All'inizio del secolo, al numero di residenti stabili si unirono anche i turisti.\nNel 1898, Frederick G. Plummer riport\u00f2 l'emissione di colonne di fumo e vapore a Mount Jefferson il 17 gennaio 1894, ma non si conferm\u00f2 nessuna eruzione. La prima descrizione completa della montagna avvenne nel 1900 avvistandola da Hunts Cove, a sud, venendo poi completata nel 1903 dalle osservazioni del geologo Israel Cook Russell, il quale percorse il versante orientale. Nel 1915, Ira A. Williams dell'Oregon Bureau of Mines and Geology si avventur\u00f2 a sua volta nella regione del monte Jefferson. Uno degli studi pi\u00f9 completi sul vulcano termin\u00f2 nel 1925 per mezzo di Edwin T. Hodge, un ex professore di geologia all'Universit\u00e0 dell'Oregon, che si interess\u00f2 altres\u00ec ai suoi ghiacciai. Tuttavia, a causa del suo isolamento, suscit\u00f2 scarso interesse scientifico. Un altro studio sulla sua storia glaciale ed eruttiva accadde nel 1974 da Kenneth G. Sutton.\nNel 1930, il monte Jefferson ricevette dalla USFS la designazione di area primitiva (\"primitive area\"). Tre anni dopo, si decise di estendere la zona a un totale di 148,3 km\u00b2. Tuttavia, con la ratifica del \"Wilderness Act\" nel 1964, a differenza di molte altre aree primitive, il monte Jefferson non conflu\u00ec immediatamente nel \"National Wilderness Preservation System\" e si dovette attendere il 1968.\nAttivit\u00e0 ricreative.\nEscursionismo e alpinismo.\nIl monte Jefferson \u00e8 accessibile da ovest tramite strade forestali o direttamente da sentieri escursionistici che partono dalla Oregon Route 22. Esistono due principali approcci alla montagna: attraverso il Jefferson Park a nord, pi\u00f9 in tarda primavera quando il manto nevoso \u00e8 stabile, o attraverso il lago Pamelia a sud-ovest, possibile tutto l'anno grazie alla stabilit\u00e0 della roccia. Il percorso pi\u00f9 popolare si avvicina al ghiacciaio Whitewater da nord. Ci vogliono dalle dieci alle dodici ore per giungervi da Jefferson Park per una distanza di 30 km tra andata e ritorno e un dislivello di 1.800 m: la salita al pinnacolo della vetta \u00e8 classificata di livello 4. Un altro itinerario popolare, sempre da nord, passa attraverso il ghiacciaio del Jefferson Park. Sono richieste circa due ore in meno, ma si tratta di un cammino pi\u00f9 tecnico a piedi, anche perch\u00e9 la sezione finale di arrampicata pi\u00f9 diretta e pi\u00f9 facile \u00e8 classificata di grado 5.2, anche se il livello si abbassa se la si affronta con lo sci alpinismo. Lungo 24 km e con un dislivello di 1.700 m, un terzo itinerario di sci alpinismo, abbastanza simile al precedente come profilo ma meno tecnico, \u00e8 affrontabile da nord, attraversando il ghiacciaio Russell. La salita dal lago Pamela, estesa solo 19 km e con un dislivello di 2.100 m, \u00e8 pi\u00f9 facile a piedi ma \u00e8 considerata poco stimolante come sfida. Il punto di partenza interessa la cresta sud-ovest oppure, principalmente nello sci alpinismo, il burrone di North Milk Creek. Un nevaio particolarmente ripido va attraversato nella parte finale per congiungersi alla via nord e avere cos\u00ec accesso alle vie di arrampicata del pinnacolo. Una variante, da meridione, corre lungo la cresta a sud da Hunt's Cove e richiede dalle dieci alle dodici ore di cammino, essendo lunga 29 km tra andata e ritorno. Le vie pi\u00f9 tecniche sulle pareti del pinnacolo sono valutate fino a un massimo di 5,7. \u00c8 possibile salirle con ramponi e piccozza ma, in tale caso, risulta necessario assicurarsi prima della giusta durezza del ghiaccio. Simili passaggi obbligati su rocce a volte instabili per raggiungere la cima del pinnacolo rendono probabilmente del monte Jefferson una delle pi\u00f9 ardue da scalare della sua catena, anche se non la pi\u00f9 pericolosa.\nLa riserva naturale del monte Jefferson fa registrare 310 km di sentieri, inclusi 64 km del Pacific Crest Trail, che aggira la vetta da ovest. Questo tratto \u00e8 generalmente considerato il pi\u00f9 bello dell'Oregon, ma la pratica dello sci di fondo, per chi vi fosse appassionato, \u00e8 resa difficile dall'isolamento della localit\u00e0.\nTutela ambientale.\nIl versante occidentale del monte Jefferson \u00e8 protetto dal 1968 all'interno della riserva naturale del posto (\"Mount Jefferson Wilderness\"), la cui estensione in termini di superficie \u00e8 gradualmente accresciuta a 450 km\u00b2. In termini di elevazione, la zona protetta va da un minimo di 914 m s.l.m. al punto massimo che \u00e8 costituito dalla cima del Jefferson, ovvero 3.199 m. La riserva mira a garantire aria e acqua pulite, nonch\u00e9 alla preservazione di un habitat ideale per specie vegetali e animali rare e/o in via di estinzione. Risultano consentite le pratiche di escursionismo, trekking, arrampicata, canoa, rafting, ippica, birdwatching o anche astronomia amatoriale, ma si vieta sovente l'uso di qualsiasi tipo di veicolo a motore e l'ingresso a gruppi composti di pi\u00f9 di dodici persone. La riserva \u00e8 gestita in maniera congiunta con la foresta nazionale di Willamette, istituita nel 1933 e vasta 6.790 km\u00b2, con la foresta nationale di Deschutes, nata nel 1908 e che copre 6.462 km\u00b2, e con la foresta nazionale del monte Hood, nata nel 1924 e ampia 4.524 km\u00b2. Tuttavia, l'intero versante occidentale \u00e8 nella foresta nazionale di Willamette, quella di Deschutes comprendendo solo una piccolissima parte del versante meridionale fino a Goat Peak, mentre quella del monte Hood si ferma verso Park Butte a nord.\nIl versante orientale rientra nella riserva indiana di Warm Springs, la quale si estende per 2.640 km\u00b2: fondata nel 1855, si sviluppa nei territori delle Trib\u00f9 Confederate dei Warm Springs, dei Wasco e dei Paiute.\nCultura.\nMiti e leggende.\nUna leggenda indiana narra che il monte Jefferson fosse una delle montagne che i nativi americani avevano utilizzato come rifugio durante il diluvio universale. A causa delle ripetute inondazioni, questi avevano realizzato una gigantesca canoa grazie al tronco del pi\u00f9 grande cedro locale. Nel corso della terza alluvione, la pi\u00f9 imponente, essi allevarono il loro giovane pi\u00f9 coraggioso e la loro fanciulla pi\u00f9 bella, fornendogli cibo per diversi giorni, prima che la forza delle acque distruggesse tutto nella valle. Le precipitazioni si trascinarono per diversi giorni e, durante la terza alluvione, la coppia di occupanti della canoa vide emergere una landa all'orizzonte: l'uomo rem\u00f2 in quella direzione e, quando le acque si ritirarono, la canoa si incagli\u00f2 in cima alla montagna. Quando la valle fu completamente asciutta, i due scesero dalla montagna e costruirono alle sue pendici la loro nuova abitazione. Secondo la leggenda, tutti gli indiani locali erano discendenti da tale antica coppia. La canoa sarebbe ancora visibile in cima al Monte Jefferson e, nel corso del tempo, si trasform\u00f2 in pietra."}
{"id": "3641487", "revid": "287204", "url": "https://it.wikipedia.org/wiki?curid=3641487", "title": "Ehrenfeld", "text": "Ehrenfeld \u00e8 una borough degli Stati Uniti d'America, nella Contea di Cambria nello Stato della Pennsylvania. Secondo il censimento del 2010 la popolazione \u00e8 di 228 abitanti.\nSociet\u00e0.\nEvoluzione demografica.\nLa composizione etnica vede una esclusivit\u00e0 di quella bianca (100%), dati del 2010.\nCuriosit\u00e0.\n\u00c8 la citt\u00e0 natale di Charles Bronson"}
{"id": "3641488", "revid": "767487", "url": "https://it.wikipedia.org/wiki?curid=3641488", "title": "Andrej Hesek", "text": ""}
{"id": "3641495", "revid": "767487", "url": "https://it.wikipedia.org/wiki?curid=3641495", "title": "Massimo Lattuca", "text": "Carriera.\nCresciuto calcisticamente nelle giovanili della , esordisce in Serie A il 13 maggio 1979 in occasione del pareggio esterno contro l', subentrando all'80' a Domenico Maggiora. Un incidente motociclistico gli preclude l'intera stagione successiva.\nNell'estate 1980 viene ceduto al , proseguendo quindi la carriera in Serie C."}
{"id": "3641496", "revid": "298229", "url": "https://it.wikipedia.org/wiki?curid=3641496", "title": "Golden Goggle Awards", "text": "I Golden Goggle Awards sono una cerimonia durante cui la Federazione statunitense di nuoto premia i propri atleti in varie categorie per i risultati conseguiti in un anno di competizioni."}
{"id": "3641499", "revid": "351434", "url": "https://it.wikipedia.org/wiki?curid=3641499", "title": "World Swimmer of the Year", "text": ""}
{"id": "3641501", "revid": "4175", "url": "https://it.wikipedia.org/wiki?curid=3641501", "title": "Eugenia Volodina", "text": ""}
{"id": "3641505", "revid": "287204", "url": "https://it.wikipedia.org/wiki?curid=3641505", "title": "Maccabi Gerusalemme", "text": "Il Maccabi Gerusalemme () \u00e8 stata una squadra di pallacanestro israeliana, con sede nella citt\u00e0 di Gerusalemme.\nLa societ\u00e0 si \u00e8 sciolta nel 2003."}
{"id": "3641507", "revid": "28592", "url": "https://it.wikipedia.org/wiki?curid=3641507", "title": "Patrimonio dell'Umanit\u00e0 dell'Unesco", "text": ""}
{"id": "3641508", "revid": "307923", "url": "https://it.wikipedia.org/wiki?curid=3641508", "title": "Bernardo Hern\u00e1ndez", "text": ""}
{"id": "3641510", "revid": "1442080", "url": "https://it.wikipedia.org/wiki?curid=3641510", "title": "Second Division 1899-1900", "text": "La Second Division 1899-1900 fu l'ottavo campionato avente questa dicitura, e vide la vittoria del Sheffield Wednesday.\nJocky Wright (The Wednesday) fu il miglior marcatore della competizione con 24 gol."}
{"id": "3641512", "revid": "4175", "url": "https://it.wikipedia.org/wiki?curid=3641512", "title": "Dasha Astafieva", "text": ""}
{"id": "3641516", "revid": "1833487", "url": "https://it.wikipedia.org/wiki?curid=3641516", "title": "Tiago Pinto", "text": "Biografia.\n\u00c8 figlio del noto calciatore portoghese Jo\u00e3o Pinto.\nCarriera.\nClub.\nSporting CP.\nProveniente dalle giovanili del Benfica, cresce nello Sporting Lisbona, senza per\u00f2 riuscire a debuttare in prima squadra. Viene mandato in prestito all'Olivais in Segunda Divis\u00e3o e poi al Trofense in Liga de Honra, dove colleziona buone prestazioni.\nNell'estate 2009, rompe il contratto con lo Sporting e passa al Braga.\nBraga e Rio Ave.\nAl Braga diviene riserva, ma neanche qui riesce a scendere in campo, disputando solo la gara di Ta\u00e7a de Portugal vinta 4-1 contro il Leiria. Allora, nell'estate 2010, viene acquistato dal Rio Ave, squadra in cui debutta ufficialmente nella Primeira Liga nel pareggio per 0-0 in casa del Vit\u00f3ria Guimar\u00e3es, subentrando nella ripresa al posto di F\u00e1bio Fel\u00edcio.\nDeportivo.\nDopo aver collezionato 49 presenze al Rio Ave, il giocatore si trasferisce in Spagna, in prestito al Deportivo La Coru\u00f1a.\nRacing Santander.\nIl 14 gennaio 2013 viene ufficializzato il suo passaggio in prestito al Racing Santander\nNazionale.\nTiago Pinto viene convocato dalla Nazionale Under-19, dove debutta il 4 ottobre 2006 in Portogallo-Lettonia, gara valida per le qualificazioni al campionato europeo di categoria. Viene inserito nella lista dei 23 convocati per l'europeo e successivamente viene convocato dalla Nazionale Under-20, dove colleziona sette presenze. Colleziona anche due presenze nella Nazionale Under-21, riuscendo a segnare il gol del definitivo 2-0 in amichevole contro la Svizzera."}
{"id": "3641517", "revid": "4175", "url": "https://it.wikipedia.org/wiki?curid=3641517", "title": "Lyudmila Bikmullina", "text": ""}
{"id": "3641534", "revid": "287204", "url": "https://it.wikipedia.org/wiki?curid=3641534", "title": "Malvino", "text": ""}
{"id": "3641535", "revid": "47767", "url": "https://it.wikipedia.org/wiki?curid=3641535", "title": "Malwina", "text": ""}
{"id": "3641536", "revid": "47767", "url": "https://it.wikipedia.org/wiki?curid=3641536", "title": "Malwine", "text": ""}
{"id": "3641537", "revid": "287204", "url": "https://it.wikipedia.org/wiki?curid=3641537", "title": "Toma Kamijo", "text": ""}
{"id": "3641538", "revid": "486946", "url": "https://it.wikipedia.org/wiki?curid=3641538", "title": "Ol'ga Kostjantynivna Kurylenko", "text": ""}
{"id": "3641540", "revid": "179980", "url": "https://it.wikipedia.org/wiki?curid=3641540", "title": "Liga del F\u00fatbol Profesional boliviano 2011-2012", "text": ""}
{"id": "3641542", "revid": "599013", "url": "https://it.wikipedia.org/wiki?curid=3641542", "title": "T\u014dma Kamijo", "text": ""}
{"id": "3641545", "revid": "4175", "url": "https://it.wikipedia.org/wiki?curid=3641545", "title": "Olga Shapoval", "text": ""}
{"id": "3641547", "revid": "4175", "url": "https://it.wikipedia.org/wiki?curid=3641547", "title": "Olesya Stefanko", "text": ""}
{"id": "3641548", "revid": "4175", "url": "https://it.wikipedia.org/wiki?curid=3641548", "title": "Iryna Zhuravska", "text": ""}
{"id": "3641550", "revid": "1305772", "url": "https://it.wikipedia.org/wiki?curid=3641550", "title": "Battaglia dell'Avana", "text": ""}
{"id": "3641551", "revid": "633110", "url": "https://it.wikipedia.org/wiki?curid=3641551", "title": "Battaglia di Rabaul", "text": ""}
{"id": "3641552", "revid": "1305772", "url": "https://it.wikipedia.org/wiki?curid=3641552", "title": "Battaglia di Rodi", "text": ""}
{"id": "3641553", "revid": "834", "url": "https://it.wikipedia.org/wiki?curid=3641553", "title": "Battaglia di Terni (1798)", "text": ""}
{"id": "3641555", "revid": "834", "url": "https://it.wikipedia.org/wiki?curid=3641555", "title": "Battaglia in Alsazia (58 a.C.)", "text": ""}
{"id": "3641557", "revid": "290948", "url": "https://it.wikipedia.org/wiki?curid=3641557", "title": "Ciclo di refrigerazione", "text": ""}
{"id": "3641559", "revid": "486946", "url": "https://it.wikipedia.org/wiki?curid=3641559", "title": "Battaglia navale di Genova (1795)", "text": ""}
{"id": "3641561", "revid": "1305772", "url": "https://it.wikipedia.org/wiki?curid=3641561", "title": "Battaglia di Genova", "text": ""}
{"id": "3641562", "revid": "438678", "url": "https://it.wikipedia.org/wiki?curid=3641562", "title": "Welcome to the Morbid Reich", "text": "Welcome to the Morbid Reich \u00e8 il nono album studio della band death metal polacca Vader, pubblicato nel 2011."}
{"id": "3641566", "revid": "767487", "url": "https://it.wikipedia.org/wiki?curid=3641566", "title": "Are You Dead Yet? (singolo)", "text": "Are You Dead Yet? \u00e8 un singolo della Death metal band Children of Bodom estratto dall'omonimo album."}
{"id": "3641567", "revid": "394", "url": "https://it.wikipedia.org/wiki?curid=3641567", "title": "AC\u03dfDC", "text": ""}
{"id": "3641569", "revid": "767487", "url": "https://it.wikipedia.org/wiki?curid=3641569", "title": "Wilson \u00c1vila", "text": "Biografia.\nNato da Sergio \u00c1vila e Justa \u00c1valos, ha due sorelle, Mar\u00eda Teresa e Carmen Ruth. A sei anni si trasfer\u00ec con la famiglia a La Paz, iniziando a praticare il gioco del calcio; allorch\u00e9 si trasfer\u00ec a Santa Cruz entr\u00f2 a far parte del San Mart\u00edn. Ha avuto tre figlie dal matrimonio con Mar\u00eda Luisa Salas.\nCaratteristiche tecniche.\nD'impostazione attaccante, era particolarmente versatile: gioc\u00f2 anche a centrocampo e ricopr\u00ec svariati ruoli in attacco, sia come centravanti che come seconda punta. Era dotato di buona forza fisica e di un'affinata abilit\u00e0 tecnica. Tatticamente era incaricato di svolgere entrambe le fasi: la sua resistenza gli permetteva di partecipare alle azioni offensive, sfruttando la capacit\u00e0 nel dribbling, senza tralasciare i compiti difensivi che il suo ruolo di centrocampista gli imponeva.\nCarriera.\nClub.\nLa sua prima esperienza in una squadra non giovanile la ebbe nel 1978, quando si un\u00ec al Callejas, formazione che militava nella massima serie della Asociaci\u00f3n Cruce\u00f1a de F\u00fatbol, la federazione calcistica di Santa Cruz. Dopo essersi guadagnato la convocazione nelle Nazionali giovanili, pass\u00f2 all'Oriente Petrolero. L\u00ec occup\u00f2 prevalentemente il ruolo di centrocampista offensivo di fascia destra, affiancando il numero 10 Toninho. La sua duttilit\u00e0 tattica fu notata dai tecnici de Lacerda e Pino, che lo schierarono in diverse posizioni: con l'Oriente \u00c1vila and\u00f2 sovente a segno nelle fasi finali della Liga del F\u00fatbol Profesional Boliviano. Nel 1985 fu nominato miglior giocatore del campionato. Nel 1987 si trasfer\u00ec al The Strongest, compagine di La Paz, con cui disput\u00f2 una stagione. Torn\u00f2 poi all'Oriente Petrolero, rimanendovi fino al 1991. Nel 1992 gioc\u00f2 con il Real Santa Cruz; nel 1993 integr\u00f2 la rosa del Blooming, mentre nel 1994 firm\u00f2 per il San Jos\u00e9. Dopo aver disputato la stagione 1995 con il Destroyers, venne acquistato dall'Independiente Petrolero di Sucre, e l\u00ec \u00c1vila trov\u00f2 spazio da titolare, a quasi 40 anni. Nel 1999 disput\u00f2 la sua ultima stagione con la maglia del Blooming.\nNazionale.\nNel 1979 fu convocato nella Nazionale olimpica.\nIl 21 aprile 1985 fece il suo esordio in Nazionale maggiore, e prese parte alle qualificazioni al campionato mondiale di calcio 1986. Nel 1987 venne incluso nella lista per la Copa Am\u00e9rica. Debutt\u00f2 il 28 giugno a Rosario contro il , nel ruolo di difensore laterale destro: era una posizione che, seppur raramente, era in grado di ricoprire. Mantenne tale collocazione anche il 1\u00ba luglio contro la ."}
{"id": "3641570", "revid": "179980", "url": "https://it.wikipedia.org/wiki?curid=3641570", "title": "Jos\u00e9 Wilson \u00c1vila", "text": ""}
{"id": "3641571", "revid": "287204", "url": "https://it.wikipedia.org/wiki?curid=3641571", "title": "Wilson Avila", "text": ""}
{"id": "3641576", "revid": "438678", "url": "https://it.wikipedia.org/wiki?curid=3641576", "title": "Scientifica", "text": ""}
{"id": "3641577", "revid": "834", "url": "https://it.wikipedia.org/wiki?curid=3641577", "title": "Battaglia di Genova (1940)", "text": ""}
{"id": "3641578", "revid": "1305772", "url": "https://it.wikipedia.org/wiki?curid=3641578", "title": "Beata Vergine Maria Addolorata a Piazza Buenos Aires", "text": ""}
{"id": "3641580", "revid": "1305772", "url": "https://it.wikipedia.org/wiki?curid=3641580", "title": "Beata Vergine Maria del Monte Carmelo a Mostacciano", "text": ""}
{"id": "3641581", "revid": "834", "url": "https://it.wikipedia.org/wiki?curid=3641581", "title": "Biblioteca d'Arte (Milano)", "text": ""}
{"id": "3641583", "revid": "1305772", "url": "https://it.wikipedia.org/wiki?curid=3641583", "title": "Brommaplan", "text": ""}
{"id": "3641584", "revid": "1305772", "url": "https://it.wikipedia.org/wiki?curid=3641584", "title": "B\u00e4renstein", "text": ""}
{"id": "3641585", "revid": "465169", "url": "https://it.wikipedia.org/wiki?curid=3641585", "title": "Inside Out (Britney Spears)", "text": ""}
{"id": "3641586", "revid": "1543377", "url": "https://it.wikipedia.org/wiki?curid=3641586", "title": "Criminal (Britney Spears)", "text": "Criminal \u00e8 un brano musicale della cantante Britney Spears, uscito il 30 settembre 2011 come quarto singolo del suo settimo album \"Femme Fatale\". Il brano \u00e8 stato scritto e prodotto dai produttori storici della Spears, Max Martin e Shellback, con l'aggiunta di Tiffany Amber, che ha partecipato come compositrice.\nIl brano.\nNelle strofe del brano la Spears canta di essere innamorata di un \"ragazzaccio\" e di un \"fuorilegge\": \"He is a bad boy with a tainted heart / And even I know this ain't smart\"n (\"Un ragazzaccio con il cuore contaminato / Persino io so che non \u00e8 stata un'idea geniale\"). Durante il ritornello la protagonista prega sua madre di non preoccuparsi per lei: \"Mama please don't cry / I will be alright\" (\"Mamma ti prego non piangere / Star\u00f2 benone\").\nIl sito \"samesame\" e David Buchanan di \"Consequence of Sound\" hanno notato nel brano uno stile che ricorda quello di Madonna; Buchanan ha sottolineato come \u00e8 evidente l'influenza di \"Ray of Light\" sul sound di \"Criminal\"; mentre il sito \"samesame\" ha classificato la canzone come una midtempo che riporta alla mente l'era di American Life, pi\u00f9 precisamente i brani \"Love Profusion\" e \"Intervention\".\nL'influenza dello stile di Madonna \u00e8 stato confermato dalla stessa Spears che ha affermato che l'intero album ha risentito di questa influenza, oltre a quella di Whitney Houston e Barbara Streisand. Ha inoltre aggiunto che \"Criminal\" \u00e8 una delle sue canzoni preferite.\nQuesta sua preferenza per il brano, pi\u00f9 volte confermata anche sul suo twitter ufficiale, ha fatto pensare ad una possibile pubblicazione come singolo, la conferma \u00e8 arrivata quando nel mese di agosto la pagina ufficiale su Facebook della cantante ha pubblicato un sondaggio chiedendo ai fan cosa volessero come prossimo singolo. Pochi giorni dopo la vittoria del brano \"Criminal\" nel sondaggio che lo vedeva contrapposto a \"Drop Dead (Beautiful)\" ed \"Inside Out\", la stessa Spears lo ha confermato come quarto singolo.\nCritica.\nAndy Gill dell'\"Indipendent\" ha definito il brano uno dei punti forti dell'intero album insieme a \"Till the World Ends\", aggiungendo che l'intero album \u00e8 molto artificiale a differenza di \"Criminal\" che lascia di stucco per il suo stile contrastante con l'intero album: \"In effetti, \u00e8 quasi scioccante quando la traccia finale dell'album - \"Criminal\" - si apre con il suono di un flauto che ricorda i brani folk e la presenza della chitarra fa pensare che quell'audio \u00e8 stato accidentalmente aggiunto al brano\". Amy Sciaretto di popcrush ha dato quattro stelle alla canzone commentando che \"solo Britney pu\u00f2 rendere sexy il suono di un flauto\". Natalie Shaw di \"BBC Online\" ha commentato il brano dicendo che \"Criminal\" con il suo testo adolescenziale, la melodia di un flauto quasi da favola e il ritmo estivo, riesce a distinguersi completamente dalle altre canzoni dell'album.\nIl video.\nLe riprese del video, diretto da Chris Marrs Piliero (stesso regista di \"I Wanna Go\"), si sono svolte a Londra. Dalle prime immagini uscite sul web si pu\u00f2 notare una Britney Spears intenta a rapinare dei negozi. Al video partecipa anche l'allora fidanzato della popstar. Riguardo al video la Spears ha spiegato: \"\u00c8 una bella trama. Parla di una ragazza dell'alta societ\u00e0, della sua vita e del suo modo di vivere che \u00e8 totalmente differente dal ragazzo di cui \u00e8 innamorata. Descrive ci\u00f2 che succede quando due caratteri totalmente opposti si avvicinano.\"\nIl video \u00e8 stato presentato in anteprima su iTunes il 18 ottobre 2011. Pochi minuti dopo la pubblicazione, il video ha debuttato alla posizione numero 1 della classifica iTunes dei video.\nIl video inizia in una stanza dove si sta svolgendo una festa d'alta societ\u00e0. La Spears, che indossa un vestito a rete elegante e un'acconciatura a chignon, \u00e8 accanto al suo fidanzato impegnato a chiacchierare con altre persone. La donna si guarda intorno annoiata, il suo ragazzo se ne accorge e inizia ad urlarle contro infastidito, lei scappa in bagno. Calmato il pianto, si spruzza un po' del suo profumo \"Radiance\" ed esce. Tornata in sala, vede il suo fidanzato flirtare con un'altra ragazza, al che Britney dice alla ragazza \"vedo che stasera non batti all'angolo della strada!\" (\"So you're not working on the Street Corner tonight, I see!\"), il fidanzato rimane scioccato dalla frase e porta Britney fuori, dove l'affronta, la insulta e la colpisce con uno schiaffo. Un cameriere (interpretato da Jason Trawick, fidanzato ed ex manager della Spears) assiste alla scena ed interviene per difendere la ragazza, picchiando l'uomo, che cade a terra dolorante. Il ragazzo invita la Spears ad andare via con lui, lei accetta, e si allontana in moto con lui solo dopo aver dato un calcio all'inguine al suo, ormai ex, fidanzato. Arrivati a casa Britney trova una pistola in un armadietto di cui si appropria. Poco dopo i due si ritrovano a fare l'amore nel letto del ragazzo di Britney. La scena si sposta, e Britney, con la pistola presa a casa del suo fidanzato, rapina una banca e fuggono con una moto. La scena si sposta ancora: la Spears sta facendo la doccia con Trawick. Il video finisce con i due fidanzati che si baciano in mezzo agli spari della polizia, e i poliziotti che li cercano in casa.\nIl 23 marzo 2019 il video ha raggiunto 100 milioni di visualizzazioni su YouTube.\nParagoni con il video di \"We Found Love\".\nIl video \u00e8 stato comparato a quello di \"We Found Love\" di Rihanna, uscito due giorni dopo di quello di \"Criminal\", il 19 ottobre 2011. Fra le somiglianze, le critiche hanno evidenziato il fatto che entrambi i video sono stati girati nel Regno Unito e che sono stati oggetti di controversie nel Paese; entrambe contengono scene di sesso, violenza e criminalit\u00e0; entrambe includono la figura del ragazzaccio e parlano della vita privata delle due cantanti. Katherine St Asaph di PopDust ha notato che, nonostante molti artisti pop pubblichino video che traggono ispirazione dalle loro vite private, non mettono lo spettatore in imbarazzo. Non si pu\u00f2 tuttavia dire lo stesso per Britney e Rihanna, e non importa se queste hanno voltato pagina nei confronti delle loro situazioni passate, poich\u00e9 ci\u00f2 che si dice di loro non l'ha fatto. La St Asaph ha inoltre fatto notare che n\u00e9 Britney, n\u00e9 Rihanna hanno mai parlato molto delle loro vite private nelle loro interviste; ha tuttavia aggiunto che non ce n'\u00e8 bisogno, visto che, secondo il suo punto di vista, i loro video sono molto pi\u00f9 efficaci delle loro interviste per capire le loro situazioni. Anche Rae Alexandra di \"SF Weekly\" ha fatto paragoni fra \"Criminal\" e \"We Found Love\", asserendo che entrambi i video contengono \"un sentimento antibritannico\". Ha infatti scritto che in \"Criminal\" i \"cattivi\" (il suo fidanzato e i poliziotti) sono tutti britannici, mentre colui che la salva, il \"criminale\", \u00e8 americano. Alexandra ha poi sottolineato che Britney e Rihanna hanno girato due dei loro video pi\u00f9 controversi in un Paese con un minore tasso di criminalit\u00e0 rispetto agli Stati Uniti. Secondo Alexandra, infatti, i video contengono una rappresentazione xenophobica dei britannici, visti come nemici dalla cultura di massa statunitense."}
{"id": "3641592", "revid": "290948", "url": "https://it.wikipedia.org/wiki?curid=3641592", "title": "Aria fissa", "text": ""}
{"id": "3641595", "revid": "834", "url": "https://it.wikipedia.org/wiki?curid=3641595", "title": "C15TA (trasporto)", "text": ""}
{"id": "3641596", "revid": "1372005", "url": "https://it.wikipedia.org/wiki?curid=3641596", "title": "Tesoro della valle di York", "text": "Il tesoro della valle di York, noto anche come tesoro di Harrogate e tesoro vichingo della valle di York, \u00e8 un tesoro vichingo composto da 617 monete d'argento e 65 altri oggetti. Fu rinvenuto nel 2007 nei pressi della citt\u00e0 di Harrogate in North Yorkshire, Inghilterra. Si tratt\u00f2 del pi\u00f9 grande tesoro vichingo scoperto in Gran Bretagna dal 1840, quando nel Lancashire fu portato alla luce il tesoro di Cuerdale, anche se il tesoro dello Staffordshire, composto di arte anglosassone e rinvenuto nel 2009, \u00e8 pi\u00f9 grande.\nScoperta.\nIl 6 gennaio 2007, David Whelan, uomo d'affari in pensione di Leeds, e suo figlio, un topografo, scoprirono il tesoro di Harrogate utilizzando dei metal detector. I Whelan dissero a BBC News di girare per hobby col metal detector da circa cinque anni.\nTrovarono il tesoro in un campo vuoto che non era ancora stato arato per la semina primaverile. In seguito si effettuarono degli scavi in quel campo alla ricerca di insediamenti o edifici vichinghi, ma non si trov\u00f2 nulla. Circa 30 cm sotto il suolo, dopo aver scavato parte della cassa in piombo, la boccia d'argento cadde fuori dalla parete della fossa. Quando fu esaminata si trovarono monete e frammenti d'argento. I Whelan parlarono del ritrovamento a Amy Cooper, Finds Liaison Officer del Portable Antiquities Scheme: fu una delle prime scoperte raccontate a Cooper. Alla coppia fu chiesto di mostrare \"un comportamento esemplare non aprendo tutti gli oggetti usciti dalla boccia, ma lasciandoli intatti\". Il tesoro fu trasferito presso il British Museum, dove esperti scavarono ogni reperto per preservarne contenuto e \"informazioni di contesto\". La scoperta fu annunciata il 19 luglio 2007. Il British Museum press disse, \"La dimensione e la qualit\u00e0 del tesoro \u00e8 notevole, il che lo rende il pi\u00f9 importante ritrovamento di questo tipo in Gran Bretagna da oltre 150 anni\", aggiungendo, \"Il ritrovamento \u00e8 di importanza globale, ed ha anche grande importanza per la storia del North Yorkshire\".\nDurante una seduta della corte di Harrogate il 19 luglio 2007, il tesoro fu classificato come \"Tesoro\" dal giudice del North Yorkshire coroner Geoff Fell, grazie al Treasure Act 1996, che richiede che il ritrovamento sia offerto per la vendita ai musei, e con il ricavato diviso di comune accordo tra gli scopritori ed il proprietario terriero. Il ritrovamento fu valutato della Treasure Valuation Committee per conto del Department for Culture, Media and Sport.\nOggetti.\nIl tesoro \u00e8 composto da 617 monete d'argento e 65 altri oggetti, tra cui ornamenti e pezzi di metalli preziosi, che erano nascosti in un contenitore d'argento con striature d'oro (variamente identificata come coppa, boccia o marmitta) costruita in Francia o Germania attorno al 900, e decorata con \"tralci, foglie e sei scene di caccia che raffigurano leoni, cervi, ed un cavallo\". I leoni erano leonesse, senza nome. Si pensa che la coppa sia stata utilizzata per contenere ostie in una ricca chiesa o monastero della Francia settentrionale, e che possa essere stata presa durante una razzia vichinga o come tributo. La coppa \u00e8 stata accostata a quella di Halton Moor cup, conservata al British Museum, per il fatto che entrambe sono dello stesso stile (Carolingio) e sono state prodotte a met\u00e0 del IX secolo. La coppa fu sepolta in una cassa di piombo.\nFurono trovati anche un raro bracciale in oro (forse irlandese), e frammenti di metalli usati come moneta. Le monete raffigurano simboli islamici, cristiani e pagani pre-cristiani: \"alcune delle monete miscelano iconografia cristiana e pagana, chiarendo le credenze dei Vichinghi neo cristianizzati.\"\nIl tesoro \u00e8 stato in qualche modo protetto dal piombo. Le monete datate a cavallo tra IX e X secolo forniscono un \"terminus post quem\" per la datazione del tesoro. La prima teoria sulla sua sepoltura fu che apparteneva ad un ricco capo vichingo durante la riconquista che segu\u00ec alla conquista vichinga del regno di Northumbria nel 927, per mano del re anglosassone Atelstano d'Inghilterra (924\u2013939). Un altro breve periodo di regno vichingo nella Nothumbria segu\u00ec la morte di Atelstano nel 939; dur\u00f2 fino all'espulsione ed all'uccisione del re vichingo del regno di J\u00f3rv\u00edk (oggi York), Eric il Sanguinario, nel 954.\nIl tesoro contiene anche oggetti provenienti da diversi luoghi, tra cui Samarcanda nell'odierno Uzbekistan, il Nordafrica, l'Afghanistan, la Russia, l'Irlanda, la Scandinavia e l'Europa continentale, \"dimostrando l'ampiezza dei viaggi vichinghi e dei loro legami commerciali\". Gareth Williams, curatore delle monete del primo medioevo presso il British Museum, esamin\u00f2 i reperti.\nAcquisto ed esposizione.\nIl Treasure Valuation Committee indipendente valut\u00f2 il tesoro 1 082 000 sterline. Il tesoro fu acquistato assieme dalla York Museums Trust e dal British Museum, con finanziamenti provenienti anche da National Heritage Memorial Fund, The Art Fund e The British Museum Friends.\nDal 17 settembre 2009 gli oggetti facenti parte del tesoro furono messi in mostra allo Yorkshire Museum, a York, per un periodo di sei settimane prima che il museo chiudesse per lavori di ristrutturazione nel novembre 2009. Il tesoro fu portato al British Museum per altri lavori di manutenzione, e fece ritorno allo Yorkshire Museum quando questo riapr\u00ec il 1\u00ba agosto 2010 (Yorkshire Day)."}
{"id": "3641597", "revid": "834", "url": "https://it.wikipedia.org/wiki?curid=3641597", "title": "Cadulto (vescovo di Novara)", "text": ""}
{"id": "3641598", "revid": "834", "url": "https://it.wikipedia.org/wiki?curid=3641598", "title": "Calcimicina (A23187)", "text": ""}
{"id": "3641601", "revid": "834", "url": "https://it.wikipedia.org/wiki?curid=3641601", "title": "A23187", "text": ""}
{"id": "3641603", "revid": "2163589", "url": "https://it.wikipedia.org/wiki?curid=3641603", "title": "Drusilla Tanzi", "text": "Biografia.\nNipote di Eugenio Tanzi e sorella di Lidia Tanzi (che sar\u00e0 madre di Natalia Ginzburg; la Ginzburg ne proporr\u00e0 la figura dagli occhiali spessi nel suo \"Lessico famigliare\") e di Silvio Tanzi (morto suicida all'et\u00e0 di 30 anni e ricordato in una poesia di \"Satura\", \"Xenia I\", 13, da Montale), spos\u00f2 nel 1910 il critico d'arte Matteo Marangoni, da cui ebbe un figlio, Andrea. \nAppassionata studiosa e amica di Italo Svevo, come scrittrice si muoveva nel gruppo \"Solaria\" di Firenze, dove conobbe Eugenio Montale, che nel 1927 ospit\u00f2 a casa sua in via Benedetto Varchi e con cui and\u00f2 a vivere nel 1939 in via Duca di Genova, dopo che Montale era stato legato sentimentalmente a Irma Brandeis. \n&lt;br&gt;Secondo una lettera inviata alla Brandeis, Montale imped\u00ec due volte il suicidio di Drusilla, che temeva la partenza di Eugenio allo scopo di raggiungere Irma (del rapporto parallelo con la quale ella era stata da lui informata) per gli Stati Uniti; tale partenza del poeta, paventata fino al 1938, in realt\u00e0 non avverr\u00e0 mai. &lt;br&gt;Il matrimonio tra i due verr\u00e0 infine celebrato il 23 luglio 1962, dopo 23 anni di fidanzamento; la Tanzi morir\u00e0 l'anno dopo al Policlinico di Milano, in seguito a complicazioni derivanti da una caduta e dalla conseguente rottura del femore.\nDella personalit\u00e0 della Tanzi parla anche Gillo Dorfles, relativamente allo strettissimo legame con il poeta.\nNella poesia montaliana.\nSoprannominata \"Mosca\" dagli amici per via dello spessore degli occhiali che portava a causa di una forte miopia (ma diviene il senhal di Eugenio, come Irma Brandeis prende il nome di \"Clizia\" e Maria Luisa Spaziani quello di \"Volpe\"), fu oggetto di numerose liriche del poeta soprattutto nell'opera a lei dedicata dopo la sua morte, \"Xenia\" (anche se era gi\u00e0 presente ne \"La bufera e altro\"), in particolare i noti versi \"Ho sceso, dandoti il braccio, almeno un milione di scale...\", in cui assume il ruolo di \"guida\" interiore del poeta, guida che in vita lo sosteneva guardando e svelando con profondit\u00e0 \"penetrante\" la realt\u00e0.\nMontale spera di trovare anche un modo di comunicare con la moglie morta, se lei, riavvicinandosi a lui dall'aldil\u00e0, riuscir\u00e0 a dargli cenni della sua fuggevole presenza-segno negli oggetti del reale:"}
{"id": "3641604", "revid": "228587", "url": "https://it.wikipedia.org/wiki?curid=3641604", "title": "Caledonian Road", "text": ""}
{"id": "3641606", "revid": "599013", "url": "https://it.wikipedia.org/wiki?curid=3641606", "title": "Callia", "text": ""}
{"id": "3641608", "revid": "834", "url": "https://it.wikipedia.org/wiki?curid=3641608", "title": "Camicie azzurre (Cina)", "text": ""}
{"id": "3641612", "revid": "1305772", "url": "https://it.wikipedia.org/wiki?curid=3641612", "title": "Campagna di Siria", "text": ""}
