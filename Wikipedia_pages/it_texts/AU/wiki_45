{"id": "3497823", "revid": "71433", "url": "https://it.wikipedia.org/wiki?curid=3497823", "title": "Zentropa Entertainments", "text": ""}
{"id": "3497826", "revid": "767487", "url": "https://it.wikipedia.org/wiki?curid=3497826", "title": "\u0160opor\u0148a", "text": "\u0160opor\u0148a (in ungherese \"Sopornya\") \u00e8 un comune della Slovacchia facente parte del distretto di Galanta, nella regione di Trnava."}
{"id": "3497827", "revid": "599013", "url": "https://it.wikipedia.org/wiki?curid=3497827", "title": "Bengt Nyholm", "text": "Carriera.\nVinse il Guldbollen nel 1961."}
{"id": "3497828", "revid": "287204", "url": "https://it.wikipedia.org/wiki?curid=3497828", "title": "Soporna", "text": ""}
{"id": "3497830", "revid": "1305887", "url": "https://it.wikipedia.org/wiki?curid=3497830", "title": "Reborn (personaggio)", "text": " \u00e8 uno dei principali personaggi del manga \"Tutor Hitman Reborn!\" di Akira Amano e della serie TV anime da esso tratta, nonch\u00e9 quello da cui deriva il nome dell'opera.\nIl personaggio.\nReborn \u00e8 il primo personaggio a comparire sia nell'anime che nel manga, dove riceve da Timoteo (Nono boss della Famiglia Vongola) il compito di recarsi in Giappone per addestrare Tsunayoshi \"Tsuna\" Sawada, protagonista della serie, in modo che diventi il prossimo capo della famiglia dei Vongola.\nReborn \u00e8 il migliore killer al servizio per la Famiglia Vongola, sebbene il suo aspetto sia ancora quello di un bambino, in quanto egli appartiene agli \"Arcobaleno\", un gruppo che riunisce i sette bambini pi\u00f9 forti del mondo (in realt\u00e0 si tratta adulti trasformati in bambini dall'apparente et\u00e0 di un anno) col compito di proteggere i Ciucciotti Arcobaleno, i principali componenti del Trinisette insieme agli anelli Mare Ring e Vongola Ring.\nEsteticamente Reborn ha l'aspetto di un bambino di un anno coi capelli e gli occhi neri, che veste un completo nero e un capello di feltro anch'esso nero con una riga arancione, luogo preferito del suo fedele camaleonte mutaforma Leon, che nella versione animata utilizza anche come arma.\nCaratterialmente, in quanto assassino Reborn mostra un carattere molto astuto, calcolatore e calmo, che si manifesta anche quando (come insegnante) sprona i suoi allievi a dare il meglio, utilizzando metodi poco ortodossi e spesso violenti (come l'uso di esplosivi nel caso di risposte errate) e in generale tende a comportarsi un adulto, ma vi sono molte gag ricorrenti in cui manifesta il suo lato infantile (come quando si addormenta nei momenti meno opportuni) Inoltre, si diverte a travestirsi con abiti stravaganti, a volte fingendosi altre persone (tra le quali si ricordano il maestro di Thai boxe Pao-Pao e il russo Vongolesky) e riuscendo ad ingannare quasi tutti, tranne Tsuna che lo riconosce sempre. Tende a non considerare gli altri membri della mafia appartenenti a piccole famiglie mafiose, proprio come avviene nel caso di Lambo (il quale si considera invece suo nemico giurato).\nSebbene cerchi di non darlo a vedere Reborn \u00e8 molto affezionato a Tsuna, con cui sviluppa un forte legame basato sulla stima reciproca che hanno l'uno dell'altro.\nModo di parlare.\nIn originale il personaggio di Reborn possiede una voce molto acuta e spesso nel salutare le persone utilizza il saluto \"Ciaoss\" (o \"Ciaossu\", saluto formato dal \"Ciao\" italiano e da \"Oss\", un saluto giapponese) o un italianissimo \"Ciao Ciao\". Nell'edizione italiana dell'anime si \u00e8 pensato di dare al personaggio un accento siculo.\nStoria.\nIn realt\u00e0 Reborn non \u00e8 sempre stato un bambino, ma prima di diventare un Arcobaleno era un adulto di 25/30 anni. Non sappiamo molto della vita di Reborn prima di diventare un infante, ma possiamo intuire che sia stato fin da giovane un abile assassino. Venne scelto per diventare uno dei Guardiani dei Ciucciotti Arcobaleno proprio per le sue abilit\u00e0 e in uno degli incontri del gruppo conobbe Luce di cui probabilmente si innamor\u00f2. Dopo che gli venne affidato il Ciucciotto del Sole si alle\u00f2 con la Famiglia Vongola e chiese al Dottor Shamal di cancellargli tutti i ricordi riguardanti la sua vita prima di diventare uno dei \"bambini maledetti\".\nDopo essere diventato un bambino, Reborn continua a svolgere la sua attivit\u00e0 di assassino per conto della Famiglia Vongola e si occupa anche dell'addestramento di Dino Cavallone, Boss della Famiglia Cavallone, alleata dei Vongola. Viene quindi incaricato dal Nono di andare in Giappone per addestrare il futuro Decimo, Tsunayoshi Sawada. Reborn va quindi a Namimori e viene assunto dalla madre di Tsuna come Tutor personale di Tsuna. Qui aiuta il ragazzo a riscattarsi dal titolo di \"Imbrana-Tsuna\" con metodi non del tutto ortodossi e lo aiuta a creare la sua famiglia della Decima Generazione.\nDurante l'attacco di Mukuro Rokudo e dei suoi alleati ai danni di Namimori, Reborn ordina a Tsuna per volere del Nono di catturare Mukuro. Gli viene inoltre ordinato da Timoteo di non intervenire nello scontro. Ad aiutare Tsuna sar\u00e0 invece il suo fedele camaleonte Leon che fornir\u00e0 al ragazzo un'arma per combattere Mukuro, gli X-Gloves. Durante lo scontro per i Vongola ring, Reborn non interviene direttamente nello scontro, ma addestra Tsuna e gli insegna lo Zero Point Breaktrough, mossa segreta di Vongola Primo.\nTsuna e Reborn vengono poi portati nel futuro dal Bazooka dei Dieci Anni di Lambo e qui scoprono che gli Arcobaleno, compreso lo stesso Reborn, sono stati eliminati da Byakuran e dai suoi sottoposti. Per resistere alle radiazioni anti-trinisette si fa costruire da Giannini degli apposti abiti schermanti. Prima dell'attacco alla Base Melone addestra Yamamoto e da una dimostrazione delle sue grandi capacit\u00e0 combattive. Promette anche al ragazzo che gli sveler\u00e0 il segreto sugli Arcobaleno se lui riuscir\u00e0 a colpire il suo cappello. Dopo aver affiancato Tsuna tramite un ologramma durante l'attacco alla Base Melone, assiste al Choice e impedisce a Byakuran di riprendere il controllo su Yuni, nipote di Luce, minacciando il Boss dei Millefiore e dicendogli che non si tratterr\u00e0 se lui alzer\u00e0 anche solo un dito sul capo degli Arcobaleno.\nAl ritorno dal futuro, Reborn annunci\u00e0 a Tsuna l'imminente cerimonia di successione. Accompagna Tsuna e gli altri sull'isola degli Shimon e cerca di farsi svelare l'origine del ciucciotto bianco dai Vindice, che per\u00f2 si rifiutano di dargli spiegazioni.\nDopo la sconfitta di Daemon Spade, Reborn riceve in sogno un messaggio da parte di Checkerface, l'uomo che ha trasformato Reborn e gli altri in Arcobaleno. Cos\u00ec Reborn si trova coinvolto in una battaglia per decidere l'Arcobaleno pi\u00f9 forte. Il suo team \u00e8 composto da Tsuna, Gokudera, Yamamoto, Dino, Ryohei e Chrome. In seguito lui e gli altri Arcobaleno si alleeranno per sconfiggere l'ottavo Arcobaleno e capo dei Vindice, Bermuda. Durante lo scontro fra Tsuna e Bermuda egli rimuove temporaneamente la maledizione per sparare a Tsuna un proiettile dell'ultimo desiderio con il quale il ragazzo riuscir\u00e0 a vincere senza usare il Vongola Gear.\nAbilit\u00e0.\nAnche se bambino, Reborn possiede una forza, un'agilit\u00e0 e una velocit\u00e0 fuori dal comune, derivate da lunghi anni di allenamento. \u00c8 un maestro nell'utilizzo di qualsiasi arma, anche se predilige le pistole e i fucili di precisione, essendo un ottimo cecchino. La sua arma principale, per\u00f2, \u00e8 il suo camaleonte Leon che \u00e8 in grado di trasformarsi a suo piacimento in qualsiasi strumento. Leon \u00e8 anche colui che produce i proiettili del coraggio di morire ed \u00e8 in grado di tessere dei vestiti resistenti alle fiamme del coraggio di morire. Il suo attacco pi\u00f9 potente \u00e8 il \"Chaos Shot\", che consiste in un proiettile di Fiamme di Attributo Sole scagliato da Leon in versione pistola. Il colpo si divide poi in tanti colpi micidiali pi\u00f9 piccoli che possono colpire pi\u00f9 di un nemico."}
{"id": "3497833", "revid": "109780382", "url": "https://it.wikipedia.org/wiki?curid=3497833", "title": "Tom\u00e1\u0161ikovo", "text": "Tom\u00e1\u0161ikovo / Tall\u00f3s (in ungherese \"Tall\u00f3s\") \u00e8 un comune della Slovacchia facente parte del distretto di Galanta, nella regione di Trnava."}
{"id": "3497834", "revid": "287204", "url": "https://it.wikipedia.org/wiki?curid=3497834", "title": "Tomasikovo", "text": ""}
{"id": "3497837", "revid": "33689", "url": "https://it.wikipedia.org/wiki?curid=3497837", "title": "Autilia Scala", "text": "Storia.\nFu la pastorella alla quale, secondo la leggenda, nella notte tra il 12 ed il 13 aprile 1514 a Liveri sarebbe apparsa la Madonna. Secondo quanto viene tramandato, la fanciulla, figlia di contadini, stava portando al pascolo le sue vacche quando ad un certo punto avrebbe visto la Madonna. Ella avrebbe detto \"Autilia, ti ho scelta per una delle pi\u00f9 alte imprese che compirai a mio nome, portati dal Conte Enrico Orsini, in Nola, e digli, che sotto quel cespuglio a destra della mia mano, vi \u00e8 sepolta una mia immagine, da molti secoli; voglio che si scavi la terra e si edifichi in mio onore un Tempio\". Recatasi dal conte, Autilia non fu creduta.\nIl giorno dopo vi fu una seconda apparizione nello stesso luogo, e questa volta il volto della giovane fu segnato da un raggio di luce. Ritornata dal conte, questa volta fu presa sul serio, e con la collaborazione del vescovo monsignor Bruno, furono intrapresi degli scavi nel luogo indicato dalla Madonna. Qui fu ritrovato un dipinto che raffigurava la Vergine in mezzo a due angeli, la quale fu identificata come l'Immacolata Regina delle Vittorie. Insieme al dipinto fu ritrovata una campanella del peso di circa quaranta chili, istoriata dall'iscrizione \"SS. NICOLAS, CONFESSOR CHRISTI, MARIA VIRGO ORA PRONOBIS, KAROLUS DEI GRATIA REX SICILIAE\". Secondo alcune fonti, il Carlo citato nell'iscrizione sarebbe Carlo II d'Angi\u00f2, il quale, a seguito di qualche vittoria riportata in battaglia, avrebbe fatto costruire in quel luogo una cappella dedicata a San Nicola di Bari e alla Madonna. Dipinto e campana sarebbero quindi appartenenti a questa antica costruzione del XIII secolo. Gli eventi di quei giorni rimasero un evento importante nella storia di Liveri, che da allora inizia un percorso da citt\u00e0 mariana che si estende fino ad oggi.\nIl luogo delle apparizioni divenne il sito di costruzione di una serie di strutture religiose sovrappostesi nel tempo, e risultate nell'attuale Santuario di Santa Maria a Parete. In ricordo delle apparizioni, nel Santuario fu posta un'iscrizione tuttora visibile che recita:\nD.O.M.\nDEIPARAE VIRGINI CUIUS OLIM IMAGO\nSUB TERRA SEPTA VEPRIBUS AUTILIA SCALA \nDIVINO MONTI INDICANTE, MIRACULIS LATE CLARUIT\nET A PARETE, IN QUO PICTA EST NOMEN HABUIT \nANNO AB EIUSDEM VIRGINIS PARTU MDXIV\nPRIDIE IDUS APRILIS\nCirca tre mesi dopo le apparizioni Autilia mor\u00ec. Alla pastorella \u00e8 oggi dedicata la piazza adiacente al Santuario nella nat\u00eca Liveri."}
{"id": "3497840", "revid": "767487", "url": "https://it.wikipedia.org/wiki?curid=3497840", "title": "Topo\u013enica", "text": "Topo\u013enica (in ungherese \"T\u00f3sny\u00e1rasd\") \u00e8 un comune della Slovacchia facente parte del distretto di Galanta, nella regione di Trnava."}
{"id": "3497841", "revid": "697352", "url": "https://it.wikipedia.org/wiki?curid=3497841", "title": "Topolnica", "text": "Il Topolnica () \u00e8 un fiume lungo 154,8\u00a0km della Bulgaria meridionale, importante affluente di sinistra dell'Evros.\nEtimologia.\nIl nome del fiume Topolnica deriva da \"topola\" (), che significa \u201cpioppo\u201d.\nGeografia.\nIl Topolnica nasce dal monte Bi\u010d, negli Antibalcani, vicino a Kopriv\u0161tica; nella parte superiore del suo corso \u00e8 conosciuto come \"\u0160irinejska\". \nLa sua portata media \u00e8 di 55\u00a0m\u00b3/s e il suo bacino di drenaggio copre 1789\u00a0km\u00b2. \nIl Topolnica confluisce nell'Evros vicino a Pazard\u017eik, dopo aver compiuto una grande curva sotto la Autostrada Trakia.\nIl lago Topolnica ha un volume massimo di 137 milioni di m\u00b3 e serve l'area intorno a Pazard\u017eik. \nI maggiori tributari del Topolnica sono il Mativir e il Bunovo."}
{"id": "3497842", "revid": "2048534", "url": "https://it.wikipedia.org/wiki?curid=3497842", "title": "Pronome riflessivo", "text": "Il pronome riflessivo, ovvero \"mi, ti, si, ci, vi,\" viene di solito usato quando il complemento oggetto di una frase ne \u00e8 anche soggetto. Permette di far ricadere l'azione sul soggetto: ad esempio \"io \"mi\" lavo\", \"loro \"si\" vestono\".\nQuesto pronome permette di costruire i tre tipi di verbo riflessivo: proprio, improprio, reciproco."}
{"id": "3497843", "revid": "767487", "url": "https://it.wikipedia.org/wiki?curid=3497843", "title": "Vittorio Ghirlanda", "text": "Carriera.\nGhirlanda esordisce con la Carrarese nella Serie C 1936-1937, retrocedendo in Prima Divisione.\nNella sua prima stagione in quarta serie si piazza all'undicesimo posto del girone unico toscano.\nNel 1939 si trasferisce all'Omegna, militante in Serie C. Con i lombardi ottiene un decimo posto nel Girone C nel 1940 ed l'ultimo posto l'anno seguente.\nTra il 1943 ed il 1944 gioca per il nel Campionato Alta Italia, con cui ottiene il secondo posto del campionato lombardo dopo lo spareggio con il Brescia. Con i varesini raggiunger\u00e0 le semifinali interregionali, chiudendo la stagione al quarto ed ultimo posto del girone lombardo-piemontese. Nel corso della stagione gioca 18 partite e segna 8 gol.\nNel 1945, dopo la guerra, passa alla Gallaratese, con cui otterr\u00e0 il decimo posto del Girone B della Serie B-C Alta Italia 1945-1946. La seconda parte della stagione 1945-1946 la gioca nel , con cui disputa cinque incontro e mettendo a segno una rete, nella Coppa Alta Italia, raggiungendo le semifinali perse contro il Novara.\nNel 1946 passa al , in Serie B. Con i \"bianconeri\" raggiunge il quinto posto del Girone B nella prima annata e l'ottavo in quella seguente, cosa che comporter\u00e0 la retrocessione in Serie C.\nNel 1948 torna alla , in terza serie. Nella prima stagione con i \"\"giallo\" \"azzurri\"\" sfiora la promozione in cadetteria, perdendo lo spareggio per il primo posto del Girone C contro il , mentre il quella seguente otterr\u00e0 l'ottavo posto.\nNel 1950 passa al , con cui ottiene il decimo posto del Girone C nella Serie C 1950-1951 ed il decimo nella stagione seguente, piazzamento che comporter\u00e0 la retrocessione nella IV Serie 1952-1953 che Ghirlanda affronter\u00e0 indossando nuovamente la maglia della Carrarese.\nCon gli apuani vincer\u00e0 il proprio girone ed il seguente gironcino che gli garantir\u00e0 la promozione in Serie C ma perderanno la doppia sfida con il per il titolo di campioni della IV Serie.\nLa stagione seguente in Serie C terminer\u00e0 con il quattordicesimo posto finale ed il mantenimento della categoria.\nNel 1954 passa infine all', che milita nella Promozione 1954-1955. Con gli \"amaranto\" otterr\u00e0 il terzo posto del Girone C toscano."}
{"id": "3497844", "revid": "767487", "url": "https://it.wikipedia.org/wiki?curid=3497844", "title": "Rune Wenzel", "text": "Carriera.\nNazionale.\nPrese parte con la sua Nazionale ai Giochi olimpici del 1920, tuttavia non disput\u00f2 nessuna partita."}
{"id": "3497845", "revid": "109746453", "url": "https://it.wikipedia.org/wiki?curid=3497845", "title": "Brussels Open", "text": "Il Brussels Open, conosciuto anche come \"Open de Bruxelles\", \u00e8 un torneo femminile di tennis che si gioca a Bruxelles in Belgio su campi in terra rossa. Il Brussels Open \u00e8 stato disputato per la prima volta nel 2011 al Royal Primerose Tennis Club e fa parte della categoria Premier.\nDal 2014 avrebbe dovuto fare parte della categoria International, ma \u00e8 stato infine soppresso."}
{"id": "3497849", "revid": "767487", "url": "https://it.wikipedia.org/wiki?curid=3497849", "title": "Trstice", "text": "Trstice (in ungherese \"N\u00e1dszeg\") \u00e8 un comune della Slovacchia facente parte del distretto di Galanta, nella regione di Trnava."}
{"id": "3497850", "revid": "300067", "url": "https://it.wikipedia.org/wiki?curid=3497850", "title": "Jim Paxson, Sr.", "text": ""}
{"id": "3497851", "revid": "1149807", "url": "https://it.wikipedia.org/wiki?curid=3497851", "title": "Chie Sat\u014d", "text": " \u00c8 principalmente conosciuta per aver doppiato numerosi personaggi in varie serie dei \"Pok\u00e9mon\" e per il personaggio di Bo-chan in \"Crayon Shin-chan\"."}
{"id": "3497852", "revid": "223320", "url": "https://it.wikipedia.org/wiki?curid=3497852", "title": "Chie Satou", "text": ""}
{"id": "3497855", "revid": "117858456", "url": "https://it.wikipedia.org/wiki?curid=3497855", "title": "Afra (torrente)", "text": "LAfra \u00e8 un torrente della provincia di Arezzo.\nPercorso.\nIl torrente nasce nel comune di Pieve Santo Stefano nel massiccio dell'Alpe della Luna (pi\u00f9 precisamente dal \"monte dei Frati\"). Dopo circa un chilometro di corso entra nel territorio di Sansepolcro lambendo il centro abitato. Successivamente viene sorpassato dall'E45 e sfocia da sinistra nel fiume Tevere, dopo circa 14\u00a0km di corso."}
{"id": "3497856", "revid": "31886", "url": "https://it.wikipedia.org/wiki?curid=3497856", "title": "Piet\u00e0 (Correggio)", "text": "La Piet\u00e0 \u00e8 un dipinto a olio su tavola (34,2x29,2\u00a0cm) di Correggio, databile al 1512 circa e conservato nel Museo civico di Correggio.\nStoria.\nL'opera proviene dalla galleria dei Gonzaga a Mantova, dove si trovava nel XVII secolo, e dopo essere stata venduta a Carlo I d'Inghilterra venne messa all'asta passando per numerose collezioni private, finch\u00e9 non fu acquistata dalla Fondazione Il Correggio, nel 2002, dopo essere passata in disponibilit\u00e0 della National Gallery di Washington e della Pierpont Morgan Library di New York dal lascito della signora Lore Heinemann. Essa \u00e8 stata storicamente ridotta di alcuni centimetri almeno su tre lati ma ha ricevuto un ottimo restauro e tutte le perizie scientifiche, dalla National Gallery di Washington nel 1999-2000.\nGi\u00e0 pubblicata da Ekserdjian prima del recupero come \"la miglior versione\" fra quelle note, \u00e8 stata riconosciuta come autografa da David Alan Brown e da Eugenio Ricc\u00f2mini. Almeno otto copie antiche note ne confermano la popolarit\u00e0, tra cui spiccano quelle di Annibale Carracci (Galleria Borghese), di Lorenzo Lotto (collezione privata a Bergamo) e quella in grande formato di Giulio Cesare Amidano (chiesa del Santo Sepolcro a Parma). Una tale popolarit\u00e0 \u00e8 stata spiegata con una possibile collocazione in un luogo pubblico, forse nella cappellina del palazzo dei Principi davanti al \"campo d'onore\" del Castello di Correggio, dove si svolgevano i duelli (essendo zona franca): l'immagina sacra del sacrificio di Cristo era infatti frequente per giurarvi davanti le eventuali riconciliazioni.\nPer i caratteri leonardeschi e taluni persistenti legami col Mantegna \u00e8 parere del Ricc\u00f2mini che l'opera sia anteriore al 1514.\nDescrizione e stile.\nIl soggetto \u00e8 unico nel corpus tipologico del Correggio: il Cristo morto \u00e8 posato sulle ginocchia di Maria, seduta presso il sepolcro, secondo l'iconografia della \"Piet\u00e0\", contro un rialzo denso di vegetazione, che \u00e8 circuito a destra da un sentiero indirizzato verso l'aperto paesaggio. Lo sfondo riprende l'andamento del gruppo principale di figure.\nComplessa \u00e8 la posa del Cristo, che ha un braccio abbandonato e l'altro in scorcio lungo l'addome, mentre le gambe sono incrociate per la stretta della Madonna. Il volto di essa \u00e8 dolorosamente unito a quello del figlio, con un'ombra che le passa sugli occhi, a sottolineare la sua isolata tragedia. La luce proviene da sinistra, con un'apertura verso il cielo nuvoloso e qualche collina in lontananza a destra. Il chiaroscuro intenso, che fa emergere le figure dall'oscurit\u00e0, rimanda alla lezione di Leonardo e del suo sfumato, mentre i panneggi hanno la consistenza vellutata delle opere di Tiziano.\nIl fermento chiaroscurale e il \"contrapposto\" del corpo nudo del Cristo rimandano a una forte meditazione leonardesca, mentre le figure, di grande tenerezza, raccolte nei panneggi disciolti, richiamano lo schema arcaico delle nordiche \"Vesperbilder\"."}
{"id": "3497857", "revid": "767487", "url": "https://it.wikipedia.org/wiki?curid=3497857", "title": "V\u00e1hovce", "text": "V\u00e1hovce (in ungherese \"V\u00e1ga\") \u00e8 un comune della Slovacchia facente parte del distretto di Galanta, nella regione di Trnava."}
{"id": "3497858", "revid": "287204", "url": "https://it.wikipedia.org/wiki?curid=3497858", "title": "Vahovce", "text": ""}
{"id": "3497859", "revid": "481666", "url": "https://it.wikipedia.org/wiki?curid=3497859", "title": "Daddy's Gone A-Hunting (commedia)", "text": "Daddy's Gone A-Hunting \u00e8 una commedia teatrale di Zo\u00eb Akins, rappresentata per la prima volta al Plymouth Theatre di Broadway il 31 agosto 1921, iniziando regolarmente le repliche fino al gennaio 1922 per un totale di 129 recite..\nL'originale messinscena, prodotta e diretta da Arthur Hopkins, vide nel cast Lee Baker nel ruolo di Walter Greenough, Frank Conroy in quello di Julien Fields, Hugh Dilman come Theodore Stewart, Manart Kippen nel ruolo di Oscar, Olga Olonova come Olga, Marjorie Rambeau nel ruolo di Edith, John Robb in quello di Knight, Helen Robbins in quello di Mrs. Dahlgren, Frances Victory nel ruolo di Janet, Jeanne Wardley in quello di Laura, Winifred Wellington come di Mrs. Price.\nTrama.\nLuogo in cui si svolge la scena:"}
{"id": "3497860", "revid": "1442080", "url": "https://it.wikipedia.org/wiki?curid=3497860", "title": "Brussels Open 2011 - Qualificazioni singolare", "text": "Le qualificazioni del singolare del Brussels Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3497862", "revid": "767487", "url": "https://it.wikipedia.org/wiki?curid=3497862", "title": "Melancholia (film 2011)", "text": "Melancholia \u00e8 un film del 2011 scritto e diretto da Lars von Trier.\nPresentato in concorso al 64\u00ba Festival di Cannes dove la protagonista Kirsten Dunst ha ricevuto il premio per la miglior interpretazione femminile, il film si apre con il preludio a \"Tristano e Isotta\" di Richard Wagner. Il regista per questo film si \u00e8 ispirato a un episodio di depressione di cui ha sofferto.\nTrama.\nIl film \u00e8 diviso in due parti e ruota attorno al rapporto conflittuale, ma nello stesso momento estremamente intimo, tra due sorelle molto diverse tra loro, mentre la Terra \u00e8 minacciata da una catastrofe per l'imminente collisione con il pianeta Melancholia.\nPrima parte: \"Justine\".\nJustine \u00e8 una ragazza all'apparenza allegra, fresca di matrimonio, che raggiunge in limousine una lussuosa villa nella quale si sta svolgendo il ricevimento. Durante la festa tuttavia la ragazza inizia a dare segni di depressione e il matrimonio diventa per lei angosciante: prima si isola in camera, poi rifiuta il marito che cerca un approccio sessuale e lo tradisce subito dopo consumando un rapporto sessuale con il proprio nuovo collega di lavoro nel campo di golf adiacente alla villa e infine si licenzia, insultando il proprio datore di lavoro. A fine serata il marito decide di andarsene e Justine cerca conforto nei genitori (divorziati), ma sia sua madre che suo padre si dimostrano egoisti; l'unica in grado di starle vicino \u00e8 la sorella Claire, che la mattina successiva la accompagna in un giro a cavallo. Durante la cavalcata Justine guarda il cielo e si accorge che una stella, Antares, \u00e8 misteriosamente scomparsa.\nSeconda parte: \"Claire\".\nClaire decide di ospitare la sorella Justine, ormai in forte crisi depressiva, nella villa in cui vive insieme al marito John e al figlioletto Leo. Nel frattempo la Terra viene minacciata dall'enorme pianeta Melancholia, che dopo avere offuscato Antares si dirige a forte velocit\u00e0 verso il nostro pianeta. John, appassionato di astronomia, rassicura la moglie che Melancholia passer\u00e0 solo vicino alla Terra, senza colpirla. Tuttavia cominciano a verificarsi le prime anomalie: i cavalli si imbizzarriscono, ci sono strani eventi atmosferici (neve con temperature estive), il campo elettromagnetico terrestre d\u00e0 segni di cedimento (non c'\u00e8 pi\u00f9 energia elettrica) e l'aria diviene rarefatta. Quando il pianeta si avvicina alla Terra senza entrare nella sua orbita gravitazionale, per poi allontanarsi, Claire si sente in parte sollevata. Ma nei giorni successivi continuer\u00e0 a osservare il percorso di Melancholia, che continua a rimanere visibile.\nUn giorno, mentre Claire si trova in giardino, si accorge che suo marito \u00e8 sparito. Con l'apposito strumento inventato dal figlio per valutare la distanza tra la Terra e il pianeta alieno, si rende conto che esso si sta fatalmente riavvicinando. Angosciata, va alla ricerca del marito, che trova morto nella stalla dei cavalli, suicidatosi con il mix letale di farmaci che lei stessa aveva comprato per la famiglia, come estrema via di fuga dalla catastrofe. A questo punto \u00e8 Claire a soffrire di crisi d'ansia e panico, e cerca conforto nella sorella Justine, che nel frattempo ha assunto un atteggiamento di distaccata e lucida rassegnazione per la catastrofe che percepisce in s\u00e9 come inevitabile. Justine e il nipotino Leo costruiscono con alcuni paletti di legno un rifugio immaginario (la \"grotta magica\"), aspettando la collisione imminente. I tre vi entrano e si tengono la mano, mentre Melancholia colpisce la Terra, distruggendola.\nProduzione.\nL'idea per il film ha avuto origine durante una sessione di psicoterapia a cui Lars von Trier ha partecipato durante il trattamento del suo disturbo depressivo. Uno psicoterapeuta ha riferito al regista che le persone depresse hanno la tendenza ad agire con pi\u00f9 calma degli altri sotto una forte pressione, perch\u00e9 si aspettano gi\u00e0 avvenimenti spiacevoli. Trier ha poi sviluppato una storia senza i tratti di un film catastrofico e privo dell'ambizione di rappresentare realisticamente l'astrofisica, ma con l'intenzione di esaminare la psiche umana durante una catastrofe.\nL'idea di una collisione planetaria fu invece ispirata da vari siti web riguardanti teorie a proposito di questi eventi. Trier decise fin dal principio che sarebbe stato chiaro gi\u00e0 all'inizio del film che ci sarebbe stata la fine del mondo, in questo modo il pubblico non sarebbe stato distratto dalla suspense dovuta al non sapere cosa accadr\u00e0. Il \"concept\" delle due sorelle \u00e8 stato sviluppato tramite uno scambio di lettere tra il regista e l'attrice Pen\u00e9lope Cruz. Cruz scrisse di volere lavorare con Trier e di essersi entusiasmata per il dramma teatrale \"The Maids\" di Jean Genet. Durante i frequenti tentativi di Lars von Trier di scrivere un ruolo per l'attrice spagnola le due donne del dramma si evolsero nelle sorelle Justine e Claire in \"Melancholia\". Il profilo del personaggio di Justine \u00e8 basato su quello dello stesso Trier, mentre il nome \u00e8 stato ispirato dal romanzo del 1791 \"Justine o le disavventure della virt\u00f9\" del Marchese de Sade.\nIl film \u00e8 stato prodotto dalla Zentropa, casa di produzione danese fondata nel 1991 da Lars von Trier e Peter Aalb\u00e6k Jensen, in co-produzione con Svezia (Sweden's Memfis Film), Francia (France's Slot Machine e Liberator Productions), Germania e Italia (Pappagallo Films). 7,9 milioni di corone danesi provengono dal Danish Film Institute, 600,000 euro da Eurimages e 3 milioni di corone svedesi dallo Swedish Film Institute. Sussidi addizionali sono stati forniti da Film i V\u00e4st, DR, Arte France, CNC, Canal+, BIM, Filmstiftung Nordrhein-Westfalen, Sveriges Television and Nordisk Film- &amp; TV-Fond. Il budget totale \u00e8 di 52,5 milioni di corone danesi.\nPenelope Cruz doveva inizialmente interpretare il ruolo principale, ma abbandon\u00f2 quando il calendario delle riprese di un altro progetto venne cambiato. Trier, sotto consiglio del regista statunitense Paul Thomas Anderson, offr\u00ec il ruolo a Kirsten Dunst, che accett\u00f2.\nIl mito di Ofelia.\nIl film cita pi\u00f9 volte il personaggio dell\"'Amleto\" Ofelia, aristocratica danese dell'opera di William Shakespeare, fidanzata del principe e morta suicida dopo l'abbandono di lui. La locandina del film, nonch\u00e9 una scena dell'introduzione, mostrano l'attrice Kirsten Dunst lasciarsi trasportare dal fiume proprio come Ofelia nel celeberrimo dipinto omonimo di John Everett Millais del 1852. In seguito, durante la prima parte dedicata a Justine, la protagonista apre i libri di arte nella biblioteca del cognato e mette in mostra tra gli altri anche il dipinto di Millais.\nDistribuzione.\nIl film \u00e8 stato presentato in Francia il 18 maggio 2011 al 64\u00ba Festival di Cannes, mentre negli USA \u00e8 stato presentato al New York Film Festival il 3 ottobre 2011. In Italia \u00e8 distribuito nei cinema a partire dal 21 ottobre 2011.\nAccoglienza.\nIncassi.\nA fronte di un budget stimato compreso tra i 7,5 e i 10 milioni di dollari il film incassa a livello mondiale 18 milioni di dollari a cui si aggiungono altri 2 milioni di dollari in vendite DVD.\nCritica.\nIl film \u00e8 stato accolto da critiche prevalentemente positive. Sul sito di recensioni Rotten Tomatoes ha ricevuto l'approvazione del 78% dei critici, dell'80% dei critici Top e del 68% del pubblico e particolarmente elogiate sono state l'interpretazione di Kirsten Dunst e la visione di Lars von Trier di temi come depressione e distruzione. Su Metacritic ha ottenuto un voto di 80/100 da parte dei critici e 7.0/10 da parte del pubblico.\nAnche in Italia il film ha trovato consensi. Sul sito Coming Soon riceve un voto di 8.6/10 mentre su MYmovies.it ha avuto una votazione di 3.6/5 con 3.5 stelle su 5 da parte dei critici e 3 stelle su 5 da parte del pubblico. \"Melancholia\" \u00e8 stato definito come un film \"evocativo, misterioso e affascinante\" da \"La Stampa\" e come \"Il film pi\u00f9 bello, complesso e conturbante del Festival di Cannes\" da Alessandra Mamm\u00ec su \"l'Espresso\". Molto apprezzata \u00e8 la sequenza di apertura e la performance dei tre attori protagonisti (Kirsten Dunst, Charlotte Gainsbourg, Kiefer Sutherland), mentre tra gli aspetti negativi alcuni critici citano la durata del film, considerata eccessiva, e la somiglianza della prima met\u00e0 della pellicola con \"Festen - Festa in famiglia\" del 1998."}
{"id": "3497865", "revid": "1442080", "url": "https://it.wikipedia.org/wiki?curid=3497865", "title": "Brussels Open 2011 - Singolare", "text": "Il singolare del Brussels Open 2011 \u00e8 stato un torneo di tennis facente parte del WTA Tour 2011.\nCaroline Wozniacki ha sconfitto in finale Peng Shuai per 2-6, 6-3, 6-3.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "3497866", "revid": "300067", "url": "https://it.wikipedia.org/wiki?curid=3497866", "title": "Mike Conley Sr.", "text": ""}
{"id": "3497867", "revid": "300067", "url": "https://it.wikipedia.org/wiki?curid=3497867", "title": "Mike Conley, Jr.", "text": ""}
{"id": "3497868", "revid": "92723", "url": "https://it.wikipedia.org/wiki?curid=3497868", "title": "Ve\u013ek\u00e1 Ma\u010da", "text": "Ve\u013ek\u00e1 Ma\u010da (in ungherese \"Nagym\u00e1cs\u00e9d\") \u00e8 un comune della Slovacchia facente parte del distretto di Galanta, nella regione di Trnava."}
{"id": "3497870", "revid": "287204", "url": "https://it.wikipedia.org/wiki?curid=3497870", "title": "Velka Maca", "text": ""}
{"id": "3497872", "revid": "1442080", "url": "https://it.wikipedia.org/wiki?curid=3497872", "title": "Brussels Open 2011 - Doppio", "text": "Il doppio del Brussels Open 2011 \u00e8 stato un torneo di tennis facente parte del WTA Tour 2011.\nAndrea Hlav\u00e1\u010dkov\u00e1 e Galina Voskoboeva hanno battuto in finale Klaudia Jans-Ignacik e Alicja Rosolska 3\u20136, 6\u20130, [10\u20135]."}
{"id": "3497876", "revid": "57872", "url": "https://it.wikipedia.org/wiki?curid=3497876", "title": "Chiesa di Sant'Antonio Abate (Murialdo)", "text": "La chiesa di Sant'Antonio Abate \u00e8 un luogo di culto cattolico situato nella borgata di Valle nel comune di Murialdo, in provincia di Savona. La chiesa \u00e8 sede della parrocchia omonima dell'unit\u00e0 pastorale di Val Bormida della diocesi di Mondov\u00ec.\nStoria e descrizione.\nNel portale \u00e8 raffigurato lo stemma familiare dei Del Carretto e un tau degli Antoniani. Ai lati dell'ingresso del portico di facciata due pitture ritoccate in maniera sensibile nel corso dei tempi.\nNel riquadro di destra sono raffigurati sant'Antonio Abate e san Giovanni Nepomuceno, mentre nel riquadro di sinistra vi \u00e8 un gigantesco san Cristoforo. Queste pitture possono essere collocate tra il XVI e il XVII secolo.\nLa chiesa \u00e8 dotata di un campanile in tre campi, due dei quali ciechi; l'ultimo ospita le campane."}
{"id": "3497877", "revid": "599013", "url": "https://it.wikipedia.org/wiki?curid=3497877", "title": "Albin Dahl", "text": "Carriera.\nNazionale.\nCon la sua Nazionale prese parte alle Olimpiadi del 1920 e del 1924, vincendo in queste ultime una medgalia di bronzo."}
{"id": "3497886", "revid": "71433", "url": "https://it.wikipedia.org/wiki?curid=3497886", "title": "The Kingdom - Il Regno", "text": ""}
{"id": "3497889", "revid": "599013", "url": "https://it.wikipedia.org/wiki?curid=3497889", "title": "Herbert Karlsson", "text": "Carriera.\nNazionale.\nNel 1920 prese parte alle Olimpiadi con la sua Nazionale e fu capocannoniere della competizione con 7 reti."}
{"id": "3497890", "revid": "621682", "url": "https://it.wikipedia.org/wiki?curid=3497890", "title": "Murren Karlsson", "text": ""}
{"id": "3497891", "revid": "621682", "url": "https://it.wikipedia.org/wiki?curid=3497891", "title": "Herbert Carlsson", "text": ""}
{"id": "3497907", "revid": "205250", "url": "https://it.wikipedia.org/wiki?curid=3497907", "title": "Antonio Lorenzo", "text": "Carriera.\nImprenditore.\nLorenzo fu un imprenditore piemontese, attivo nella societ\u00e0 calcistica . \nDirigente sportivo.\nDivenne presidente del , sostituendo alla guida della societ\u00e0 Aldo Mairano, nel luglio 1945. Durante la sua presidenza la societ\u00e0 riprende il vecchio nome inglese, accantonando la denominazione Genova 1893 voluta per assecondare il regime fascista.\nSotto la sua presidenza il si piazzer\u00e0 al dodicesimo posto della Serie A Alta Italia e le semifinali della Coppa Alta Italia.\nLascer\u00e0 la guida della societ\u00e0 nell'aprile 1946 al Commissario Edoardo Pasteur, vecchia gloria degli albori del \"Grifone\".\nBibliografia.\n&lt;br&gt;"}
{"id": "3497910", "revid": "1543377", "url": "https://it.wikipedia.org/wiki?curid=3497910", "title": "Empresa Nacional Baz\u00e1n", "text": "La Empresa Nacional Baz\u00e1n de Construcciones Navales Militares S.A., \u00e8 stata una societ\u00e0 statale spagnola creata nel 1947 che ha operato nel settore delle costruzioni navali militari. L'impresa aveva i suoi stabilimenti a El Ferrol, Cartagena e San Fernando. Tra le realizzazioni pi\u00f9 importanti per la Armada Espa\u00f1ola la portaerei Pr\u00edncipe de Asturias completata nel 1988.\nNel 2000 in seguito alla fusione con Astilleros Espa\u00f1oles (AESA) entr\u00f2 a far parte della IZAR."}
{"id": "3497917", "revid": "1543377", "url": "https://it.wikipedia.org/wiki?curid=3497917", "title": "Cristo giovane nel Tempio", "text": "Il Cristo giovane nel Tempio \u00e8 un dipinto a olio su tavola (42,6x33,3\u00a0cm) di Correggio, databile al 1513 circa e conservato nella National Gallery of Art di Washington.\nStoria.\nIl dipinto \u00e8 noto da tempi molto recenti. Nel 1930 fu riscoperto in una collezione privata aristocratica inglese e nel 1956 fu messo in vendita a New York, dove venne acquistato da Samuel H. Kress, che nel 1961 ne fece dono al museo statunitense.\nEsiste una traccia documentaria di un Cristo dodicenne richiesto da Isabella d'Este a Leonardo e mai eseguito, che forse la marchesa chiese poi al giovane Correggio quando si trovava a Mantova. Anche per questo si ritiene un'opera giovanile, eseguita entro il secondo decennio del Cinquecento, forse precedente rispetto alla \"Madonna di San Francesco\".\nDescrizione e stile.\nL'opera \u00e8 uno dei pi\u00f9 evidenti tributi di Correggio a Leonardo, suo maestro ideale durante la formazione. Cristo infatti, ritratto a mezzo busto, ha le fattezze di quei ritratti del Sala\u00ec trasfigurati in santi, come il \"San Giovanni Battista\" del Louvre. Ha una bellezza femminea con i capelli lunghi e mossi, il mento appuntino, il volto ovale, il naso lungo e dritto. Anche la forza con cui emerge dallo sfondo scuro deriva dall'uso dello sfumato leonardesco. Nuovo per\u00f2 \u00e8 il rapporto col colore, pi\u00f9 intenso che in Leonardo, derivato dall'esempio della pittura veneta coeva, a cui rimanda anche la tenda verde discostata nello sfondo. Cecil Gould ha notato anche una forte somiglianza fra i tratti del volto del Cristo giovane e quelli del san Giovanni Battista della \"Madonna di San Francesco\".\nIconograficamente si tratta di una rappresentazione del giovane Cristo, ancora imberbe, con la tipica tunica rosa con lo scollo squadrato dorato e il mantello azzurro. Egli tiene poggiato un libro su un ipotetico parapetto che coincide col bordo inferiore dell'opera e con una mano tiene una pagina mentre con l'altra indica un punto, come a segnalare la conferma di un'idea che sta spiegando, vista la bocca dischiusa, lo sguardo rivolto con dolcezza ma anche con intento chiaramente persuasivo verso l'osservatore, e il gesto della mano destra che si apre in uno scorcio ancora incerto in atto dimostrativo. Per questi elementi si \u00e8 ipotizzato che l'opera raffiguri un momento simile a quello del Cristo nel Tempio di Gerusalemme, dove dodicenne si intrattenne a spiegare le Sacre Scritture ai dottori, stupendoli della sua sapienza. Probabilmente, vista l'et\u00e0 apparente del ragazzo, potrebbe essere un passo del Vangelo di Luca (4, 14) in cui Ges\u00f9 lesse un passo del Libro di Isaia nella sinagoga di Nazaret.\nIl soggetto della Disputa di Ges\u00f9 al tempio godeva di una certa fortuna nella pittura italiana del primo Cinquecento, particolarmente in area veneta e lombarda, come nel dipinto di Bernardino Luini alla National Gallery di Londra. Anche D\u00fcrer nel 1506 si era misurato con questo tema in un'opera celeberrima dove aveva ostentato la sua maestria a rendere i diversi \"moti dell'animo\" del Cristo e degli scribi attraverso la gestualit\u00e0 delle mani e l'espressione dei volti. Proprio quando D\u00fcrer dipingeva quest'opera a Venezia, Isabella d'Este a Mantova chiedeva insistentemente a Leonardo di dipingere per lei \u201cuna figura di un Cristo giovinetto de anni circa duodeci che seria di quell'et\u00e0 che l'haveva quando disput\u00f2 nel tempio\u201d. Non sappiamo se Leonardo esegu\u00ec degli studi preparatori per questo dipinto di cui non \u00e8 rimasta alcuna traccia. Ma \u00e8 possibile che la scelta ardita del Correggio di rappresentare la sola figura del Cristo piuttosto che l'intera scena della Disputa, coinvolgendo cos\u00ec gli osservatori che vengono a trovarsi nella privilegiata posizione degli scribi intorno al Cristo, avesse qualcosa a che fare con la storia di questa commissione."}
{"id": "3497918", "revid": "125645662", "url": "https://it.wikipedia.org/wiki?curid=3497918", "title": "Aubrey Plaza", "text": "Biografia.\n\u00c8 figlia di Bernadette, una procuratrice di origini anglo-irlandesi, e di David Plaza, un consulente finanziario portoricano. Ha due sorelle pi\u00f9 giovani, Renee e Natalie, alle quali si \u00e8 ispirata per il personaggio di April Ludgate in \"Parks and Recreation\". Aubrey deve il suo nome all'omonima canzone del 1972 dei Bread. Ha avuto un ictus all'et\u00e0 di vent'anni, che ha per\u00f2 superato senza conseguenze. Si \u00e8 diplomata alla Ursuline Academy nel 2002, e nel 2006 si \u00e8 laureata in film e televisione alla Tisch School of the Arts dell'Universit\u00e0 di New York.\nLe prime esperienze di Aubrey Plaza con la recitazione risalgono al 2004, anno in cui inizi\u00f2 a recitare sketch e improvvisazioni all'Upright Citizens Brigade Theatre. Pi\u00f9 recentemente ha recitato anche al Laugh Factory e al The Improv. Nel 2008 ha partecipato alla Candid Camera \"Mobile Desktop\" del collettivo Improv Everywhere, durante la quale, assieme ad altre due persone, entra in uno Starbucks Cafe con un vecchio computer con monitor, tastiera e mouse e lo utilizza come fosse un portatile.\nAubrey Plaza ha partecipato alle webserie \"The Jeannie Tate Show\" e \"Meyne Street\". \u00c8 anche apparsa nel primo episodio di \"Terrible Decisions with Ben Schwartz\" in \"Funny or Die\". Ha recitato nel ruolo di Daisy nel film \"Funny People\" del 2009 diretto da Judd Apatow, quello di Julie Powers in \"Scott Pilgrim vs. the World\" e di Kelly Peters nella commedia \"Mystery Team\" della Derrick Comedy, che ha debuttato al Sundance Film Festival del 2009.\nDopo alcune brevi partecipazioni al fianco di Jason Bateman e Will Arnett per il sito CollegeHumor, viene scritturata come protagonista per la webserie \"Troopers\", sempre di CollegeHumor. Dal 2009 recita nel ruolo di April Ludgate, l'impassibile stagista di \"Parks and Recreation\", personaggio che le ha dato la popolarit\u00e0. Tra il 2010 e il 2012 \u00e8 apparsa anche nella serie \"Portlandia\".\nNel 2019 interpreta Karen Barclay, la madre di Andy, nel film \"La bambola assassina\", rifacimento dell'omonimo film del 1988.\nDoppiatrici italiane.\nNelle versioni in italiano dei suoi lavori, Aubrey Plaza \u00e8 stata doppiata da:\nDa doppiatrice \u00e8 sostituita da:"}
{"id": "3497920", "revid": "599013", "url": "https://it.wikipedia.org/wiki?curid=3497920", "title": "Santuario della Nativit\u00e0 di Maria Vergine (Nasino)", "text": "Il santuario della Nativit\u00e0 di Maria Vergine \u00e8 un luogo di culto cattolico situato nella localit\u00e0 di Madonna di Curagna nel comune di Nasino, in provincia di Savona.\nStoria e descrizione.\nIl santuario \u00e8 situato in localit\u00e0 Madonna di Curagna, precedentemente territorio di Vignolo. Situato a 335 m s.l.m., in una posizione di fondovalle tra montagne dirupate e campi coltivati a salvia e a frutteto, fa parte della diocesi di Albenga-Imperia.\nSecondo alcuni studi il santuario fu eretto senza particolari eventi miracolosi, ma dalla devozione dei fedeli e dove probabilmente gi\u00e0 vi fu eretta una chiesa precedente. Costruito con impianto architettonico ottagonale e cupola, la sua attuale struttura \u00e8 risalente al XVIII secolo.\nAll'interno, sopra all'altare centrale, \u00e8 presente un'immagine ritraente la \"Vergine Bambina in una culla\"; nelle nicchie laterali sono invece collocate statue in legno dei genitori \"Anna e Gioacchino\". Recentemente, durante un restauro, \u00e8 stato individuato un antico affresco che colloca l'edificio sacro come una delle prime chiese della valle Pennavaire."}
{"id": "3497924", "revid": "300067", "url": "https://it.wikipedia.org/wiki?curid=3497924", "title": "Sam Clancy, Jr.", "text": ""}
{"id": "3497925", "revid": "599013", "url": "https://it.wikipedia.org/wiki?curid=3497925", "title": "Sam Clancy", "text": ""}
{"id": "3497928", "revid": "54666", "url": "https://it.wikipedia.org/wiki?curid=3497928", "title": "William di Cambridge", "text": ""}
{"id": "3497938", "revid": "767487", "url": "https://it.wikipedia.org/wiki?curid=3497938", "title": "IZAR", "text": "Izar construcciones navales \u00e8 stata una societ\u00e0 di cantieristica navale spagnola che ha operato nel campo delle costruzioni navali, sia per settore militare che civile, nata nel luglio 2000 in seguito alla fusione tra Astilleros Espa\u00f1oles (AESA), societ\u00e0 che operava nel settore della cantieristica civile e la Baz\u00e1n che operava nel settore delle costruzioni navali militari. Tra le imprese di costruzioni navali era la quinta pi\u00f9 grande d'Europa e la nona pi\u00f9 grande del mondo, con cantieri in tutta la Spagna.\nNel dicembre 2004 la SEPI, societ\u00e0 pubblica che gestiva e deteneva la propriet\u00e0 dell'impresa, ha scorporato il settore militare creando nel marzo del 2005 la societ\u00e0 Navantia con stabilimenti a Ferrol, Fene, Puerto Real, San Fernando, Cadice e Cartagena ed essendo la produzione civile degli stessi cantieri limitata al 20% delle attivit\u00e0 totali del gruppo, nell'aprile del 2005 per la IZAR \u00e8 stata avviata la procedura di liquidazione e da allora la societ\u00e0 non pu\u00f2 sottoscrivere altri contratti. Sulla crisi dei cantieri spagnoli \u00e8 stata realizzata nel 2002 la pellicola I luned\u00ec al sole di Fernando Le\u00f3n de Aranoa in cui si parla dei lavoratori del cantiere di Vigo rimasti senza lavoro, in seguito al processo di riconversione industriale del loro cantiere."}
{"id": "3497947", "revid": "729019", "url": "https://it.wikipedia.org/wiki?curid=3497947", "title": "Risultati del motomondiale 1966", "text": "I risultati completi del motomondiale 1966 furono i seguenti\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6||width=6%|7&gt;\n!width=5%|Punti"}
{"id": "3497950", "revid": "729019", "url": "https://it.wikipedia.org/wiki?curid=3497950", "title": "Coppa del Generalissimo 1942", "text": "La Copa del General\u00edsimo 1942 fu la 38\u00aa edizione della Coppa di Spagna. Il torneo inizi\u00f2 il 26 aprile e si concluse il 21 giugno 1942. La finale si disput\u00f2 allo Stadio Chamart\u00edn di Madrid che vide il nono successo del Barcellona."}
{"id": "3497952", "revid": "1543377", "url": "https://it.wikipedia.org/wiki?curid=3497952", "title": "Charles Alfred Payton", "text": "Biografia.\nCarriera consolare.\nNativo di York, divenne a partire dal 16 marzo 1880 console britannico della citt\u00e0 marocchina di Mogador, mantenendo tale carica sino al 1893.\nNel febbraio 1893 si trasferisce nella citt\u00e0 italiana di Genova, per assumere l'incarico di console generale britannico; nel capoluogo ligure rimase sino al 1896.\nNel maggio 1897 Payton divenne console nella cittadina francese di Dunkerque, consolato spostato in seguito a Calais.\nIl 7 maggio 1906 venne insignito del titolo di Membro dell'Ordine dell'Impero Britannico. ed il 23 febbraio 1914 fu insignito da Giorgio V del titolo di Cavaliere.\nDirigente sportivo.\nFu tra i fondatori, il 7 settembre 1893, del Genoa Cricket and Athletic Club, una delle pi\u00f9 antiche societ\u00e0 di calcio italiane, di cui venne eletto presidente onorario."}
{"id": "3497955", "revid": "767487", "url": "https://it.wikipedia.org/wiki?curid=3497955", "title": "Henry Carlsson", "text": "Carriera.\nVinse due volte la Liga con l'Atl\u00e9tico Madrid (1950, 1951).\nCon la sua nazionale prese parte alle Olimpiadi del 1948 e vi ottenne la medaglia d'oro."}
{"id": "3497963", "revid": "6923", "url": "https://it.wikipedia.org/wiki?curid=3497963", "title": "Parco della Musica (Cagliari)", "text": "Il Parco della Musica \u00e8 un complesso multifunzionale di Cagliari realizzato per ospitare eventi musicali e culturali di varie tipologie; \u00e8 stato inaugurato il 7 maggio 2011, in occasione della manifestazione Monumenti Aperti, con l'apertura degli spazi aperti, tra cui la piazza Amedeo Nazzari, mentre l'apertura totale anche dei nuovi spazi teatrali avverr\u00e0 nell'estate del 2011.\nLa grande struttura polifunzionale ospita, oltre al Teatro Lirico, un teatro ridotto da 319 posti, Piazza Amedeo Nazzari, una nuova e grande piazza, oltre a due parcheggi sotterranei da 178 posti e da 354 posti. Si sviluppa su un'area di 50.000\u00a0m\u00b2 nel quartiere Fonsarda, tra il Teatro Lirico, inaugurato nel 1993 e ora integrato all'interno del parco, le scuole elementari e medie di piazza Giovanni XXIII.\nIl Parco comprende un insieme di piazze, spazi verdi e alberati, oltre che ad un corso d'acqua artificiale sorpassabile grazie ad un piccolo ponte di legno. \u00c8 presente una fontana musicale con i movimenti sincronizzati sulle note di Georg Friedrich H\u00e4ndel. Un grande ponte costeggia il Teatro Lirico e il piccolo teatro collegando i due, oltre che sovrastare i laboratori tecnici.\nA giugno 2012 sono state sollevate critiche da parte di un consigliere comunale del Pdl riguardo alla mancata apertura dei parcheggi realizzati in piazza Nazzari e sul ritrovamento di amianto durante gli scavi per l'ampliamento del parco su via Bacaredda.\nA gennaio 2014 sono terminati i lavori con i 645 parcheggi e l'ampliamento del parco."}
{"id": "3497964", "revid": "300067", "url": "https://it.wikipedia.org/wiki?curid=3497964", "title": "Patrick Ewing, Jr.", "text": ""}
{"id": "3497965", "revid": "599013", "url": "https://it.wikipedia.org/wiki?curid=3497965", "title": "Ivar Swensson", "text": "Carriera.\nNazionale.\nCon la Nazionale svedese prese parte alle Olimpiadi del 1912; in totale ha segnato 16 reti in 21 partite con la nazionale svedese."}
{"id": "3497966", "revid": "621682", "url": "https://it.wikipedia.org/wiki?curid=3497966", "title": "Iwar Swensson", "text": ""}
{"id": "3497967", "revid": "300067", "url": "https://it.wikipedia.org/wiki?curid=3497967", "title": "Aleksandr Kaun", "text": ""}
{"id": "3497968", "revid": "767487", "url": "https://it.wikipedia.org/wiki?curid=3497968", "title": "Bel'skij rajon", "text": "Il Bel'skij rajon () \u00e8 un rajon dell'Oblast' di Tver', nella Russia europea; il capoluogo \u00e8 Belyj. Istituito nel 1929, ricopre una superficie di 2.135 chilometri quadrati."}
{"id": "3497969", "revid": "110157", "url": "https://it.wikipedia.org/wiki?curid=3497969", "title": "Bologovskij rajon", "text": "Il Bologovskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Bologoe. Istituito nel 1927, ricopre una superficie di 2.281 chilometri quadrati."}
{"id": "3497970", "revid": "767487", "url": "https://it.wikipedia.org/wiki?curid=3497970", "title": "Sven Dahlkvist", "text": "Biografia.\n\u00c8 il padre della giocatrice Lisa Dahlkvist.\nCarriera.\nGran parte della sua carriera si \u00e8 sviluppata nell'AIK, squadra in cui militava quando vinse il Guldbollen nel 1984. Ha poi chiuso l'attivit\u00e0 agonistica nell'\u00d6rebro, formazione da lui stesso allenata nel corso degli anni '90."}
{"id": "3497973", "revid": "110157", "url": "https://it.wikipedia.org/wiki?curid=3497973", "title": "Ves'egonskij rajon", "text": "Il Ves'egonskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Ves'egonsk. Ricopre una superficie di 2.047 chilometri quadrati."}
{"id": "3497974", "revid": "1048993", "url": "https://it.wikipedia.org/wiki?curid=3497974", "title": "Franco Potenza", "text": "Oltre alla vasta produzione nell'ambito delle colonne sonore per televisione, documentari e cinema, fra cui la composizione delle musiche corali del film \"Il tormento e l'estasi\" candidato all'Oscar alla migliore colonna sonora, esperto di storia del folklore in Italia (grande successo ebbe la sua rubrica per la radio \"Folklore in salotto\", condotta dal 1969 al 1977), ha dedicato la sua vita alla conduzione di cori polifonici, per cui ha arrangiato circa 300 brani per 3, 4 e 5 voci.\nBiografia.\nStudia pianoforte con Maria Stern, violino con Alfredo Germani, direzione di coro con Armando Antonelli e con Bonaventura Somma; direzione d'orchestra con Franco Ferrara, direzione di banda con Francesco Pellegrino, Paleografia Musicale e Composizione con Raffaele Casimiri e Lavinio Virgili, Studio delle Tradizioni popolari italiane con Paolo Toschi e Musicologia con Luigi Ronga.\nIl suo apporto principale \u00e8 stato nell'aver incentivato nel secondo dopoguerra la diffusione e l'inserimento del coro nei vari settori dello spettacolo, sia nel cinema che nel teatro, nel jazz e nella musica leggera: al Festival di Sanremo 1960 \u00e8 il primo direttore del coro della manifestazione.\nDebutta come direttore di coro nel 1938, e negli anni successivi collabora con l'Enal per la ricostituzione dei cori in Italia, esibendosi in chiese, teatri e piazze, alla radio e in televisione, con concerti di polifonia classica, musica folk, sacra e profana.\nNel 1969 ha fondato e diretto per 16 anni il coro polifonico di Sulmona, nel 1972 il coro polifonico Giovanni de\u2019 Antiquis, tuttora in attivit\u00e0, nel 1980 il coro polifonico di Capranica e, infine, il coro \"Insieme per cantare\".\nCon il coro Giovanni de Antiquis, fra i numerosi lavori, vanno citati \"Mercanti di nuvole\", spettacolo in cui si incontrano parti recitate e musicali, portato in teatro nel 1978 con la regia di Lino Procacci, e la realizzazione della Missa Folk, di cui \u00e8 compositore.\n\u00c8 stato per 9 anni consulente musicale per i cori in Italia della Associazione ANBIMA. Ha al suo attivo numerosi testi di musicologia e critica musicale. \u00c8 stato chiamato come direttore di coro in circa 1.800 film italiani e stranieri e ha lavorato con alcuni dei pi\u00f9 grandi registi (fra i qualiErmanno Olmi, per le musiche del film \"E venne un uomo\") e compositori del '900. Ha musicato per coro e orchestra numerose canzoni di Alberto Sordi.\n\u00c8 morto nel 2011 all'et\u00e0 di 89 anni."}
{"id": "3497976", "revid": "287204", "url": "https://it.wikipedia.org/wiki?curid=3497976", "title": "A-Division 2010", "text": "L'A-Division 2010 fu la 25\u00aa edizione della massima serie del campionato bhutanese di calcio disputato tra il 26 giugno e il 17 agosto 2010 e concluso con la vittoria del Yeedzin FC, al suo secondo titolo."}
{"id": "3497979", "revid": "110157", "url": "https://it.wikipedia.org/wiki?curid=3497979", "title": "\u017darkovskij rajon", "text": "Lo \u017darkovskij rajon () \u00e8 un rajon dell'Oblast' di Tver', nella Russia europea; il capoluogo \u00e8 \u017darkovskij. Ricopre una superficie di 1.625 chilometri quadrati."}
{"id": "3497981", "revid": "57872", "url": "https://it.wikipedia.org/wiki?curid=3497981", "title": "Complesso conventuale di Santa Caterina", "text": ""}
{"id": "3497983", "revid": "110157", "url": "https://it.wikipedia.org/wiki?curid=3497983", "title": "Zubcovskij rajon", "text": "Lo Zubcovskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Zubcov. Istituito nel 1929, ricopre una superficie di 2.167 chilometri quadrati."}
{"id": "3497985", "revid": "767487", "url": "https://it.wikipedia.org/wiki?curid=3497985", "title": "Working Girls (film 1931)", "text": "Working Girls \u00e8 un film del 1931 diretto da Dorothy Arzner.\nProduzione.\nIl film fu prodotto dalla Paramount Pictures\nDistribuzione.\nDistribuito dalla Paramount Pictures, il film usc\u00ec in sala il 12 dicembre 1931."}
{"id": "3497987", "revid": "110157", "url": "https://it.wikipedia.org/wiki?curid=3497987", "title": "Kaljazinskij rajon", "text": "Il Kaljazinskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Kaljazin. Istituito nel 1929, ricopre una superficie di 1.671 chilometri quadrati."}
{"id": "3497988", "revid": "767487", "url": "https://it.wikipedia.org/wiki?curid=3497988", "title": "Rolf Zetterlund", "text": "Carriera.\nVinse il Guldbollen nel 1980."}
{"id": "3497990", "revid": "1305772", "url": "https://it.wikipedia.org/wiki?curid=3497990", "title": "Ka\u0161inskij rajon", "text": "Il Ka\u0161inskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Ka\u0161in. Istituito nel 1929, ricopre una superficie di 2.010 chilometri quadrati."}
{"id": "3497991", "revid": "110157", "url": "https://it.wikipedia.org/wiki?curid=3497991", "title": "Kesovogorskij rajon", "text": "Il Kesovogorskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Kesova Gora. Istituito nel 1929, ricopre una superficie di 962 chilometri quadrati."}
{"id": "3497992", "revid": "767487", "url": "https://it.wikipedia.org/wiki?curid=3497992", "title": "Krasnocholmskij rajon", "text": "Il Krasnocholmskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Krasnyj Cholm. Istituito nel 1929, ricopre una superficie di 1.496 chilometri quadrati."}
{"id": "3497993", "revid": "1305772", "url": "https://it.wikipedia.org/wiki?curid=3497993", "title": "Convento degli agostiniani", "text": "Convento degli agostiniani"}
{"id": "3497995", "revid": "767487", "url": "https://it.wikipedia.org/wiki?curid=3497995", "title": "Prawitz \u00d6berg", "text": "Carriera.\nVinse il Guldbollen nel 1962."}
{"id": "3497996", "revid": "287204", "url": "https://it.wikipedia.org/wiki?curid=3497996", "title": "Prawitz Oberg", "text": ""}
{"id": "3497997", "revid": "287204", "url": "https://it.wikipedia.org/wiki?curid=3497997", "title": "Sandygate Road", "text": "Lo stadio di Sandygate Road si trova a Crosspool, sobborgo di Sheffield nel Regno Unito.\nLo stadio venne aperto per il cricket nel 1804, ma nel 1860 venne convertito in campo da calcio.\n\u00c8 considerato lo stadio da calcio pi\u00f9 antico del mondo, poich\u00e9 il 26 dicembre 1860 si gioc\u00f2 la prima partita di calcio al mondo registrata ufficialmente: l'incontro Sheffield FC-Hallam FC, terminato 2-0.\nLo stadio \u00e8 stato utilizzato nel 1996 per il film \"Sabato nel pallone\" (\"When Saturday Comes\") di Maria Giese e Sean Bean.\nLo stadio \u00e8 di propriet\u00e0 dell'Hallam FC."}
{"id": "3498001", "revid": "110157", "url": "https://it.wikipedia.org/wiki?curid=3498001", "title": "Kuv\u0161inovskij rajon", "text": "Il Kuv\u0161inovskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Kuv\u0161inovo. Istituito nel 1929, ricopre una superficie di 1.874 chilometri quadrati."}
{"id": "3498002", "revid": "599013", "url": "https://it.wikipedia.org/wiki?curid=3498002", "title": "Ingvar Svahn", "text": "Carriera.\nVinse il Guldbollen nel 1967."}
{"id": "3498006", "revid": "599013", "url": "https://it.wikipedia.org/wiki?curid=3498006", "title": "Jan Olsson", "text": "Carriera.\nVinse il Guldbollen nel 1970."}
{"id": "3498009", "revid": "2034231", "url": "https://it.wikipedia.org/wiki?curid=3498009", "title": "SMS Derfflinger", "text": "La SMS \"Derfflinger\" era un incrociatore da battaglia (\"Schlachtkreuzer\" in lingua tedesca) della \"Kaiserliche Marine\" costruito appena prima dell'inizio della prima guerra mondiale.\nEra la prima nave della sua classe comprendente anche la e la . Il \"Derfflinger\" era pi\u00f9 grande e comprendeva notevoli miglioramenti rispetto agli incrociatori della classe precedente nell'armamento, la protezione e l'autonomia. La nave fu battezzata in onore del \"Generalfeldmarschall\" Georg von Derfflinger.\nIl \"Derfflinger\" fece parte del \"I. Aufkl\u00e4rungsgruppe\" (I Gruppo da ricognizione) per la maggior parte della prima guerra mondiale, partecipando alle azioni della flotta tedesca. Presente nelle azioni di bombardamento della costa inglese, come nelle battaglie sul Dogger bank e nello Jutland, dove la sua estrema resistenza gli fece guadagnare il soprannome di \"Iron dog\" (cane di ferro in lingua inglese) da parte degli avversari britannici. Durante la battaglia dello Jutland, insieme al \"Seydlitz\", distrusse la ed insieme al \"L\u00fctzow\" affond\u00f2 il .\nAlla fine della guerra, la \"Derfflinger\" fu condotta insieme alla maggior parte della \"Hochseeflotte\" presso la base di Scapa Flow mentre venivano discusse le clausole del trattato di Versailles.\nIl 21 giugno 1919 la flotta prefer\u00ec autoaffondarsi che cadere in mani britanniche. Il \"Derfflinger\" affond\u00f2 alle 14.45.\nCostruzione.\nIl \"Derfflinger\" fu costruito dai cantieri Blohm &amp; Voss in Amburgo, con il numero di cantiere 213. Fu la nave meno costosa delle tre della sua classe, con un costo di 56\u00a0milioni di Goldmark. Sulla nave fu montato un sistema di smorzamento del rollio, tipo Frahm, formato da tre serbatoi d'acqua, posti a centronave lungo la traversa, collegati da tubazioni e asserviti da una pompa, il sistema fu provato fino al 1914, ma le sue scarse prestazioni e gli inconvenienti che causava all'operativit\u00e0 della nave portarono alla sua rimozione. Il varo si tenne il 14 giugno 1913, alla presenza del generale August von Mackensen, ma durante la cerimonia una delle slitte in legno che sostenevano la nave si blocc\u00f2. Solo un mese dopo, il 12 luglio, fu varata. Entr\u00f2 in servizio nella Hochseeflotte il 1\u00ba settembre 1914, poco dopo l'inizio della prima guerra mondiale. Nell'ottobre fu assegnata al \"I. Aufkl\u00e4rungsgruppe\", ma un guasto alle turbine, durante le prove, ritard\u00f2 la messa in linea fino al 16 novembre.\nIl \"Derfflinger\" misurava 210\u00a0m al galleggiamento e 210,4\u00a0m fuori tutta, era largo 29\u00a0m, ed aveva un pescaggio di 9,2\u00a0m a prua e 9,57\u00a0m a poppa. Dislocava 27.000 t standard, e fino a 30.000 t a pieno carico.\nL'equipaggio standard era di 44 ufficiali e 1.068 marinai.\nIl \"Derfflinger\" era propulso da due gruppi di turbine a vapore che azionavano una coppia di eliche tripala ciascuno. I gruppi erano costituiti da una turbina per l'alta pressione e una per la bassa pressione. Le turbina ad alta pressione muovevano gli assi esterni, mentre le turbine a bassa pressione quelli interni.\nIl vapore era prodotto da 14 caldaie a tubi d'acqua con doppia fornace alimentate a carbone. Il \"Derfflinger\" sviluppava una velocit\u00e0 25,5\u00a0nodi (47,2\u00a0km/h) e aveva un'autonomia di 5.600 miglia a 14 nodi. Nell'agosto del 1915, fu installata una a gru a centronave e furono condotte delle prove con un idrovolante Hansa-Brandenburg W.\nCon otto cannoni da 305\u00a0mm \"SK L/50\" il \"Derfflinger\" era il pi\u00f9 potente e pi\u00f9 grande incrociatore tedesco dell'epoca.\nEra, inoltre, dotato di 12 cannoni da 150\u00a0mm SK L/45 a tiro rapido, installati nella casamatta centrale ed otto cannoni da 88\u00a0mm \"SK L/45\" sulla sovrastruttura. Inoltre, erano presenti altri quattro cannoni 88\u00a0mm \"Flak L/45\" antiaerei attorno al fumaiolo anteriore. Dopo il 1916, le quattro armi da 88\u00a0mm nella parte anteriore della sovrastruttura furono rimosse.\nLa nave erano anche dotata di quattro tubi lanciasiluri da 500\u00a0mm al di sotto della linea di galleggiamento: uno a prua, uno a poppa e due di bordata.\nServizio.\nBombardamento di Scarborough, Hartlepool e Whitby.\nLa prima azione del \"Derfflinger\" fu un'incursione contro i porti inglesi di Scarborough, Hartlepool e Whitby. Un attacco contro le coste inglesi era gi\u00e0 stato compiuto dagli incrociatori da battaglia del primo gruppo da ricognizione contro il porto di Yarmouth nel 1914.\nL'ammiraglio Friedrich von Ingenohl decise di effettuare un altro raid sulle coste inglesi nel tentativo di attirare una parte della flotta britannica per distruggerla in combattimento. Alle 03:20 del 15 dicembre, gli incrociatori da battaglia \"Moltke\", \"Seydlitz\", \"Von der Tann\", \"Derfflinger\", e \"Bl\u00fccher\", insieme agli incrociatori leggeri \"Kolberg\", \"Strassburg\", \"Stralsund\", e \"Graudenz\", e due squadre di torpediniere lasciarono l'estuario del fiume Jade. Le navi fecero rotta verso nord passando l'isola di Helgoland, finch\u00e9 raggiunsero il faro di Horns Rev lungo la costa danese, dove deviarono a ovest verso Scarborough. Dodici ore dopo che Hipper aveva lasciato il porto di Jade, la \"Hochseeflotte\", comprendente 14 navi da battaglia 8 corazzate e una flotta di copertura composta da due incrociatori corazzati, 7 incrociatori leggeri, e 54 torpediniere, part\u00ec alla guida dell'ammiraglio Ingenohl per fornire copertura tattica.\nIl 26 agosto 1914, l'incrociatore leggero tedesco si era arenato nel golfo di Finlandia; il relitto fu catturato dalla marina russa, che rinvenne, intatti, i codici della marina tedesca, insieme alle carte di navigazione del Mare del Nord. Questi documenti furono inviati alla marina britannica. Il dipartimento di crittoanalisi dell'Ammiragliato, \"Room 40\" (\"stanza 40\" in lingua inglese) inizi\u00f2 a decrittare i messaggi della marina tedesca ed il 14 dicembre intercett\u00f2 un messaggio relativo al piano per bombardare Scarborough. Comunque i dettagli del piano rimasero sconosciuti, e fu dedotto che, come nel precedente bombardamento la maggior parte della flotta tedesca sarebbe rimasta in porto, al sicuro. I quattro incrociatori da battaglia del viceammiraglio Beatty, scortati dal \"3rd Cruiser Squadron\" (terza squadra incrociatori) e dal \"1st Light Cruiser Squadron\" (prima squadra incrociatori leggeri), insieme al \"2nd Battle Squadron\" (seconda squadra da battaglia) composta da sei navi da battaglia, furono schierate per tendere un'imboscata alla squadra di Hipper.\nNella notte del 15 dicembre, la \"Hochseeflotte\" avvist\u00f2 i cacciatorpediniere britannici. Temendo un attacco notturno da parte delle torpediniere, l'ammiraglio Ingenohl ordin\u00f2 alle sue navi di ritirarsi. Hipper rimase all'oscuro della ritirata di Ingenohl, e continu\u00f2 la sua missione. Prima di raggiungere la costa inglese, la squadra di Hipper si divise in due gruppi. \"Seydlitz\", \"Moltke\", e \"Bl\u00fccher\" andarono verso nord per colpire Hartlepool, mentre \"Von der Tann\" e \"Derfflinger\" andarono a sud per bombardare Scarborough e Whitby. Durante il bombardamento di Hartlepool, la \"Moltke\" fu colpita da un proiettile da 152\u00a0mm delle batterie costiere, che caus\u00f2 pochi danni al ponte e nessun ferito. La \"Bl\u00fccher\" fu colpita sei volte e la \"Seydlitz\" tre volte dalle batterie costiere. Alle 09:45 del 16 dicembre, i due gruppi si riunirono e iniziarono a dirigersi verso est.\nIn quel momento, gli incrociatori di Beatty erano gi\u00e0 in posizione per bloccare la rotta di fuga di Hipper, mentre il grosso delle forze britanniche si stava disponendo per completare l'accerchiamento. Alle 12:25, gli incrociatori leggeri del \"II\u00a0Scouting Group\" iniziarono ad avanzare davanti alla flotta britannica per localizzare le navi di Hipper. Uno degli incrociatori della \"2nd Light Cruiser Squadron\" avvist\u00f2 l'incrociatore leggero \"Stralsund\" e segnal\u00f2 la sua posizione al viceammiraglio Beatty. Alle 12:30, Beatty diresse le sue navi verso la posizione segnalata. Beatty riteneva che lo \"Stralsund\" fosse l'avanguardia della flotta di Hipper, ma, in realt\u00e0, gli incrociatori avvistati erano ben 50\u00a0km (31\u00a0mi) pi\u00f9 avanti. Il \"2nd Light Cruiser Squadron\", che stava scortando le navi di Beatty, si disimpegn\u00f2 per inseguire gli incrociatori tedeschi, ma un segnale mal interpretato li port\u00f2 a riposizionarsi a protezione della flotta ed a rinunciare all'inseguimento. Questo errore permise agli incrociatori leggeri tedeschi di fuggire e permise ad Hipper di conoscere la presenza della squadra di Beatty. Gli incrociatori da battaglia di Hipper si diressero verso nord-est evitando la squadra britannica.\nSia i tedeschi che i britannici erano insoddisfatti per non aver ingaggiato efficacemente l'avversario. La reputazione dell'ammiraglio Ingenohl soffr\u00ec della apparente timidezza mostrata. Il capitano della \"Moltke\" espresse tutto il suo disappunto; afferm\u00f2 che Ingenohl si era ritirato \"perch\u00e9 aveva paura di undici cacciatorpediniere inglesi che potevano essere eliminati\u00a0\u2026 sotto l'attuale comando non otterremo nessun risultato.\" La storiografia ufficiale tedesca critica Ingenohl per non aver utilizzato le sue forze da ricognizione per determinare le forze messe in campo dai britannici: \"prese una decisione che, non solo poteva compromettere le sue forze presso le coste inglesi, ma anche perse l'occasione per ottenere una certa e importante vittoria.\"\nBattaglia di Dogger Bank.\nNel gennaio 1915, divenne evidente che le navi britanniche effettuavano azioni di ricognizione nella zona del Dogger Bank. L'ammiraglio Ingenohl era inizialmente riluttante a cercare di distruggere queste forze nemiche, poich\u00e9 la \"Von der Tann\" era in bacino di carenaggio per manutenzione, rendendo pi\u00f9 debole la sua squadra di incrociatori da battaglia. Ma il \"Konteradmiral\" Richard Eckermann, capo di stato maggiore della \"Hochseeflotte\", insit\u00e8 sull'oppurtunit\u00e0 dell'operazione, e cos\u00ec Ingenohl cedette e ordin\u00f2 a Hipper di effettuare un raid presso il Dogger Bank.\nIl 23 gennaio, Hipper usc\u00ec, con la sua bandiera sulla \"Seydlitz\", seguita dalla \"Moltke\", la \"Derfflinger\", e la \"Bl\u00fccher\", insieme agli incrociatori leggeri \"Graudenz\", \"Rostock\", \"Stralsund\", e \"Kolberg\" scortati da 19 torpediniere della V Flotilla e della II e XVIII Hal\u00df-Flotilla. Il \"Graudenz\" e lo \"Stralsund\" furono assegnati all'avanguardia, mentre il \"Kolberg\" ed il \"Rostock\" tenevano, rispettivamente, il fianco di sinistra e di dritta. Ogni incrociatore leggero aveva una mezza flottiglia di torpediniere di scorta.\nDi nuovo, l'intercettazione e la decrittazione delle comunicazioni radio della flotta tedesca giocarono un ruolo importante. Nonostante non fossero riusciti a scoprire gli esatti piani di battaglia, i crittografi della \"Room 40\" furono in grado di capire che Hipper avrebbe condotto delle operazioni nella zona del Dogger Bank. Per contrastarlo la squadra di incrociatori da battaglia di Beatty (\"1st Battlecruiser Squadron\"), quella del contrammiraglio Archibald Moore (\"2nd Battlecruiser Squadron\") e la squadra di incrociatori leggeri del commodoro William Goodenough (\"2nd Light Cruiser Squadron\") si sarebbero incontrate con la Harwich Force del commodoro Reginald Tyrwhitt alle ore 8:00 del 24 gennaio, a circa 30 miglia a nord del Dogger Bank.\nAlle 08:14, il \"Kolberg\" avvist\u00f2 l'incrociatore leggero HMS \"Aurora\" ed alcune cacciatorpediniere della \"Harwich Force\". L'\"Aurora\" interrog\u00f2 il \"Kolberg\" con la fotoelettrica per l'identificazione, cos\u00ec il \"Kolberg\" attacc\u00f2 l'\"Aurora\" e la colp\u00ec con due proietti. L'\"Aurora\" rispose al fuoco e a sua volta, piazz\u00f2 due colpi sull'avversario. Hipper immediatamente si diresse verso dove si stava combattendo, quando, quasi simultaneamente, lo \"Stralsund\" segnal\u00f2 una grande scia di fumo a nord-est della sua posizione. Il fumo segnalava la presenza di un gran numero di navi da battaglia britanniche in rapido avvicinamento.\nHipper vir\u00f2 verso sud per fuggire, ma la velocit\u00e0 della sua squadra era limitata a 23 nodi, che era la velocit\u00e0 massima del vecchio incrociatore corazzato \"Bl\u00fccher\". Gli incrociatori da battaglia britannici inseguivano a 27 nodi, e presto raggiunsero le navi tedesche. Alle 09:52, la HMS \"Lion\" apr\u00ec il fuoco sul \"Bl\u00fccher\" da una distanza di circa 18.300\u00a0m; subito dopo, la HMS \"Queen Mary\" e la HMS \"Tiger\" aprirono il fuoco. Alle ore 10:09, le navi britanniche colpirono per la prima volta il \"Bl\u00fccher\". Due minuti dopo, le navi tedesche risposero al fuoco, concentrando il fuoco principalmente sulla \"Lion\", da una distanza di 15.460\u00a0m. Alle 10:28, il \"Lion\" fu colpito sulla linea di galleggiamento, si form\u00f2 una falla che caus\u00f2 l'allagamento di una stiva del carbone. Per le 10:30, la HMS \"New Zealand\", la quarta nave nella linea britannica, raggiunse la distanza di tiro per il \"Bl\u00fccher\" ed apr\u00ec il fuoco. Alle 10:35, la distanza di tiro si era ridotta a 16\u00a0000\u00a0m, a questa distanza l'intera linea tedesca era sotto il tiro delle navi britanniche. Beatty ordin\u00f2 ai suoi incrociatori da battaglia di ingaggiare le rispettive controparti nella linea tedesca. Comunque, la confusione sul \"Tiger\" port\u00f2 il capitano a ritenere di dover colpire il \"Seydlitz\", la circostanza permise al \"Moltke\" di combattere indisturbato.\nAlle 10:40, uno dei proietti da 343\u00a0mm del \"Lion\" colp\u00ec il \"Seydlitz\" causando un danno ingente che distrusse le due torrette di poppa ed uccise 159 marinai. Fu evitata l'esplosione delle santabarbara grazie al tempestivo ordine di allagamento dato dall'ufficiale di zona. A questo punto, le navi tedesche avevano iniziato il tiro di distruzione sul \"Lion\" colpendolo ripetutamente. Alle 11:01, un proietto da 150\u00a0mm del \"Seydlitz\" colp\u00ec il \"Lion\" e mise fuori uso due generatori elettrici. Alle 11:18, \"Lion\" fu colpito da due proietti da 305\u00a0mm del \"Derfflinger\", uno colp\u00ec la linea di galleggiamento e penetr\u00f2 la murata, facendo penetrare l'acqua di mare nel serbatoio di alimentazione delle turbine. Questo danno disabilit\u00f2 il \"Lion\" perch\u00e9 costrinse l'arresto delle macchine per evitare la contaminazione con l'acqua di mare. Alle 11:40 un proietto da 343\u00a0mm colp\u00ec il \"Derfflinger\" a centronave, appena sopra la linea di galleggiamento, il colpo esplose senza penetrare la corazza di murata, causando danni solo superficiali\".\"\nA questo punto il \"Bl\u00fccher\" era pesantemente danneggiato dopo aver incassato numerosi colpi dei massimi calibri britannici. Comunque l'inseguimento si interruppe quando furono ricevuti diversi avvisi del rilevamento di numerosi sommergibili tedeschi sulla rotta delle navi britanniche; Beatty ordin\u00f2 di effettuare manovre evasive, che permisero alle navi tedesche di aumentare il distacco. Nel frattempo, l'ultimo generatore funzionante del \"Lion\" smise di funzionare, causando il rallentamento della nave a 15\u00a0nodi. Beatty, dal \"Lion\" danneggiato, ordin\u00f2 al resto della sua squadra di \"Engage the enemy's rear\" (Ingaggiate la retroguardia del nemico) ma la confusione dei segnali ottici portarono le navi a mirare solo al \"Bl\u00fccher\" che fu affondata, permettendo al \"Moltke\", \"Seydlitz\", ed al \"Derfflinger\" di fuggire. Quando Beatty riusc\u00ec a comunicare di nuovo con le sue navi, dopo essersi trasferito sulla \"Princess Royal\", le navi tedesche erano troppo lontane per poter essere raggiunte; alle 13:50 rinunci\u00f2 all'inseguimento.\nBombardamento di Yarmouth e Lowestoft.\nIl \"Derfflinger\" prese parte al bombardamento di Yarmouth e Lowestoft il 24-25\u00a0aprile. Hipper era in licenza per malattia, cos\u00ec la squadra di incrociatori da battaglia era al comando del \"Konteradmiral\" Friedrich B\u00f6dicker. Il \"Derfflinger\", \"L\u00fctzow\", \"Moltke\", \"Seydlitz\" ed il \"Von der Tann\" lasciarono l'estuario del Jade alle 10:55 del 24 aprile, con il supporto di sei incrociatori leggeri e due flottiglie di torpediniere. Le unit\u00e0 principali della \"Hochseeflotte\" partirono alle 13:40, per fornire supporto a distanza alle navi di B\u00f6dicker. L'Ammiragliato britannico fu informato della sortita tedesca grazie all'intercettazione delle comunicazioni radio della marina tedesca, ed fece salpare la \"Grand Fleet\" alle 15:50.\nAlle 14:00, la squadra di B\u00f6dicker aveva raggiunto la posizione al largo di Norderney, dalla quale vir\u00f2 verso nord per evitare gli osservatori olandesi di stanza sull'isola di Terschelling. Alle 15:38, la \"Seydlitz\" urt\u00f2 una mina, che cre\u00f2 una falla di 15\u00a0m, appena sotto il portello lanciasiluri di bordata, facendo imbarcare 1\u00a0250\u00a0t d'acqua. La \"Seydlitz\" torn\u00f2 indietro, insieme agli incrociatori leggeri, alla velocit\u00e0 di 15 nodi. Le altre navi della squadra virarono verso sud, in direzione di Norderney, per evitare ulteriori mine. Alle 16:00, la \"Seydlitz\" era in condizioni critiche, cos\u00ec si ferm\u00f2 la nave per permettere a B\u00f6dicker di sbarcare. La torpediniera SMS \"V28\" port\u00f2 B\u00f6dicker alla \"L\u00fctzow\".\nPer le 04:50 del 25 aprile, Gli incrociatori da battaglia tedeschi si stavano avvicinando a \"Lowestoft\" quando gli incrociatori leggeri SMS \"Rostock\" e SMS \"Elbing\", che sorvegliavano il fianco meridionale della squadra, avvistarono gli incrociatori leggerie i cacciatorpediniere del commodoro Tyrwhitt, la \"Harwich Force\". B\u00f6dicker decise di non ingaggiare le navi britanniche, ed inizi\u00f2 a bombardare Lowestoft. Le navi tedesche distrussero due batterie costiere da 150\u00a0mm e danneggiarono alcuni edifici della citt\u00e0.\nAlle 05:20, la squadra tedesca si diresse verso nord, verso Yarmouth, che raggiunse alle 05:42. la visibilit\u00e0 era cos\u00ec scarsa che le navi tedesche spararono solo una salva ciascuna tranne la \"Derfflinger\", che spar\u00f2 14 colpi dalle sue batterie principali. Le navi tedesche si diressero verso sud, e alle 05:47 incontrarono di nuovo l'Harwich Force, che era stata affrontata dalla squadra dei sei incrociatori leggeri tedeschi. Le navi di B\u00f6dicker aprirono il fuoco da una distanza di 12\u00a0000\u00a0m. Tyrwhitt vir\u00f2 immediatamente e fugg\u00ec verso sud, ma non prima che l'incrociatore HMS \"Conquest\" subisse gravi danni. In seguito alle comunicazioni dell'attivit\u00e0 di sottomarini e torpediniere, B\u00f6dicker rinunci\u00f2 all'inseguimento e si diresse verso est verso la \"Hochseeflotte\". A questo punto, Scheer, che era stato avvertito dell'uscita della \"Grand Fleet\" da Scapa Flow, decise di ritirarsi.\nBattaglia dello Jutland.\nDopo l'azione su Lowestoft, l'ammiraglio Reinhard Scheer inizi\u00f2 a programmare un'altra sortita nel Mare del Nord. Inizialmente programmata per la met\u00e0 di maggio, fu rinviata per il danneggiamento, dovuto ad una mina, del \"Seydlitz\" che tardava ad essere riparato\u2014Scheer era riluttante ad affrontare la battaglia senza la sua squadra di incrociatori da battaglia al completo. Il mezzogiorno del 28 maggio, vide il \"Seydlitz\" finalmente rimesso a posto e la nave torn\u00f2 a far parte del \"I. Aufkl\u00e4rungsgruppe\" (I Gruppo da ricognizione).\nIl \"Derfflinger \", ed il resto del I Gruppo da ricognizione di Hipper, era all'ancora nell'estuario dello Jade la notte del 30 maggio 1916. Il mattino dopo, alle 02:00\u00a0CET, le navi si diressero, lentamente, verso lo Skagerrak ad una velocit\u00e0 di 16 nodi. La \"Derfflinger \" era la seconda in una linea di cinque navi, dietro alla \"L\u00fctzow\", l'ammiraglia del gruppo. Di scorta seguiva il II Gruppo da ricognizione, formato dagli incrociatori leggeri \"Frankfurt\", ammiraglia del comandante di squadra (il contrammiraglio B\u00f6dicker), il \"Wiesbaden\", il \"Pillau\", e l'\"Elbing\", insieme a 30 torpediniere della II, VI, e IX Flottiglia.\nUn'ora e mezzo dopo, la \"Hochseeflotte\" al comando dell'ammiraglio Scheer lasci\u00f2 lo Jade; La flotta era composta da 16 navi da battaglia. La scorta era costituita dal IV Gruppo da ricognizione, formato dagli incrociatori leggeri \"Stettin\", \"M\u00fcnchen\", \"Hamburg\", \"Frauenlob\", e \"Stuttgart\", con le 31 torpediniere della I, III, V, e VII Flottiglia, guidate dal \"Rostock\". Le sei navi da battaglia \"pre-dreadnoughts\" della II squadra da battaglia erano partite dai canali dell'Elbe alle 02:45, e si incontrarono con il resto della flotta alle 5:00.\nPoco prima delle 16:00, la squadra di Hipper incontr\u00f2 la flotta di incrociatori da battaglia di Beatty. Le navi tedesche aprirono il fuoco per prime, alla distanza di 14.000\u00a0m. Quando le navi britanniche risposero al fuoco, errori di comunicazione fra gli incrociatori da battaglia britannici portarono il \"New Zealand\" ed il \"Tiger\" ad ingaggiare insieme il \"Moltke\". I telemetristi britannici sbagliarono la distanza delle navi tedesche e la prima salva cadde miglia dietro i bersagli.\nA causa di errori di trasmissione degli ordini tra le navi britanniche, il \"Derfflinger\" non fu ingaggiato per i primi 10 minuti della battaglia. L'ufficiale di tiro del \"Derfflinger\", il \"Korvettenkapit\u00e4n\" Georg von Hase afferm\u00f2 successivamente: \"Per qualche errore fummo lasciati stare. Ebbi un sorriso a denti stretti e mi apprestai a colpire il nemico con la massima calma, come in un'esercitazione di tiro, migliorando continuamente la precisione dei colpi\".\nAlle 17:03, l'incrociatore da battaglia HMS \"Indefatigable\" fu distrutto dopo 15 minuti di fuoco del \"Von der Tann\". A questo punto, gli incrociatori da battaglia di Hipper entrarono nel raggio d'azione della V squadra da battaglia, formata dalle nuove navi da battaglia della classe Queen Elizabeth, che erano dotate di cannoni da 381\u00a0mm, ed iniziarono a colpire il \"Von der Tann\" ed il \"Moltke\".\nIn seguito ai danni inflitti dal \"L\u00fctzow\" sul \"Lion\", il \"Derfflinger\" perse la visuale sulla nave britannica, e cos\u00ec, alle 17:16, trasfer\u00ec il fuoco sulla \"Queen Mary\". Anche il \"Seydlitz\" stava colpendo la \"Queen Mary\" e sotto il fuoco combinato dei due incrociatori tedeschi, l'unit\u00e0 britannica fu colpita ripetutamente in rapida successione. Gli osservatori sulla \"New Zealand\" e sulla \"Tiger\", le due navi che precedevano la \"Queen Mary\" e la seguivano nella linea, riferirono di tre colpi, di una salva di quattro, colpirono la nave nello stesso istante. Due ulteriori colpi seguirono, ed una enorme esplosione si gener\u00f2 a centronave; dalla nave, spezzata in due, eruppe un'enorme nuvola di fumo nero.\nLe prime navi della flotta da battaglia tedesca entrarono per le 18:00 nel raggio d'azione degli incrociatori britannici e delle navi della classe \"Queen Elizabeth\" ed iniziarono a scambiarsi colpi. Tra le 18:09 e le 18:19, il \"Derfflinger\" fu colpito da un proietto da 381mm sparato o dalla HMS \"Barham\" o dalla HMS \"Valiant\". Alle 18:55, il \"Derfflinger\" fu colpito ancora; questo proietto colp\u00ec la prua e cre\u00f2 una falla che fece penetrare 300\u00a0t d'acqua.\nPer le 19:24, il 3rd Battlecruiser Squadron (\"terza squadra incrociatori da battaglia\", in lingua inglese) si ricongiunse con le unit\u00e0 rimanenti della squadra di Beatty di fronte alla linea tedesca. Le navi britanniche avvistarono per primi il \"L\u00fctzow\" e il \"Derfflinger\" ed iniziarono a colpirli. In otto minuti, l'incrociatore da battaglia HMS \"Invincible\" centr\u00f2 con otto proietti il \"L\u00fctzow\". Contemporaneamente il \"L\u00fctzow\" ed il \"Derfflinger\" concentrarono il tiro sul proprio avversario, ed alle 19:31, il \"Derfflinger\" lanci\u00f2 l'ultima salva contro l'\"Invincible\". Subito dopo, la santabarbara di prua esplose la nave spar\u00ec in una sequenza di enormi esplosioni.\nPer le 19:30, la Hochseeflotte, che fino ad allora era all'inseguimento degli incrociatori da battaglia britannici, non era ancora entrata in contatto con la Grand Fleet. Scheer stava considerando di ritirarsi prima del tramonto per evitare gli attacchi notturni delle torpediniere. Comunque, l'incontro delle sue avanguardie con la Grand Fleet, pose fine alla questione, rendendogli impossibile la ritirata a meno di sacrificare le lente corazzate della II squadra da battaglia, oppure coprirne la ritirata con le sue unit\u00e0 migliori rischiandole contro la superiore potenza di fuoco avversaria Invece, Scheer ordin\u00f2 alle sue navi di virare di 16 quarte a dritta, in modo da porre le corazzate pre-dreadnoughts sul lato opposto del fuoco avversario.\nIl \"Derfflinger\" e gli altri incrociatori da battaglia eseguirono la manovra richiesta, che li port\u00f2 a poppa del \"K\u00f6nig\". Gli incrociatori di Hipper, che avevano subito duri colpi, ebbero un momento di respiro, e le incertezze sulla posizione e la rotta delle navi di Scheer portarono l'ammiraglio Jellicoe a portare le sue verso est, per intercettare quella che era la probabile rotta di fuga delle navi tedesche. Invece la flotta tedesca si dirigeva verso ovest, ma Scheer ordin\u00f2 un'altra inversione di rotta, che la riport\u00f2 al centro della flotta britannica. Sotto l'intenso fuoco delle navi britanniche, Scheer invi\u00f2 la \"Moltke\", il \"Von der Tann\", il \"Seydlitz\", ed il \"Derfflinger\" contro la linea britannica, tentando di scompaginarne la formazione e guadagnare tempo per poter ritirarsi. Alle 20:17, gli incrociatori tedeschi erano a soli 7.000\u00a0m dal HMS \"Colossus\", a questo punto Scheer li diresse verso la nave alla testa della linea britannica. Tre minuti dopo, virarono in ritirata, coperti da un attacco di torpediniere.\nIn questa fase il \"Derfflinger\" fu pi\u00f9 volte colpito da proietti di grosso calibro che incendiarono le cariche delle due torrette di poppa, uccidendone gli equipaggi, 153 uomini. I danni degli incendi si estesero agli apparati di controllo del tiro, tanto che delle due torrette rimanenti, solo una, quella all'estrema prua, era ancora connessa con la punteria centrale, mentre l'altra continu\u00f2 a far fuoco affidandosi ai propri strumenti, in maniera indipendente.\nUna pausa nella battaglia, al tramonto, permise al \"Derfflinger\" ed agli altri incrociatori da battaglia di eliminare i rottami che interferivano con i cannoni, spegnere gli incendi, riparare i sistemi di puntamento e segnalazione e preparare le fotoelettriche per il combattimento notturno. Solo tre fotoelettriche, erano sopravvissute agli scontri. Nel frattempo la flotta tedesca si era ben schierata in ordine inverso e alle 21:00 le avanguardie leggere tedesche entrarono in contatto con quelle britanniche. Il rinnovato scambio di artiglieria fu segnalato a Beatty, che invi\u00f2 i suoi incrociatori verso est. Per le 21:09, avvist\u00f2 gli incrociatori da battaglia tedeschi, e si port\u00f2 a 7.800\u00a0m di distanza prima di aprire il fuoco alle 20:20. Nella mischia, il \"Derfflinger\" fu colpito diverse volte; alle 21:34, un proietto di grosso calibro colp\u00ec l'ultima torretta funzionante e la mise fuori uso.. Le navi tedesche risposero al fuoco con tutti i calibri disponibili, ed alle 21:32 colpirono, nella notte, sia il \"Lion\" che il \"Princess Royal\". La manovra degli incrociatori da battaglia tedeschi costrinse la I squadra da battaglia a virare verso est per evitare la collisione, questa manovra port\u00f2 la seconda squadra da battaglia direttamente dietro gli incrociatori ed imped\u00ec alle navi inglesi di inseguire gli incrociatori pesanti tedeschi quando questi virarono verso sud. Gli incrociatori da battaglia di Beatty aprirono il fuoco sulle vecchie corazzate della seconda squadra da battaglia tedesca che virarono verso sud-ovest per utilizzare tutti i propri cannoni verso gli incrociatori britannici.\nQuesto contatto dur\u00f2 soltanto alcuni minuti prima che l'ammiraglio Mauve facesse virare le sue navi 8 quarte a dritta; le navi britanniche, inesplicabilmente, non inseguirono le vecchie corazzate tedesche.\nVerso la fine della battaglia, alle 03:55, Hipper trasmise una relazione all'ammiraglio Scheer per informarlo dei gravissimi danni subiti dalle sue navi. La \"Derfflinger\" ed il \"Von der Tann\" avevano solo due cannoni operativi ciascuna, la \"Moltke\" aveva imbarcato 1\u00a0000\u00a0t d'acqua, e la \"Seydlitz\" era gravemente danneggiata. Hipper: \"Il I Gruppo da ricognizione non \u00e8 pi\u00f9 di nessun valore in uno vero scontro, e di conseguenza gli \u00e8 stato ordinato di fare ritorno in porto dal suo comandante in capo, il quale attende ulteriori sviluppi presso le secche di Horns Rev (costa ovest della Danimarca) insieme alla flotta da battaglia.\"\nDurante la battaglia, il \"Derfflinger\" fu colpito 17 volte, da proietti di grosso calibro e 9 volte da batterie secondarie. Solo il lato di sinistra fu colpito. Rimase in cantiere per riparazioni fino al 15 ottobre.\nIl \"Derfflinger\" spar\u00f2 385 proietti dalle sue batterie principali, altri 235 dai cannoni secondari ed un siluro. L'equipaggio perse 157 uomini ed ebbe 26 feriti, furono le perdite pi\u00f9 gravi di ogni equipaggio di una nave non affondata durante la battaglia. Per la sua eccezionale resistenza durante la battaglia dello Jutland, i britannici la soprannominarono \"Iron Dog\" (\"cane di ferro\", in lingua inglese).\nOperazioni successive.\nDurante la seconda battaglia di Helgoland nel novembre 1917, il \"Derfflinger\" lasci\u00f2 il porto per assistere gli incrociatori leggeri tedeschi del II gruppo da ricognizione, ma al momento del suo arrivo, insieme agli altri incrociatori da battaglia, la forza d'attacco britannica si era gi\u00e0 ritirata verso nord.\nAlla fine del 1917 la Hochseeflotte inizi\u00f2 una serie di azioni contro i convogli alleati nel Mare del Nord, tra la Gran Bretagna e la Norvegia. In ottobre ed nel dicembre 1917, due convogli britannici per la Norvegia furono distrutti dagli incrociatori tedeschi, costringendo Beatty, ora comandante in capo della \"Grand Fleet\", ad assegnare alcuni incrociatori da battaglia alla scorta dei convogli. Questa situazione dette all'ammiraglio Scheer l'opportunit\u00e0 cercata per tutta la guerra: l'occasione di combattere e distruggere una porzione della Grand Fleet.\nAlle 05:00 del 23 aprile 1918, la \"Hochseeflotte\" lasci\u00f2 il porto per intercettare uno dei convogli pesantemente scortati. Le trasmissioni radio furono ridotte al minimo per evitare di rendere nota l'operazione ai britannici. Per le 14:10, non era ancora stato avvistato il convoglio, e cos\u00ec Scheer decise di ritirarsi in acque tedesche.\nDestino finale.\nIl \"Derfflinger\" avrebbe dovuto partecipare all'ultima azione della \"Hochseeflotte\". Dalla base di Wilhelmshaven, la flotta tedesca, si sarebbe diretta in forze contro le coste inglesi per affrontare la \"Grand Fleet\"; Scheer \u2014 ora il \"Gro\u00dfadmiral\" della flotta \u2014 si proponeva di infliggere il massimo dei danni alla flotta britannica, per ottenere migliori condizioni di resa, sacrificando la flotta tedesca. Ma, mentre la flotta si riuniva a Wilhelmshaven, i marinai, stanchi della guerra, iniziarono a disertare in massa. Mentre la \"Von der Tann\" e la \"Derfflinger\" passavano attraverso le chiuse che dividevano il porto interno di Wilhelmshaven e i canali esterni, circa 300 uomini, da entrambe le navi, si calarono dalle murate e scapparono sulle rive.\nIl 24 ottobre 1918, fu dato l'ordine di salpare da Wilhelmshaven. Dalla notte del 29 ottobre, i marinai di numerose navi si ammutinarono; tre navi della III\u00a0Squadra si rifiutarono di levare le ancore, ed atti di sabotaggio si verificarono a bordo delle navi da battaglia e SMS \"Helgoland\". L'ordine di partenza fu ritirato di fronte alla rivolta. Nel primo novembre 1918, inizi\u00f2 la che port\u00f2 all'Armistizio, la fine delle ostilit\u00e0.\nIl \"Derfflinger\" si arrese, con il resto della \"Hochseeflotte\", il 24 novembre 1918 venendo quindi scortato presso Scapa Flow. Una volta che le navi furono internate, furono rimossi tutti gli otturatori dai cannoni, rendendoli inservibili.\nRitenendo che il Trattato di Versailles fosse stato siglato e le sue navi destinate ad essere requisite dai britannici, il contrammiraglio von Reuter ordin\u00f2 l'affondamento della \"Hochseeflotte\" il 21 giugno 1919, mentre la \"Grand Fleet\" era in esercitazione. Le navi affondarono in due ore e quindici minuti. Il \"Derfflinger\" affond\u00f2, capovolgendosi, alle 14:45. La chiglia rimase emersa a lungo prima del recupero nel 1939 e fu ancorata, ancora capovolta, al largo dell'isola di Risa fino al 1946 quando fu rimorchiata presso il porto di Faslane per essere demolita, i lavori di demolizione terminarono nel 1948. La campana della nave fu restituita alla Marina Federale Tedesca il 30 agosto 1965."}
{"id": "3498011", "revid": "287204", "url": "https://it.wikipedia.org/wiki?curid=3498011", "title": "Internationaux de Strasbourg 2011", "text": "L'Internationaux de Strasbourg 2011 \u00e8 stato un torneo femminile di tennis giocato sulla terra rossa. \u00c8 stata la 15\u00aa edizione del torneo che fa parte della categoria International nell'ambito del WTA Tour 2011. Si \u00e8 giocato a Strasburgo in Francia dal 16 al 21 maggio 2011.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Andrea Petkovi\u0107 ha battuto in finale Marion Bartoli, 6\u20134, 1\u20130 ritiro\nDoppio.\n Akgul Amanmuradova / Chuang Chia-jung hanno battuto in finale Natalie Grandin / Vladim\u00edra Uhl\u00ed\u0159ov\u00e1, 6\u20134, 5\u20137, [10\u20132]"}
{"id": "3498013", "revid": "57872", "url": "https://it.wikipedia.org/wiki?curid=3498013", "title": "Complesso monastico delle Clarisse", "text": ""}
{"id": "3498014", "revid": "1323158", "url": "https://it.wikipedia.org/wiki?curid=3498014", "title": "San Girolamo (Correggio)", "text": "San Girolamo \u00e8 un dipinto a olio su tavola (64x51 cm) di Correggio, databile al 1516-1517 circa e conservato nella Real Academia de Bellas Artes de San Fernando di Madrid.\nStoria.\nIl dipinto \u00e8 identificabile con il quadro descritto nell'inventario Gonzaga del 1627: \u201cUn quadro dipintovi un S. Geronimo che contempla, con una testa di morto, mezza figura \u2026opera del Correggio\u201d. Insieme ad altri dipinti della collezione Gonzaga, il \"San Girolamo\" pass\u00f2 probabilmente in Inghilterra nella collezione del re Carlo I nel cui inventario del 1639 \u00e8 registrato un \u201cSt. Jeronimus leaning uppon his right arme and with his left houlding a dead Scull uppon his booke saide to be of Corrigio\u201d. Nel Settecento fu probabilmente gi\u00e0 in Spagna e nel 1818 raggiunse la presente ubicazione ma fu catalogato con la significativa attribuzione all'artista veneziano Sebastiano del Piombo.\nIl soggetto \u00e8 stato letto alla luce del culto per il santo eremita che si era diffuso nell'ambiente benedettino cassinese. Comunque la provenienza mantovana potrebbe far pensare anche a una committenza dell'ambito Gonzaga, o di Isabella d'Este o, pi\u00f9 tardi, di Federico Gonzaga, che nutrivano un particolare interesse per le raffigurazioni del santo eremita. Entro i primi anni trenta del Cinquecento, Federico aveva ottenuto il celebre \"San Girolamo\" di Tiziano, possedeva il piccolo \"San Girolamo nello studio\" di Quentin Metsys e aveva acquistato nelle Fiandre almeno un altro dipinto di questo soggetto che poi Isabella aveva scelto di accogliere nella sua collezione. Se cos\u00ec fosse, il dipinto di Madrid potrebbe essere letto alla luce della destinazione dell'opera a un ambiente di colti e importanti committenti.\nAltri due \"San Girolamo\" del Correggio, in meditazione non sul teschio ma sul crocifisso, sono indicati rispettivamente da Ridolfi nella collezione di Nicholas Regnier a Venezia (1648) e nell'inventario della raccolta Muselli di Verona entro il 1662.\nDescrizione e stile.\nL'opera, di ispirazione leonardesca, mostra san Girolamo a mezza figura che medita su teschio. Ha vicino a s\u00e9 il testo della \"Vulgata\" e tiene un braccio appoggiato su un ripiano rivestito di stoffa rossa, forse un richiamo alla sua veste cardinalizia abbandonata per le seguire la vocazione eremitica. Lo sfondo mostra alberi sinistri scuri e scossi dal vento, con un cielo rossastro e cupo.\n\u00c8 riferibile a una fase della prima maturit\u00e0, quando l'artista inizi\u00f2 a sviluppare un proprio stile fatto di colori intensi e stesi fluidamente, smorzando il contorno tra figure e paesaggio, con un'espressiva contrapposizione tra parti intensamente illuminate e parti molto ombreggiate e con uno studio di pose complesse e insolite. Il trattamento della luce e del colore di questa piccola tela mostra un'inclinazione veneziana, tratto non estraneo alla ricerca del Correggio di questi anni. Per molti aspetti - lo stile, il taglio, la destinazione a una devozione privata - il \"San Girolamo\" \u00e8 vicino al \"Sant'Antonio abate\" di Napoli, con cui condivide anche la datazione; ma se ne discosta per un tono pi\u00f9 classicheggiante e per l'impostazione pi\u00f9 sostenuta e introspettiva che elude lo scoperto patetismo del \"Sant'Antonio\"."}
{"id": "3498016", "revid": "1543377", "url": "https://it.wikipedia.org/wiki?curid=3498016", "title": "Bona (torrente)", "text": "La Bona (o \"Roggia Bona\") \u00e8 un torrente tributario del fiume Sesia. Attraversa la parte sud-orientale della provincia di Vercelli.\nToponimo.\nIl torrente assume assume nomi diversi a seconda delle zone che attraversa; nelle tavolette in scala 1:25.000 dell'IGM viene chiamato \"canale Bona\" tra il ponte della Gardina e la confluenza del canale di Asigliano; \"raccoglitore Bona\" nei pressi di Asigliano e \"torrente Bona\" da Caresana alla confluenza nella Sesia.\nNei documenti ufficiali della Regione Piemonte \u00e8 chiamata nel suo complesso \"roggia Bona\".\nCorso del torrente.\nIn origine la Bona nasceva probabilmente da fontanili presenti nell'area attorno a Desana.\nNella sua attuale configurazione prende invece origine da una derivazione della Marcova situata presso il Ponte della Gradina, al confine tra i comuni di Tricerro, Desana e Costanzana. Dirigendosi verso nord-est va a raccogliere il contributo idrico del canale di Asigliano aumentando di molto la sua portata e assumendo l'andamento meandriforme tipico dei corsi d'acqua naturali di pianura.\nDeviando verso est attraversa l'abitato di Asigliano Vercellese dove riceve da sinistra la roggia Molinara; viene quindi scavalcata dall'ex SS 31 e dall'autostrada A26 e poco a sud di Pezzana riceve, ancora da sinistra, lo scaricatore Rascala.\nLa Bona sfocia infine nella Sesia vicino alla cascina Immacolata, poco a nord-est dell'abitato di Caresana e a poco pi\u00f9 di 100\u00a0m di quota.\nIl suo corso viene interrotto da alcune chiuse, gestite dal consorzio Ovest-Sesia, nei punti nei quali sono presenti derivazioni del torrente a scopo irriguo. Le sponde sono per la maggior parte non arginate e colonizzate da vegetazione ripariale arboreo/arbustiva o erbacea e presentano un buon grado di naturalit\u00e0, anche se la fascia lasciata libera dall'agricoltura intensiva \u00e8 esigua perch\u00e9 le coltivazioni si spingono a breve distanza dal corso d'acqua. Le poche arginature presenti sono in prevalenza collocate sul tratto del torrente che attraversa l'abitato di Asigliano.\nStato ambientale.\nIl principale fattore di pressione antropica sul corso d'acqua \u00e8 dato dall'agricoltura intensiva praticata in zona (e in particolare dalla risicoltura).\nIl monitoraggio dello stato ambientale (indice SACA) dava nel 2002, alla stazione di rilevamento situata nei pressi del cimitero di Caresana, un valore di \"Sufficiente\"."}
{"id": "3498019", "revid": "36426", "url": "https://it.wikipedia.org/wiki?curid=3498019", "title": "Il sogno del nobiluomo", "text": ""}
{"id": "3498024", "revid": "25884", "url": "https://it.wikipedia.org/wiki?curid=3498024", "title": "Campionati mondiali di nuoto 2011 - Pallanuoto", "text": ""}
{"id": "3498025", "revid": "287204", "url": "https://it.wikipedia.org/wiki?curid=3498025", "title": "Internationaux de Strasbourg 2011 - Singolare", "text": "Il singolare dell'Internationaux de Strasbourg 2011 \u00e8 stato un torneo di tennis facente parte del WTA Tour 2011.\nMarija \u0160arapova era la detentrice del titolo, ma quest'anno non ha partecipato.\nAndrea Petkovi\u0107 ha battuto in finale Marion Bartoli che si \u00e8 ritirata sul punteggio di 6\u20134, 1\u20130."}
{"id": "3498026", "revid": "57872", "url": "https://it.wikipedia.org/wiki?curid=3498026", "title": "Complesso monastico delle Clarisse (Levanto)", "text": ""}
{"id": "3498028", "revid": "1149807", "url": "https://it.wikipedia.org/wiki?curid=3498028", "title": "E-103 Delta", "text": ""}
{"id": "3498029", "revid": "178076", "url": "https://it.wikipedia.org/wiki?curid=3498029", "title": "Roggia Bona", "text": ""}
{"id": "3498030", "revid": "287204", "url": "https://it.wikipedia.org/wiki?curid=3498030", "title": "Internationaux de Strasbourg 2011 - Doppio", "text": "Il doppio dell'Internationaux de Strasbourg 2011 \u00e8 stato un torneo di tennis facente parte del WTA Tour 2011.\nAliz\u00e9 Cornet e Vania King erano le detentrici del titolo, ma King quest'anno non ha partecipato.\nCornet ha fatto coppia con Anna-Lena Gr\u00f6nefeld, ma \u00e8 stata eliminaa nei quarti di finale.\nAkgul Amanmuradova e Chuang Chia-jung hanno battuto in finale Natalie Grandin e Vladim\u00edra Uhl\u00ed\u0159ov\u00e1 6\u20134, 5\u20137, [10\u20132]."}
{"id": "3498035", "revid": "287204", "url": "https://it.wikipedia.org/wiki?curid=3498035", "title": "Internationaux de Strasbourg 2011 - Qualificazioni singolare", "text": "Le qualificazioni del singolare dell'Internationaux de Strasbourg 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3498036", "revid": "405275", "url": "https://it.wikipedia.org/wiki?curid=3498036", "title": "Bipolar Junction Transistor", "text": ""}
{"id": "3498037", "revid": "38120", "url": "https://it.wikipedia.org/wiki?curid=3498037", "title": "Libera uscita", "text": "La Libera uscita \u00e8 un termine militare indicante un breve permesso temporaneo.\nAltre accezioni sono:"}
{"id": "3498042", "revid": "599013", "url": "https://it.wikipedia.org/wiki?curid=3498042", "title": "Ingvar Rydell", "text": ""}
{"id": "3498044", "revid": "767487", "url": "https://it.wikipedia.org/wiki?curid=3498044", "title": "Libera uscita (film 2011)", "text": "Libera uscita (\"Hall Pass\") \u00e8 un film del 2011 diretto da Peter e Bobby Farrelly e con protagonisti Owen Wilson e Jason Sudeikis.\nTrama.\nRick e Fred sono due amici, sposati con Maggie e Grace, anche loro grandi amiche. \nI due sono insoddisfatti della propria vita sessuale e rimpiangono i vecchi tempi quando erano ancora single. Rendendosi conto di ci\u00f2, le loro mogli decidono di dare loro una \"Hall Pass\", ossia una settimana fuori dal matrimonio, in cui possono avere rapporti sessuali con altre donne. Inizialmente scettici, accettano l'offerta e cercano di rimorchiare le ragazze.\nLe due donne decidono di spendere le loro \"Hall Pass\" a casa dei genitori di Maggie a Cape Cod, dove Grace si mette a corteggiare un atleta di nome Gerry.\nCon le loro mogli ed i bambini lontani, Fred e Rick vanno in un hotel e si preparano per la loro settimana di libera uscita.\nInizialmente cominciano a frequentare locali e bar in cerca di qualche ragazza, ma non avendo successo, allora i due vanno in un locale in cui parecchie volte si reca Leigh, la ragazza conosciuta al bar di cui Rick si \u00e8 un po' innamorato, (cosa che non va bene a Brent, ragazzo che lavora insieme a Leigh, anch'egli segretamente innamorato di lei) e casualmente sia Brent che Leigh si trovano nel medesimo locale in cui si trovano Rick e Fred.\nRick, intanto, si fa trascinare ad una festa insieme a Leigh. L\u00ec Fred, fingendosi Rick, rimorchia Meg (intenzionata ad andare a letto con Rick), la zia di Paige, la babysitter dei figli di Rick.\nLeigh, durante la festa, seduce Rick, il quale per\u00f2 rifiuta di andarci a letto perch\u00e9 fedele alla moglie.\nAd un certo punto, Rick riceve una chiamata da un infermiere dell'ospedale che gli riferisce che Grace ha fatto un incidente d'auto, sicch\u00e9 Rick preoccupato si dirige verso l'hotel dove si trova Fred, ma inconsapevolmente Rick viene seguito da Brent, infastidito dal fatto che gli abbia rubato la \"ragazza\".\nArrivati all'hotel, Meg scopre che Fred non \u00e8 Rick e quindi se ne va; intanto, Fred e Rick, preoccupati per Grace, si dirigono all'uscita dell'hotel dove trovano Brent che gli ha imbrattato la macchina.\nDopo diverse dicerie, Brent scopre che Fred \u00e8 stato a letto con Meg, i quali vengono a sapere che lei \u00e8 sua madre; allora Brent, arrabbiato con tutti e due, inizia a sparargli addosso, (fortunatamente per loro) mancandoli.\nDopo che sono andati via per\u00f2 Brent sale sul tetto della macchina, intento ad ucciderli ma per sua sfortuna in quel momento arriva la polizia che, arrivati all'ospedale, lo arrestano.\nI due quindi si ricongiungono con le loro mogli.\nGrace dice a Rick che non ha mai avuto rapporti sessuali con qualcun altro durante la settimana; invece Fred chiede a Maggie, avente il naso rotto a causa dell'incidente, di non parlare della settimana; a quel punto Grace gli chiede se la porter\u00e0 a vedere lo spettacolo di Katie Griffin che lei desiderava tanto guardare, allora lui, non avendo in mente di andarci, vuota il sacco e le rivela che \"ha fatto un finta-lecca (fingere di leccare la vagina, praticandole un ditalino) alla mamma di un matto (Brent)\", facendo rimanere Grace allibita.\nNelle scene durante i titoli di coda si vedono Rick e Fred con le loro mogli e gli amici che festeggiano nel giardino del secondo durante uno spettacolo privato di Katie Griffin. La moglie del loro amico Gary, notando l'affanno che ora hanno le coppie, pensa di concedergli un \"Hall Pass\" e lui, dopo aver fantasticato su ci\u00f2 che potrebbe accadere (lui va con una donna cinese sposata e poi ne uccide il marito insieme a lei e a sua nonna, per poi essere arrestato e una volta in carcere venire violentato dal suo compagno di cella), afferma che potrebbe essere una buona idea.\nProduzione.\nIl progetto del film part\u00ec come uno spec script scritto da Pete Jones e che i fratelli Farrelly acquistarono nel settembre 2005. Owen Wilson fu il primo dei due protagonisti ad impegnarsi nel progetto, mentre la presenza di Jason Sudeikis nel film fu incerta fino al gennaio 2010, perch\u00e9 non sapeva se il suo lavoro al \"Saturday Night Live\" avrebbe impedito la sua partecipazione al progetto.\nLe riprese sono iniziate nel febbraio 2010 ad Atlanta, con Christina Applegate, Alyssa Milano, Larry Joe Campbell e Vanessa Angel aggiunti nel cast. Nonostante il film sia ambientato in New England, per una questione economica le riprese sono state effettuate in Georgia.\nInizialmente nel cast era presente anche l'attrice Amanda Bynes, ma \u00e8 stata sostituita da Alexandra Daddario poco dopo l'inizio delle riprese.\nCuriosit\u00e0.\nNel film viene citato il personaggio \"Grande Capo\" Bromden, del film \"Qualcuno vol\u00f2 sul nido del cuculo\" (1975).\nDistribuzione.\nIl film \u00e8 stato proiettato nei cinema statunitensi a partire dal 25 febbraio 2011, mentre in Italia \u00e8 stato distribuito a partire dal 15 giugno 2011.\nIn Italia il film \u00e8 stato vietato ai minori di 14 anni a causa di \"riferimenti sessuali\" e \"linguaggio scurrile\".\nAccoglienza.\nIncassi.\nA fronte di un budget stimato di 36 milioni di dollari, il film ne ha incassati circa 83.2; di questi, 45.1 milioni dalle sale cinematografiche statunitensi ed altri 1.3 milioni da quelle italiane."}
{"id": "3498053", "revid": "1705737", "url": "https://it.wikipedia.org/wiki?curid=3498053", "title": "Kabuto (elmo)", "text": "Il \u00e8 l'elmo dello \"yoroi\", l'armatura medievale giapponese tipica dei samurai. Realizzato in lamine di cuoio/ferro connesse da rivetti e lacci, era chiuso sul volto da una maschera, il menpo.\nSpesso sugli elmi veniva portato un emblema, il \"Mon\" o il \"Komon\", che era un vero e proprio marchio registrato con tanto di permesso governativo, che distingueva le varie famiglie.\nCostruzione.\nMolti elmi, ad esempio i Kawari Kabuto hanno forme fantasiose che spesso sono ispirati da oggetti sacri o elementi della natura (tra cui draghi, animali, frutti); questi ornamenti erano in voga dal periodo Momoyama al periodo Edo.\nTipologie.\nEsistono molti tipi di Kabuto:\nIl kabuto pu\u00f2 essere inoltre visto il 5 maggio, festa nazionale dedicata ai bambini (\u3053\u3069\u3082\u306e\u3072), considerato di buon auspicio per i bambini, i quali devono crescere sani e forti come guerrieri."}
{"id": "3498054", "revid": "2163714", "url": "https://it.wikipedia.org/wiki?curid=3498054", "title": "Antonio Bueno (artista)", "text": "Biografia.\nSvolse gli studi artistici in Spagna e Svizzera. Nel 1937 fu a Parigi, dove espose al \"Salon des Jeunes\"; poi nel 1940 col fratello Xavier, si trasfer\u00ec in Italia. Dopo un'esperienza post-impressionista, nell'immediato dopoguerra ader\u00ec alla lezione di Gregorio Sciltian eseguendo opere \"trompe-l'\u0153il\" e, con Annigoni ed il fratello, partecip\u00f2 al gruppo \"Pittori moderni della Realt\u00e0\". Sperimentatore accanito ed irrequieto, dopo queste esperienze port\u00f2 avanti numerose ricerche: pittore astratto (1950-53) in concomitanza al suo lavoro di segretario presso la rivista \"Numero\"; neometafisico con la serie dei dipinti con pipe di gesso (1953-57); verista; materiologico sulla scia dell'Informale con una serie di impronte (1960-62); segnaletico e pop a met\u00e0 degli anni sessanta; neodada e pittore visivo. Nell'eclettismo della sua produzione, restano noti al grande pubblico soprattutto le sue figure di busti e teste tondeggianti, ragazzi vestiti alla marinara, pompieri, reinterpretazioni di grandi opere della storia dell'arte, con caratteristiche tondeggianti e semplificate e neoteniche.\nDefinitiva consacrazione di Bueno alla Biennale di Venezia del 1984, giusto pochi mesi prima della sua morte, quando egli era gi\u00e0 gravemente malato: alla mostra present\u00f2 una serie di opere che rappresentano senza dubbio il vertice di tutta la sua produzione artistica dell'epoca matura."}
{"id": "3498055", "revid": "767487", "url": "https://it.wikipedia.org/wiki?curid=3498055", "title": "Torsten Lindberg", "text": ""}
{"id": "3498056", "revid": "729019", "url": "https://it.wikipedia.org/wiki?curid=3498056", "title": "Miguel Mart\u00ednez de Hoz", "text": " Si distinse nelle guerre civili che si succedettero in Argentina durante il XIX secolo e nella guerra della Triplice Alleanza, in cui trov\u00f2 la morte.\nBiografia.\nNato il 14 marzo 1832 a Buenos Aires da Narciso Mart\u00ednez de Hoz e Josefa Ag\u00fcero, abbandon\u00f2 presto gli studi per dedicarsi all'amministrazione dei possedimenti di famiglia.\nDopo aver combattuto nella battaglia di San Gregorio partecip\u00f2 alla difesa di Buenos Aires assediata dall'esercito di Justo Jos\u00e9 de Urquiza, distinguendosi per intrepidit\u00e0 e coraggio. Alla conclusione dell'assedio chiese congedo per dedicarsi alla cura dei propri interessi. In questo periodo strinse una solida amicizia con Bartolom\u00e9 Mitre e ader\u00ec alle idee liberiste.\nNel 1859 divenne comandante militare di Lober\u00eda; all'arrivo della notizia della sconfitta di Cepeda la sua milizia tent\u00f2 una sollevazione, che Mart\u00ednez represse infliggendo castighi esemplari. Nella campagna militare che port\u00f2 alla battaglia di Pav\u00f3n gli fu affidato il comando delle milizie di frontiera, incarico al quale rinunci\u00f2 nel 1862.\nAllo scoppio della guerra della Triplice Alleanza si offr\u00ec a Mitre come volontario abbandonando l'attivit\u00e0 agricola; combatt\u00e9 a Yatay, nell'assedio di Uruguaiana a Pehuaj\u00f3 e nella battaglia di Paso de Patria, dove fu gravemente ferito in azione. Dopo una rapida guarigione rientr\u00f2 nell'esercito argentino in tempo per partecipare alla battaglia di Tuyut\u00ed, dove fu nuovamente ferito.\nNel 1866 fu mandato a sedare una sollevazione scoppiata a Mendoza, tuttavia arriv\u00f2 con le sue milizie nella citt\u00e0 argentina quando la rivolta era gi\u00e0 stata sconfitta.\nTornato in Paraguay, Mart\u00ednez, salito al grado di colonnello, partecip\u00f2 ancora alla battaglia di Curupayty e alla presa della fortezza di Humait\u00e1. Il 18 luglio 1868 fu incaricato, insieme con il colonnello Gaspar Campos, di effettuare una ricognizione delle posizioni difensive nemiche; durante l'azione il suo battaglione cadde in un'imboscata paraguaiana lasciando sul terreno numerose vittime, compreso il proprio comandante."}
{"id": "3498058", "revid": "633110", "url": "https://it.wikipedia.org/wiki?curid=3498058", "title": "Dixmude (disambigua)", "text": ""}
{"id": "3498059", "revid": "89398", "url": "https://it.wikipedia.org/wiki?curid=3498059", "title": "Nep.", "text": ""}
{"id": "3498064", "revid": "767487", "url": "https://it.wikipedia.org/wiki?curid=3498064", "title": "Egon J\u00f6nsson", "text": ""}
{"id": "3498068", "revid": "484362", "url": "https://it.wikipedia.org/wiki?curid=3498068", "title": "Maria di Meclemburgo-Schwerin (1803\u20131862)", "text": ""}
{"id": "3498069", "revid": "599013", "url": "https://it.wikipedia.org/wiki?curid=3498069", "title": "Inge Ejderstedt", "text": ""}
{"id": "3498071", "revid": "88740", "url": "https://it.wikipedia.org/wiki?curid=3498071", "title": "Yasumi Matsuno", "text": " In particolare, \u00e8 un game designer.\nTra le sue opere spiccano titoli come Final Fantasy Tactics, Vagrant Story, la serie Tactics Ogre, e la storia e il concept originale di Final Fantasy XII.\nCarriera.\nInizia la sua carriera in Quest, team di sviluppo all'epoca sotto Enix, dove crea nel 1993 , un videogioco di ruolo tattico per SNES, capostipite della serie. Nel 1995 dirige il secondo capitolo, , sempre per SNES. Entrambi i giochi ottengono un buon successo di critica.\nNello stesso anno Matsuno e alcuni suoi colleghi (tra cui Akihido Yoshida) lasciano Quest per lavorare in Squaresoft. Sfruttando l'esperienza derivata dalla creazione dei precedenti tattici, il team pubblica nel 1997 su PlayStation Final Fantasy Tactics. Simile nel design e nel gameplay a Tactics Ogre, il gioco viene acclamato dai giocatori soprattutto per la sua complessa e intricata trama dai risvolti politici.\nIn seguito Matsuno e il suo team iniziano a lavorare su Vagrant Story, uscito nel 2000 su PlayStation. Anche qui il gioco ottiene successo sia dalla stampa specializzata (tra cui spicca il 40/40 dato da Famits\u016b), sia dai fan.\nIn seguito Matsuno ha supervisionato il servizio PlayOnline di Squaresoft, prima del rilascio della versione beta nel 2001 e ha lavorato come producer per Final Fantasy Tactics Advance, uscito su GBA nel 2003, su cui ha lavorato Quest (nel frattempo il team e i diritti di Tactics Ogre erano stati acquistati da Square Enix).\nAssieme a Hiroyuki Ito, Matsuno inizi\u00f2 a lavorare nel 2001 come direttore di Final Fantasy XII, di cui ha scritto la trama e ideato il concept originale, ruolo da cui per\u00f2 si \u00e8 dovuto ritirare a met\u00e0 circa dello sviluppo. Ufficialmente l'abbandono fu dovuto a problemi di salute di Matsuno, ma secondo alcune voci lasci\u00f2 il posto per le pressioni della societ\u00e0, dovute per i continui rimandi dell'uscita del gioco e lo sforamento del budget. Il suo posto venne preso da Hiroshi Minagawa. Nel 2010 sul suo account Twitter, Matsuno ha confermato i problemi di salute che gli impedirono di lavorare.\nNel 2005 Matsuno lasci\u00f2 ufficialmente Square Enix.\nNel 2009 ha collaborato alla stesura della storia di MadWorld per Wii.\nNel 2010 \u00e8 tornato a collaborare con Square Enix per il remake per PSP di , intitolato Tactics Ogre: Wheel of Fortune.\nA giugno 2011 ha annunciato di essere entrato a far parte di Level-5 e di lavorare a un titolo a cui pensa da 10 anni. Matsuno ha commentato di essersi unito a Level-5 per la possibilit\u00e0 di fare giochi pi\u00f9 compatti e di avere maggior potere decisionale nei loro contenuti e nel loro sviluppo."}
{"id": "3498076", "revid": "110157", "url": "https://it.wikipedia.org/wiki?curid=3498076", "title": "Lichoslavl'skij rajon", "text": "Il Lichoslavl'skij rajon () \u00e8 un rajon dell'Oblast' di Tver', nella Russia europea; il capoluogo \u00e8 Lichoslavl'. Istituito nel 1929, ricopre una superficie di 1.781 chilometri quadrati."}
{"id": "3498077", "revid": "1305772", "url": "https://it.wikipedia.org/wiki?curid=3498077", "title": "Maksatichinskij rajon", "text": "Il Maksatichinskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Maksaticha. Istituito nel 1929, ricopre una superficie di 2.766 chilometri quadrati."}
{"id": "3498080", "revid": "110157", "url": "https://it.wikipedia.org/wiki?curid=3498080", "title": "Molokovskij rajon", "text": "Il Molokovskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Molokovo. Istituito nel 1929, ricopre una superficie di 1.180 chilometri quadrati."}
{"id": "3498084", "revid": "110157", "url": "https://it.wikipedia.org/wiki?curid=3498084", "title": "Oleninskij rajon", "text": "L'Oleninskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Olenino. Istituito nel 1929, ricopre una superficie di 2.675 chilometri quadrati."}
{"id": "3498087", "revid": "767487", "url": "https://it.wikipedia.org/wiki?curid=3498087", "title": "Osta\u0161kovskij rajon", "text": "L'Osta\u0161kovskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Osta\u0161kov. Istituito nel 1929, ricopre una superficie di 3.202 chilometri quadrati."}
{"id": "3498088", "revid": "110157", "url": "https://it.wikipedia.org/wiki?curid=3498088", "title": "Penovskij rajon", "text": "Il Penovskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Peno. Istituito nel 1929, ricopre una superficie di 2.385 chilometri quadrati."}
{"id": "3498091", "revid": "767487", "url": "https://it.wikipedia.org/wiki?curid=3498091", "title": "Rame\u0161kovskij rajon", "text": "Il Rame\u0161kovskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Rame\u0161ki. Istituito nel 1929, ricopre una superficie di 2.511 chilometri quadrati."}
{"id": "3498093", "revid": "110157", "url": "https://it.wikipedia.org/wiki?curid=3498093", "title": "Sandovskij rajon", "text": "Il Sandovskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Sandovo. Istituito nel 1929, ricopre una superficie di 1.603 chilometri quadrati."}
{"id": "3498095", "revid": "767487", "url": "https://it.wikipedia.org/wiki?curid=3498095", "title": "Seli\u017earovskij rajon", "text": "Il Seli\u017earovskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Seli\u017earovo. Istituito nel 1929, ricopre una superficie di 3.098 chilometri quadrati."}
{"id": "3498098", "revid": "767487", "url": "https://it.wikipedia.org/wiki?curid=3498098", "title": "Sonkovskij rajon", "text": "Il Sonkovskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Sonkovo. Istituito nel 1929, ricopre una superficie di 970 chilometri quadrati."}
{"id": "3498099", "revid": "831312", "url": "https://it.wikipedia.org/wiki?curid=3498099", "title": "Societ\u00e0 Sportiva Dilettantistica Torino '81", "text": "LAssociazione Sportiva Dilettantistica Torino '81 \u00e8 una societ\u00e0 di pallanuoto italiana fondata a Torino nel 1981.\nStoria.\nAffliata alla Federazione Italiana Nuoto dal 1 gennaio 1924 ha cambiato varie volte denominazione sociale. Nel 1980 la \"Fiat\" decise di disimpegnarsi dall'attivit\u00e0 sportiva chiudendo alcune discipline quali ad esempio pallacanestro maschile e femminile, atletica leggera, ciclismo e pallanuoto. Fu in quel momento che gli allenatori Capobianco e Aversa rilevarono l'attivit\u00e0 e fondarono la nuova societ\u00e0 denominandola Torino '81. Era il 31 gennaio 1981. Dal 2007 milita in Serie A2 partecipando sovente alle semifinale playoff per la promozione in Serie A1. Ci riesce nel campionato 2010/2011 quando si classifica seconda nel suo girone, guadagnandosi il diritto alla semifinale playoff per la terza volta negli ultimi quattro anni, dopo una rimonta nelle ultime giornate di campionato. Nella semifinale si impone sul Civitavecchia (2 vittorie su 3). Nel 2016 vince la finale play off ai danni della squadra Roma che batte in trasferta al Foro Italico in gara 3 ai rigori grazie alla parata all'ultimo del portiere Rolle. Erano 35 anni che la squadra piemontese non tornava in A1. Gli incontri li disputa presso la piscina Stadio Monumentale di Torino."}
{"id": "3498100", "revid": "767487", "url": "https://it.wikipedia.org/wiki?curid=3498100", "title": "Pietro Passalacqua", "text": "Biografia.\nNipote di Filippo Juvara, si trasfer\u00ec a Roma dove fu allievo di Ludovico Gregorini (1661-1723) assieme al figlio di quest'ultimo Domenico Gregorini. Dopo la morte di Ludovico Gregorini (11 novembre 1723) Pietro Passalacqua rimase a fianco di Domenico che eredit\u00f2 lo studio e le commesse del padre. I due collaborarono strettamente nel rimanente della loro vita, tanto che \u00e8 difficile riuscire a distinguere il contributo dell'uno o dell'altro dei due architetti nelle numerose attivit\u00e0 alle quali presero parte.\nAssieme a Domenico Gregorini, Pietro Passalacqua frequent\u00f2 il cardinale Ottoboni. Nell'ambiente che gravitava attorno al cardinal Ottoboni Gregorini pot\u00e9 approfondire fra l'altro le proprie conoscenze nei campi della scenografia, del teatro e della festa barocca. Per il cardinale Ottoboni, Pietro Passalacqua svolse anche un'intensa attivit\u00e0 di architetto insieme con Domenico Gregorini e Ludovico Rusconi Sassi, quest'ultimo architetto di fiducia del cardinale. Sempre con Gregorini, Passalacqua svolse numerosi altri lavori di sistemazione agli edifici del feudo di Fiano, ai palazzi vescovili di Albano e Velletri, Palazzo Sforza Cesarini a Genzano, numerose opere pubbliche A Roma, eccetera.\nI due ricevettero numerosi incarichi anche dal cardinale Aldrovandi, all'epoca governatore di Roma. Per Aldrovandi effettuarono la ricostruzione del Teatro Tordinona (1733) e la \"Legnara Clementina\", un deposito di legnami non pi\u00f9 esistente (1734-35). Nel 1722 fu ammesso alla Congregazione dei Virtuosi al Pantheon con 14 voti favorevoli e 2 contrari. I nomi di Passalacqua e Gregorini restano legati soprattutto al rinnovamento della basilica di Santa Croce in Gerusalemme (1741-44), una chiesa antichissima il cui restauro fu una delle ultime grandi imprese della Roma barocca. Mor\u00ec nel 1748; la sua eredit\u00e0 fu raccolta in parte dal figlio Melchiorre."}
{"id": "3498101", "revid": "1782831", "url": "https://it.wikipedia.org/wiki?curid=3498101", "title": "Spirovskij rajon", "text": "Lo Spirovskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Spirovo. Istituito nel 1929, ricopre una superficie di 1.497 chilometri quadrati."}
{"id": "3498102", "revid": "594414", "url": "https://it.wikipedia.org/wiki?curid=3498102", "title": "Vibra Records", "text": ""}
{"id": "3498103", "revid": "767487", "url": "https://it.wikipedia.org/wiki?curid=3498103", "title": "Starickij rajon", "text": "Lo Starickij rajon () \u00e8 un rajon dell'Oblast' di Tver', nella Russia europea; il capoluogo \u00e8 Starica. Istituito nel 1929, ricopre una superficie di 3.035 chilometri quadrati."}
{"id": "3498104", "revid": "110157", "url": "https://it.wikipedia.org/wiki?curid=3498104", "title": "Chiesa di Maria Santissima della Croce", "text": "La chiesa di Maria Santissima della Croce \u00e8 un luogo di culto cattolico mariano situato nel comune di Francavilla Fontana, in provincia di Brindisi. Anticamente faceva parte delle chiese dedicate alla Madonna disposte a corona protettiva della citt\u00e0.\nStoria.\nL'origine della chiesa viene fatta risalire al Medioevo, probabilmente al XIV secolo, quando probabilmente apparteneva ai Benedettini e all'ordine Gerosolimitano (in quel periodo per\u00f2 non si ha traccia del nome \"Sancta Maria de Cruce\"). Altri storici ritengono invece che in origine sia stata una cappella annessa al cenobio basiliano della Santa Madre di Dio risalente all'XI secolo. Nel 1573, secondo la tradizione, Francesco Antonio di Roncio, dopo aver ricevuto un miracolo mentre passava dal luogo di culto, decise di allargarlo mutandone completamente l'assetto e ultimando il convento nel 1575, nel quale il 24 ottobre arrivarono i Francescani Osservanti. Successivamente i Francescani Riformanti presero il posto degli Osservanti nel 1592, con Breve di Papa Clemente VIII e confermati nel 1620 da Papa Paolo V. Nonostante nel 1629 il provinciale Giovanni da Corigliano esoner\u00f2 gli eredi di Francesco Antonio de Roncio e di sua madre, Violante di Palma, da ulteriori impegni finanziari per la costruzione del convento, i lavori di completamento poterono continuare solo vendendo alcuni candelieri d\u2019argento donati dal Granduca di Toscana. Fino al 1687, l'edifici\u00f2 sub\u00ec modifiche ad opera dell'architetto fr\u00e0 Nicolo da Lequile, che inglob\u00f2 anche la precedente struttura cinquecentesca e portandolo ad ospitare oltre quaranta frati, rispetto ai precedenti dodici. Negli anni successivi furono effettuati altri rimaneggiamenti, come la facciata e il campanile, costruito nel 1732. Sul pavimento del coro inferiore si pu\u00f2 leggere 1749, presunta data di completamento dell'intero vano, mentre gli stalli del coro inferiore erano stati completati venticinque anni prima per colere del provinciale Francesco Maria Coreggia da Francavilla. Il convento, anch'esso denominato a partire dal Seicento \"Sanctae Mariae de Cruce\", nella met\u00e0 del XVIII secolo arriv\u00f2 ad ospitare cinquanta frati, venendo adibito perlopi\u00f9 a studio teologico e a noviziato. Durante l'et\u00e0 napoleonica non fu soppresso, a differenza di altri conventi presenti in citt\u00e0, poich\u00e9 i francescani erano un ordine \"mendicante\", non \"possidente\".\nArchitettura.\nLa chiesa ha una pianta a croce latina, a tre navate; la struttura cinquecentesca \u00e8 stata inglobata nei bracci del transetto (la facciata originaria \u00e8 ancora visibile sul lato ovest della chiesa). La facciata \u00e8 risalente al 1910, di stampo barocco, mentre il campanile fu costruito nel 1732.\nL'interno \u00e8 arricchito soprattutto dall'altare maggiore, opera di Fra Diego da Francavilla e Francesco Maria di Gallipoli, da numerose tele (come i \"Martiri francescani nel Giappone\", del 1627, e la \"Piet\u00e0\"), altari barocchi posti lungo le navate laterali della chiesa, dedicati a san Pasquale Baylon, san Pietro d'Alcantara, alla Piet\u00e0 e alla Madonna. Sulla navata destra \u00e8 collocata la statua di Maria Santissima della Croce, oggetto di culto di numerosi pellegrini. Alle spalle dell'altare maggiore vi sono numerose statue in legno raffiguranti san Bonaventura, santa Caterina da Bologna, san Francesco d'Assisi, santa Chiara, san Giacomo della Marca e San Ludovico da Tolosa; al centro \u00e8 collocata l'icona bizantina della Madonna della Croce, risalente al XIII secolo (alcuni ritengono che la croce raffigurata in una mano della Madonna sia posteriore alla realizzazione dell'icona). In sacrestia vi sono il lavabo in maiolica del Seicento, ed il coro risalente al Settecento; nel refettorio, inoltre, degno di nota \u00e8 l'affresco di Giacomo Moha raffigurante il \"Convitto in casa di Simone il Fariseo\".\nAttiguo alla chiesa vi \u00e8 il convento, che si sviluppa attorno ad un chiostro: al piano terra vi sono i locali adibiti ai servizi, mentre ai piani superiori si trovano le celle e una biblioteca con volta a padiglione, storicamente indirizzata verso studi teologici e noviziati."}
{"id": "3498105", "revid": "290948", "url": "https://it.wikipedia.org/wiki?curid=3498105", "title": "Avvelenamento catalitico", "text": ""}
{"id": "3498106", "revid": "110157", "url": "https://it.wikipedia.org/wiki?curid=3498106", "title": "Toropeckij rajon", "text": "Il Toropeckij rajon () \u00e8 un rajon dell'Oblast' di Tver', nella Russia europea; il capoluogo \u00e8 Toropec. Istituito nel 1927, ricopre una superficie di 3.373 chilometri quadrati."}
{"id": "3498107", "revid": "767487", "url": "https://it.wikipedia.org/wiki?curid=3498107", "title": "Firovskij rajon", "text": "Il Firovskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Firovo. Istituito nel 1935, ricopre una superficie di 1.747 chilometri quadrati."}
{"id": "3498108", "revid": "767487", "url": "https://it.wikipedia.org/wiki?curid=3498108", "title": "Pulaski (Virginia)", "text": "Pulaski \u00e8 una citt\u00e0 della Virginia; gli abitanti erano 9.473 nel 2000. \u00c8 il capoluogo dell'omonima contea; fa parte della \"Metropolitan Statistical Area\" di Blacksburg-Christianburg-Radford.\nStoria.\nLa citt\u00e0 ha preso il nome da Casimir Pulaski, un eroe della guerra d'indipendenza americana.\nL'otto aprile 2011 due tornado hanno colpito Puskin, causando danni per 1,68 milioni di dollari."}
{"id": "3498111", "revid": "287204", "url": "https://it.wikipedia.org/wiki?curid=3498111", "title": "Julius Tafel", "text": "Riceve il suo dottorato di ricerca nel 1884 a Erlangen, dove insegnava Emil Fischer, del quale diventa assistente privato nel 1885 a W\u00fcrzburg. Detenne la cattedra come direttore dell'istituto di W\u00fcrzburg dal 1903 al 1910.\nNel 1898 Julius Tafel riesce a svolgere la riduzione elettrochimica della stricnina attraverso l'impiego di catodi in piombo. Nel 1901 riesce a ridurre per via elettrochimica anche l'acido urico.\nNel 1905 elabora la legge di Tafel, che lega la velocit\u00e0 di una reazione elettrochimica con la sovratensione.\nNel 1906 pubblica \"Zeitschrift fur Elektrochemie\", con il quale apporta importanti risultati riguardanti elettrocatalisi, preparazione superficiale degli elettrodi, avvelenamento dei catalizzatori, pre-elettrolisi e cinetica elettrochimica.\nNel 1907 svolge la preparazione di idrocarburi per riduzione di esteri acetoacetici.\nIl 2 settembre 1918 muore suicida (all'et\u00e0 di 56 anni), dopo un periodo di crescente insonnia ed esaurimento nervoso."}
{"id": "3498116", "revid": "93436", "url": "https://it.wikipedia.org/wiki?curid=3498116", "title": "Javert", "text": "L'ispettore Javert (c. 1780-1832) \u00e8 un personaggio immaginario creato da Victor Hugo per essere l'antagonista principale del suo romanzo \"I miserabili\". Javert \u00e8 un poliziotto ed una guardia carceraria che ha consacrato la propria vita al suo lavoro.\nIl suo nome completo non viene mai nominato nel romanzo, dove viene chiamato dal narratore e dagli altri personaggi \u201cIspettore Javert\u201d o, pi\u00f9 semplicemente, \u201cJavert\u201d.\n\u00c8 il principale antagonista del romanzo, in contrapposizione con Jean Valjean, il protagonista.\nTuttavia il personaggio di Javert non sempre viene considerato un vero cattivo, bens\u00ec una persona che persegue legalmente un galeotto, non conoscendone la vera indole; coloro che seguono questa idea sull'ispettore considerano i veri nemici del romanzo i Th\u00e9nardier. Questa identificazione dei Th\u00e9nardier nei veri antagonisti del romanzo \u00e8 spesso stata criticata, essendo solo avidi e meschini truffatori, senza l'impatto drammatico o la cattiveria dimostrata da Javert.\nNel romanzo.\nParte Prima: Fantine.\nJavert nacque in una prigione; sua madre era una prigioniera gitana, mentre suo padre lavorava presso il carcere. Essendo cresciuto dentro un penitenziario, Javert capisce sin da piccolo l'importanza di essere schierato chiaramente e di poter scegliere solo tra il difendere e l'attaccare la societ\u00e0; ovviamente, sceglie la prima. \nDapprima, Javert \u00e8 l'assistente di una guardia del carcere di Tolone, dove incontra il galeotto Jean Valjean, di cui ricorder\u00e0 sempre l'incredibile forza fisica ed il comportamento piuttosto cupo e misterioso.\nNel 1815, Valjean viene rilasciato e decide di approfittare di questa sua nuova condizione per potersi redimere, e si dirige subito verso Montreuil-sur-Mer, paesino del nord della Francia di cui, sotto una falsa identit\u00e0, diviene sindaco. \n\u00c8 proprio in questa cittadina che, nel 1820, Valjean rincontra Javert, diventato ispettore di polizia di Montreuil-sur-Mer, e finge di non riconoscerlo.\nAl contrario, Javert non scopre immediatamente la vera identit\u00e0 del sindaco, pur pensando che il primo cittadino abbia qualcosa a lui famigliare.\nMa conoscendo meglio il sindaco e la sua bont\u00e0 nei confronti delle classi sociali pi\u00f9 povere, Javert intuisce che egli abbia origini umili e, notando il modo in cui trascina il piede destro, lo riconosce come un ex-galeotto del carcere di Tolone. Tutti i suoi dubbi e sospetti sono accertati definitivamente quando Valjean, dando ancora una volta prova di una straordinaria forza, solleva un pesantissimo carro che stava per schiacciare un uomo d'affari a lui rivale.\nAllora l'ispettore affronta il sindaco, informandolo di aver incontrato soltanto un altro uomo in tutta la sua vita capace di sollevare un simile carico. Cos\u00ec, dopo che Valjean aveva salvato anche la prostituta Fantine dalla galera, Javert invia una denuncia contro Valjean a Parigi in cui informa la prefettura che il sindaco di Montreuil-sur-Mer sia un ex-forzato sotto mentite spoglie. Ma la prefettura ribatte di aver gi\u00e0 trovato ed imprigionato \u201cJean Valjean\u201d. Javert, chiedendo di essere destituito, si scusa profondamente con il sindaco, informando quest'ultimo che l'uomo imprigionato verr\u00e0 processato l'indomani.\nSconvolto dall'idea che un innocente possa essere in carcere al suo posto, il vero Valjean si reca al processo del \u201cpresunto\u201d Valjean, svelando la propria identit\u00e0 reale. Fatto ci\u00f2, torna a Montreuil-sur-Mer. Qui Javert, ricevuto l'ordine di arrestarlo, lo trova infine al capezzale di Fantine. \nQui, l'ex-galeotto afferma di essere pronto a tornare in prigione, purch\u00e9 prima Javert gli lasci tre giorni di tempo per trovare Cosette, la figlia della defunta Fantine. Javert, non credendogli, lo fa arrestare e condurre nel bagno penale, dal quale fugge pochi mesi dopo.\nParte Seconda: Cosette.\nGrazie alla sua eccezionale memoria e forza d'animo, Javert diventa un ispettore della polizia parigina. \u00c8 proprio nella capitale francese che rincontra Jean Valjean, al cui seguito c'\u00e8 la piccola Cosette. Di nascosto, l'ispettore segue la coppia in un sobborgo parigino, dove Valjean affitta una casa a Gorbeau House. Una notte, Javert mette alle strette Valjean, costringendolo a fuggire portandosi in braccio la piccola Cosette. Al termine di un lungo inseguimento, Valjean entra in un vicolo cieco. Quando Javert arriva non trova nessuno e, rimanendo molto perplesso, abbandona il proposito di catturare l'ex-galeotto.\nParte Terza: Marius.\nNel 1832 Javert, spinto dalla speranza di rincontrare il nemico giurato, guida un gruppo di soldati contro la banda criminale di Patron-Minette. Javert scopre che sono i Th\u00e9nardier i nuovi successori di Minette, e li insegue fino alla loro casa a Gorbeau House. \nProprio mentre i Th\u00e9nardier stanno per derubare ed uccidere l'anziano Valjean per aver sottratto loro Cosette, Javert e la polizia irrompono nella casa, costringendo i ladri alla fuga. Javert non riconosce Valjean, ma l'ex-galeotto riconosce subito il proprio persecutore, e fugge dalla finestra. \nParte Quarta: St. Denis.\nDurante la rivoluzione di giugno, Javert diventa una spia della guardia nazionale francese, e comincia a bazzicare intorno alle barricate, facendo credere ai giovani rivoluzionari di essere dalla loro per farsi dare informazioni. Javert partecipa anche alla battaglia, impugnando tuttavia un fucile scarico.\nMa il suo piano fallisce quando Gavroche, monello di strada, lo riconosce e lo smaschera davanti a Enjloras.\nJavert viene quindi catturato e legato ad un palo in un ristorante, in attesa della propria esecuzione.\nParte Quinta: Jean Valjean.\nQuando Jean Valjean si reca alle barricate per cercare Marius, il ragazzo amato da Cosette, Javert non si stupisce affatto di trovare l\u00ec l'ex-galeotto, ritenendo quei focolai di rivolte il luogo migliore per una persona da lui ritenuta \u201cl'effigie del male\u201d.\nMa l'idea di Javert su Valjean subisce un grave colpo quando l'ex-galeotto, dopo aver ottenuto da Enjolras, il leader degli studenti, il permesso di uccidere la spia, libera Javert, non volendosi macchiare le mani dell'immondo crimine dell'omicidio dell'ispettore. Dopo averlo scongiurato di andarsene e avergli dato il proprio indirizzo di casa per arrestarlo, qualora fosse sopravvissuto alla rivolta, Valjean spara un colpo in aria per simulare l'esecuzione, facendo cos\u00ec credere agli studenti di aver eliminato la spia. \nPi\u00f9 tardi, la gioia di Valjean di essere uscito finalmente dalle fogne della citt\u00e0 con il Marius privo di sensi caricato sulle spalle, dura veramente poco: infatti presso lo sbocco della rete fognaria nella Senna trova Javert ad attenderlo. \nAncora una volta, Valjean si dichiara pronto a seguire l'ispettore, pur pregandolo di concedergli il tempo di portare Marius a casa del nonno. Dopo aver consultato un'agenda di Valjean con su l'indirizzo, Javert accetta le condizioni dell'ex-galeotto, ed insieme trasportano il ragazzo al sicuro.\nDurante il viaggio, Javert medita approfonditamente su Valjean: nel decennio in cui gli d\u00e0 la caccia, sa per certo che l'uomo ha compiuto un sequestro di minori, ha aiutato prigionieri alla fuga, \u00e8 evaso di prigione, ha ricoperto una carica pubblica sotto falso nome ed \u00e8 stato alle barricate durante la rivolta, reato che, gi\u00e0 da solo, causerebbe la sua condanna a morte.\nDall'altra parte, Javert pensa che Valjean l'aveva risparmiato alle barricate senza un motivo apparente, n\u00e9 senza che questo potesse fargli guadagnare qualcosa, soprattutto poich\u00e9 anche lui sapeva che l'Ispettore avrebbe continuato a dargli la caccia per sempre. \nDopo aver messo in salvo Marius, Valjean chiede un'ultima cortesia, di poter dire addio a Cosette; Javert acconsente, ed accompagna Valjean a casa, lasciandolo entrare da solo per salutare la figlia adottiva.\nMa Valjean, congedatosi da Cosette, pronto ad andare da Javert, guardando dalla finestra, scopre che l'ispettore se n'\u00e8 andato.\nApprofittando dell'assenza dell'ex-galeotto, Javert si era allontanato nelle strade di Parigi, riflettendo sulla propria vita, sconvolto da un tacito tumulto interiore.\nJavert \u00e8 sconvolto, non riuscendo a conciliare con l'immagine del brutale carcerato Valjean quella dell'uomo che gli aveva risparmiato la vita sulle barricate e che aveva corso tanti pericoli per mettere in salvo un ragazzo.\nPer la prima volta nella sua vita, Javert si trova in una situazione in cui non pu\u00f2 agire legalmente senza agire immoralmente, come aveva sempre fatto. \nInorridito nel rendersi conto che Valjean \u00e8 sia un criminale che una brava persona, Javert capisce che l'unica soluzione al problema \u00e8 proprio quello di eliminarsi da s\u00e9, uscendo da questo gioco che non riusciva pi\u00f9 a capire.\nCos\u00ec, giunto ad un punto, Javert si getta nella Senna e si lascia annegare; il suo cadavere verr\u00e0 ritrovato in seguito.\nNel musical.\nNella versione musicale dell'opera di Claude-Michel Sch\u00f6nberg il personaggio di Javert assume maggior spessore rispetto al libro, diventando il coprotagonista del musical, preceduto solo da Jean Valjean. Il personaggio rimane pressoch\u00e9 invariato rispetto al libro, pur aggiungendo un profondo sentimento religioso assente nel romanzo. Dopo il suo suicidio, il suo fantasma non appare insieme a quelli degli altri nel finale, proprio a causa dell'essere l'antagonista principale.\nCanzoni nel musical.\nLe scene in cui Javert compare sono:\n\u00c8 la prima canzone del musical ed \u00e8 ambientata nel bagno penale in cui Valjean, dopo aver scontato la propria pena, viene rilasciato, a differenza del romanzo che comincia con una descrizione del vescovo di Digne. Qui arriva Javert che narra del crimine di Valjean e gli consegna il foglio giallo che dovr\u00e0 portare sempre con s\u00e9. Gi\u00e0 da questa scena si vede l'antipatia di Javert nei confronti del ex-galeotto, evidenziata dal fatto che l'Ispettore si rivolga a lui chiamandolo sempre con il suo numero di cella: \u201c24601\u201d.\nSono passati otto anni e Javert \u00e8 l'ispettore di Montreuil-sur-Mer, mentre Valjean, sotto mentite spoglie, ne \u00e8 il sindaco.\nJavert arresta Fantine per aver attaccato briga con una collega e la rilascia quando Valjean/Madeleine paga la sua cauzione, scatenando i sospetti dell'Ispettore ignaro della vera identit\u00e0 del sindaco.\nDopo che Valjean/Madeleine salva un uomo da sotto un carro, Javert si complimenta con lui per la forza fisica, e si lascia sfuggire di bocca che gli ricorda molto un prigioniero visto anni prima.\nJavert, alla fine della canzone, conduce Valjean/Madeleine davanti al giudice volendo testimoniare contro di lui, smascherandolo per l'ex-galeotto che \u00e8. Tuttavia, Javert cambia idea e lo lascia andare.\nDopo la morte di Fantine, Javert si reca all'ospedale dove si trova Valjean, ormai certo della vera identit\u00e0 del sindaco, per affrontarlo senza il rispetto che gli doveva prima legalmente. Javert si burla della richiesta di Valjean di poter avere tre gironi di tempo per ritrovare la piccola Cosette, ribadendo il fatto che lui sia un criminale recidivo e \u201cfeccia\u201d. Valjean colpisce Javert e riesce a fuggire, lasciando l'ispettore solo a giurare vendetta e a compiere il solenne voto di ritrovare il galeotto.\nDopo altri nove anni Javert \u00e8 ancora ispettore, ma a Parigi. Javert interviene per sedare una rissa tra Monsieur Th\u00e9nardier e Valjean, accusato dal primo di avergli sottratto la bella Cosette anni prima. Javert blocca i due uomini, senza per\u00f2 riconoscere Valjean che, per\u00f2, riconosciuto l'ispettore, fugge. Soltanto allora Javert, grazie alle informazioni di Th\u00e9nardier, riconosce Jean Valjean.\nIl primo grande assolo di Javert nel musical. Javert medita sul fatto di essere ritornato sulle tracce di Valjean dopo tanti anni e paragona la sua caccia al moto delle stelle. Prega Dio di dargli la forza necessaria per procedere e giura sugli astri che, un giorno, riuscir\u00e0 a catturare Valjean.\nDopo l'attacco dei Th\u00e9nardier alla casa di Valjean a Rue Plumet, il protagonista decide di scappare con la figliastra, avendo riconosciuto Javert ed altri due poliziotti. \nCome tutti gli altri personaggi, Javert canta le proprie intenzioni e piani per cosa far\u00e0 durante i giorni della Rivoluzione di Luglio. Essendo convinto che il piano degli studenti sar\u00e0 un fallimento, Javert decide di diventare una spia segreta della Guardia nazionale francese per poter dare informazioni false ai rivoluzionari, ostacolandoli.\nJavert, presentatosi alle barricate come un simpatizzante adulto della rivolta studentesca, si fa accettare dai ragazzi e comincia dar loro informazioni false.\nJavert torna alle barricate per informare gli studenti che la Guardia non colpir\u00e0 fino all'indomani, ma viene additato da Gavroche come un bugiardo, e catturato dagli amici dell'ABC.\nDicendo ad Enjloras che vuole uccidere Javert, Valjean si reca dall'ispettore prigioniero ed in attesa della propria esecuzione. Qui, nonostante Javert lo inciti ad ucciderlo, Valjean lo rilascia e dice ai compagni di averlo ucciso.\nSedata la rivolta ed uccisi tutti gli studenti, Javert torna alle barricate in cerca del cadavere di Valjean. Non trovandolo, capisce che l'uomo \u00e8 fuggito nell fogne con Marius, e decide di recarsi presso lo sbocco della rete fognaria lungo la Senna.\nInfine, Javert trova Valjean e Marius nelle fogne. Valjean supplica Javert di concedergli un'ora per portare in salvo Marius ferito, e poi si sarebbe consegnato spontaneamente. Javert, titubante, accetta.\nIl secondo ed ultimo assolo di Javert.\nL'ispettore, su un ponte lungo la Senna, monologa drammaticamente, interrogandosi circa la vera identit\u00e0 di Valjean \u201cn\u00e9 angelo, n\u00e9 diavolo\u201d. Javert comprende di aver sprecato tutta la sua vita inseguendo un'ombra e, capendo di aver rovinato ingiustamente la vita di Valjean, esprimendo un grande disagio nel continuare a vivere, si getta nella Senna.\nIl carattere.\nVictor Hugo non delinea mai chiaramente il personaggio di Javert nel romanzo, lasciandolo in un fosco limbo indefinito, in bilico tra il bene ed il male. Ecco come lo descrive:\nAltro.\nNel 2001 la casa editrice francese Plon rifasci\u00f2 due libri non-canonici di Fran\u00e7ois C\u00e9r\u00e9sa che raccontano storie e momenti successivi alla fine del romanzo di Hugo: \"Cosette o la disillusione\" (\"Cosette ou le temps des illusions\") e \"Marius o il fuggitivo\" (\"Marius ou le fugitif\").\nIn questi libri si scopre che Javert non \u00e8 morto, bens\u00ec scampato al suo tentativo di suicidio ed \u00e8 diventato un eroico religioso."}
{"id": "3498124", "revid": "436907", "url": "https://it.wikipedia.org/wiki?curid=3498124", "title": "Tutti x uno (album)", "text": "Tutti x uno \u00e8 il terzo album del DJ italiano DJ Enzo, pubblicato nel 1997 dalla Best Sound.\nNell'album sono presenti numerose partecipazioni di artisti appartenenti alla scena rap italiana, quali J-Ax e DJ Jad degli Articolo 31, Grido e Thema dei Gemelli DiVersi e Space One."}
{"id": "3498126", "revid": "339392", "url": "https://it.wikipedia.org/wiki?curid=3498126", "title": "Izumi Sakai", "text": ""}
{"id": "3498127", "revid": "287204", "url": "https://it.wikipedia.org/wiki?curid=3498127", "title": "Arena della Croix-Noire", "text": "L'Arena della Croix-Noire (in francese, Ar\u00e8ne de la Croix-Noire) \u00e8 una struttura sita a Aosta. \u00c8 sede del \"combat final\" (combattimento finale) del torneo regionale di Bataille de reines.\nSi situa nel comune di Aosta, ai confini con il comune di Saint-Christophe, nella zona denominata, appunto, Croix-Noire.\nStoria.\nL'arena \u00e8 stata costruita nel 1987 per ospitare diverse manifestazioni, limitandosi soltanto alla Bataille de reines fino al concerto di Bob Dylan nel 1992. Nel 1996 si \u00e8 tenuta anche l'apertura del tour di Vasco Rossi di quell'anno. Da quel momento la struttura non ha pi\u00f9 ospitato concerti per 15 anni. Nel luglio 2011 Zucchero Fornaciari ha deciso di tenere un concerto all'arena per chiudere il festival del blues della Valle d'Aosta e per aprire il suo Chocabeck Tour 2011. Il 2012 invece \u00e8 stato il turno di Lenny Kravitz, e di J-Ax insieme a Salmo e Roberto Molinaro, per chiudere l'Aosta Sound Fest del 2012.\nStruttura.\nL'arena si presenta come una grossa ellisse di 105 metri per 70, e pu\u00f2 ospitare fino a 4.000 persone soltanto con i posti a sedere. Contando anche il grande prato dove ha solitamente luogo la \"bataille\", l'arena pu\u00f2 contare da 5.000 a pi\u00f9 di 8.000 posti a seconda dell'uso rispettivamente delle sedie o di posti in piedi nel parterre."}
{"id": "3498129", "revid": "767487", "url": "https://it.wikipedia.org/wiki?curid=3498129", "title": "Anders Rydberg", "text": ""}
{"id": "3498131", "revid": "287204", "url": "https://it.wikipedia.org/wiki?curid=3498131", "title": "Thomas Girtin", "text": "Biografia.\nLa formazione.\nNato a Southwark (Londra), Girtin era figlio di un fabbricante di spazzole di origine ugonotta che mor\u00ec quando Thomas era ancora bambino. Sua madre si rispos\u00f2 con certo M. Vaughan, di professione disegnatore. Fu cos\u00ec che il giovane impar\u00f2 a disegnare sin da piccolo. Segu\u00ec poi i corsi di disegno di Thomas Malton e in breve divenne allievo di Edward Dayes, un acquarellista specializzato in topografia. Sembra che Girtin abbia compiuto i sette anni di apprendistato richiesti, ma alcune testimonianze, peraltro non confermate, parlano di conflitti fra allievo e maestro, giungendo ad affermare che Dayes avrebbe persino fatto mettere in prigione Girtin per impertinenza. \u00c8 comunque assodato che Dayes non apprezzava il talento di Girtin, o ne era geloso. Dopo la sua morte, infatti, egli si espresse in modo assai critico circa i contenuti dell'opera del giovane Thomas.\nGli inizi.\nQuanto era ancora un ragazzo, Girtin divenne amico di colui che sarebbe stato il maggiore esponente della pittura romantica inglese: William Turner. I due giovani lavorarono assieme per colorare con gli acquarelli diverse incisioni.\nGirtin espose le sue opere alla Royal Academy sin dal 1794. I suoi schizzi e i suoi disegni di architetture e di topografie gli valsero una fama precoce, ed il suo modo di usare i colori ad acqua per rappresentare i paesaggi fece di lui l'iniziatore degli acquarellisti romantici.\nFece molti viaggi per disegnare i luoghi che lo interessavano: il Nord e l'Ovest dell'Inghilterra e il Nord del Galles. Nel 1799 aveva gi\u00e0 ottenuto il sostegno di diverse personalit\u00e0 influenti, fra cui Lady Sutherland e il collezionista d'arte Sir George Beaumont. E, in quel periodo, divenne l'elemento di spicco dei \"\"Brothers\", un gruppo di artisti e di appassionati del disegno fra i quali figurava anche l'acquarellista francese Fran\u00e7ois Thomas Francia.\nLa carriera.\nNel 1800 Girtin spos\u00f2 Mary Ann Borrett, una ragazza di sedici anni figlia di un ricco orefice della City. Si stabilirono a St. George's Row, nel quartiere di Hyde Park, presso l'abitazione del pittore Paul Sandby. Nel 1801 Girtin venne spesso invitato nelle case di campagna dei suoi mecenati, come Harewood House e il castello di Mulgrave, mentre i suoi compensi aumentavano: poteva infatti chiedere sino a venti ghinee per un dipinto. Proprio in quel periodo, per\u00f2, la sua salute cominci\u00f2 a dare segni di cedimento.\nDalla fine del 1801 all'inizio del 1802 trascorse cinque mesi e mezzo a Parigi, dove esegu\u00ec degli acquarelli e una serie di disegni a matita che, pi\u00f9 tardi, trasform\u00f2 in incisioni. Questi lavori furono pubblicati in un volume postumo intitolato \"Twenty Views in Paris and hits Environs\".\nDurante la primavera e l'estate del 1802 dipinse un grande panorama di Londra che chiam\u00f2 \"Eidometropolis\"\". Era una tela alta 18 piedi e con un perimetro di 108. Venne esposta lo stesso anno con grande successo ed \u00e8 rimasta celebre per il trattamento della luce e la resa dell'atmosfera urbana. Ma nello stesso 1802, il 9 novembre, Girtin mor\u00ec nel suo atelier.\nLa sua morte venne attribuita all'asma o ad una \"ossificazione del cuore\", ma si sa che, in realt\u00e0, egli fu vittima della tubercolosi. Aveva 27 anni.\nColpito dalla morte prematura del suo amico, William Turner dichiar\u00f2: \"Se Girtin fosse sopravvissuto io sarei morto di fame\".\nLo stile.\nI primi paesaggi di Girtin ricordano gli schizzi topografici del XVIII secolo, ma in seguito egli svilupp\u00f2 uno stile assai pi\u00f9 ricco e pi\u00f9 aderente ai gusti romantici dell'epoca, esprimendone lo spirito. Il suo stile ebbe una grande influenza su tutta la pittura inglese. I paesaggi del Nord dell'Inghilterra lo incoraggiarono a creare una nuova tavolozza di colori, ricca di tonalit\u00e0 calde di marrone, di grigio ardesia, di indaco e di viola. Abbandon\u00f2 inoltre l'uso allora corrente di sovrapporre i colori ad uno sfondo grigio e lo sostitu\u00ec con uno a tinte pi\u00f9 vive, facendo esperimenti con la penna, l'inchiostro colorato e la vernice, per arricchire le varie tonalit\u00e0.\nIl British Museum, la Tate Britain e il Victoria and Albert Museum possiedono diverse raccolte delle sue opere."}
{"id": "3498132", "revid": "767487", "url": "https://it.wikipedia.org/wiki?curid=3498132", "title": "Nils Axelsson", "text": ""}
{"id": "3498140", "revid": "212348", "url": "https://it.wikipedia.org/wiki?curid=3498140", "title": "John Rusling Block", "text": "Nato in una zona agricola dell'Illinois priva persino di elettricit\u00e0, lega la sua attivit\u00e0 politica sempre all'agricoltura. Dopo aver diretto il Dipartimento dell'agricoltura dello stato dell'Illinois (1977) \u00e8 entrato a far parte del Gabinetto degli Stati Uniti d'America del Presidente Reagan come Segretario dell'Agricoltura, restando in carica dall'81 all'86.\nDopo l'esperienza di governo \u00e8 entrato nel gruppo dirigenziale della grande azienda di macchine agricole John Deere ed ha assunto la presidenza della Food Distributors International."}
{"id": "3498141", "revid": "767487", "url": "https://it.wikipedia.org/wiki?curid=3498141", "title": "Sven Andersson (calciatore 1907)", "text": ""}
{"id": "3498145", "revid": "767487", "url": "https://it.wikipedia.org/wiki?curid=3498145", "title": "Rune Carlsson", "text": ""}
{"id": "3498148", "revid": "767487", "url": "https://it.wikipedia.org/wiki?curid=3498148", "title": "Nils Ros\u00e9n", "text": ""}
{"id": "3498150", "revid": "287204", "url": "https://it.wikipedia.org/wiki?curid=3498150", "title": "Nils Rosen", "text": ""}
{"id": "3498153", "revid": "179980", "url": "https://it.wikipedia.org/wiki?curid=3498153", "title": "Leonardo Fortunato dos Santos", "text": ""}
{"id": "3498154", "revid": "767487", "url": "https://it.wikipedia.org/wiki?curid=3498154", "title": "Ernst Andersson", "text": ""}
{"id": "3498160", "revid": "729019", "url": "https://it.wikipedia.org/wiki?curid=3498160", "title": "Yoroi", "text": "Yoroi, anche \u014d-yoroi (lett. \"grande armatura\") \u00e8 l'armatura giapponese per antonomasia, comunemente associata ai suoi pi\u00f9 noti utilizzatori, i \"samurai\", dei quali era ad un tempo strumento e simbolo. Veniva infatti personalizzata con gli stemmi di appartenenza ai clan, o con quelli di identificazione personale, ed impreziosita con un numero di allacciature proporzionale al grado di nobilt\u00e0 del proprietario. In realt\u00e0, la \"yoroi\" era precipua dei guerrieri di casta pi\u00f9 elevata.\nLe grandi-armature erano composte dalla protezione per la testa (\"kabuto\"), delle spalle (\"sode\"), delle braccia (\"kote\"), del busto (\"d\u014d\"), del ventre (\"kusazuri\") e delle gambe (\"haidate\") fino a coprire i polpacci (\"suneate\") e i piedi (\"k\u014dgake)\". Altri componenti dell'armatura erano la maschera (\"menp\u014d\") che doveva incutere timore agli avversari e tre sacche che i samurai portavano sempre con s\u00e9 durante le campagne militari: una conteneva cibo, l'altra esclusivamente riso (entrambe chiamate \"kate-bukuro\") e l'ultima serviva per contenere le teste mozzate degli avversari (\"kubi-bukuro\")."}
{"id": "3498161", "revid": "767487", "url": "https://it.wikipedia.org/wiki?curid=3498161", "title": "G\u00f6sta Dunker", "text": ""}
{"id": "3498164", "revid": "729019", "url": "https://it.wikipedia.org/wiki?curid=3498164", "title": "Isola Preveto", "text": "Preveto \u00e8 un'isola italiana appartenente all'arcipelago delle isole Egadi, in Sicilia.\n\u00c8 un piccolo isolotto distante poco pi\u00f9 di 200 metri dalla costa meridionale di Favignana, facilmente distinguibile da altri due scogli ad esso vicini, ovvero Galeotta e Galera, di dimensioni molto pi\u00f9 ridotte.\nL'isolotto ha coste rocciose ed alte dai 2 ai 4 metri ed un'elevazione massima di 8 metri sul livello del mare. Dista circa 2,9\u00a0km dal centro abitato di Favignana, comune al quale appartiene. \u00c8 presente una piccola spiaggia di sabbia fine, raggiungibile anche a nuoto dalla costa.\nL'isola \u00e8 sito di nidificazione del gabbiano reale, le cui uova si schiudono nelle prime settimane di maggio.\nStoria.\nToponimo.\nL'isola \u00e8 probabilmente chiamata in questo modo per via dell'unica costruzione religiosa, forse un convento di monaci."}
{"id": "3498166", "revid": "767487", "url": "https://it.wikipedia.org/wiki?curid=3498166", "title": "Ragnar Gustavsson", "text": ""}
{"id": "3498169", "revid": "287204", "url": "https://it.wikipedia.org/wiki?curid=3498169", "title": "Jose Amengual", "text": ""}
{"id": "3498173", "revid": "400518", "url": "https://it.wikipedia.org/wiki?curid=3498173", "title": "Jos\u00e9 Amengual Domingo", "text": ""}
{"id": "3498174", "revid": "1284772", "url": "https://it.wikipedia.org/wiki?curid=3498174", "title": "Chocabeck World Tour", "text": "Il Chocabeck World Tour \u00e8 il quattordicesimo tour del cantautore italiano Zucchero Fornaciari, collegato all'album \"Chocabeck\" del 2010. \nIl tour.\nIl \"Chocabeck World Tour\" \u00e8 iniziato il 7 maggio 2011 toccando le pi\u00f9 importanti citt\u00e0 europee, mentre a partire da giugno, dopo 5 concerti all'Arena di Verona, ha toccato le citt\u00e0 italiane, fino ad arrivare in America del Sud, Europa dell'Est e Libano nel luglio 2012.\nLe tappe.\n2011.\n(*) = Poich\u00e9 queste tappe si sono svolte a Reggio Emilia, citt\u00e0 originaria di Zucchero, il concerto ha preso il nome de \"Il suono della domenica - Welcome Home Delmo!\".\nLa scaletta.\nNella scaletta di questa tourn\u00e9e di Zucchero Fornaciari \u00e8 presente tutto l'album \"Chocabeck\", eseguito dall'inizio alla fine per rispettare il \"concept\" dell'album che prevede il racconto di una domenica di paese dall'alba al tramonto."}
{"id": "3498175", "revid": "478814", "url": "https://it.wikipedia.org/wiki?curid=3498175", "title": "Stefano Travaglia", "text": "Il suo miglior risultato nel circuito maggiore \u00e8 la finale raggiunta in singolare al Great Ocean Road Open 2021 di Melbourne. Vanta cinque titoli Challenger in singolare e uno in doppio, oltre a diversi titoli del circuito ITF. La sua migliore posizione in singolare nel ranking ATP \u00e8 la n\u00ba 60, raggiunta l'8 febbraio 2021.\nCarriera.\nGli inizi.\nInizia a praticare il tennis a 5 anni e mezzo al Circolo Cartiera di Ascoli Piceno sotto l'impulso dei genitori; pratica anche altri sport ma li abbandona quando inizia a partecipare ai tornei di tennis. Fino a 15 anni si allena con i genitori e in seguito entra nell'accademia di Jesi dove avr\u00e0 come allenatrici Cinthia Conti e Natalia Grisolia. Inizia la carriera partecipando a tornei nazionali di terza e quarta categoria; verso i 17 anni approda nel circuito Under 18 disputando una decina di tornei.\n2007 - 2010: esordio da professionista, trasferta in Sudamerica e primo titolo ITF.\nNel marzo 2007 debutta a 15 anni tra i professionisti dell'ITF Men's Circuit con una sconfitta nelle qualificazioni del torneo Italy F8 Futures di Frascati. La prima vittoria nel circuito arriva a settembre nell'Italy F32 di Olbia, ma non gli \u00e8 sufficiente per superare le qualificazioni. Nel febbraio 2008 entra con una wild card per la prima volta nel tabellone principale di un Futures all'Italy F3 di Castel Gandolfo e viene battuto al primo turno. Dopo una sosta di alcuni mesi per un infortunio al polso, nel settembre 2008 vince il suo primo incontro in un tabellone principale ITF al torneo Italy F29 di Torre del Greco e guadagna il suo primo punto ATP. Nell'aprile 2009 tenta senza successo per la prima volta la qualificazione a un torneo Challenger al Rai Open 2009 di Roma e in luglio gioca con una wild card il primo incontro nel tabellone principale di un Challenger a San Benedetto del Tronto, perdendo in due set.\nNell'aprile del 2010 sceglie la via delle accademie in Argentina, paese di nascita delle sue due allenatrici, prendendo confidenza con i campi in terra rossa, nonostante prediliga le superfici veloci dove pu\u00f2 esprimere al meglio il servizio. In agosto perde a Salta in Argentina la prima finale disputata in un torneo ITF, l'Argentina F17. Il 27 novembre 2010 si aggiudica il primo torneo in carriera, il Chile F6 di Rancagua in Cile, battendo in finale Cristobal Saavedra in due set.\n2011: l\u2019infortunio alla mano.\nIn febbraio supera le qualificazioni del torneo Challenger di Salinas e vince il suo primo incontro nel tabellone principale di un Challenger prima di essere eliminato negli ottavi di finale, lo stesso risultato ottenuto al successivo Challenger di Santiago del Cile. Agli inizi di aprile si impone in due set nella finale in singolare del Futures di Vi\u00f1a del Mar e quello stesso giorno vince anche il suo primo titolo in doppio. Il 1\u00ba maggio viene sconfitto nella finale del Futures di Bell Ville.\nTorna quindi in Italia e il 5 giugno si aggiudica il terzo titolo in singolare battendo Christian Lindell nella finale dell'Italy F12 di Bergamo, arrivando cos\u00ec al 332\u00ba posto nel ranking ATP. In giugno esce al secondo turno nei Challenger di Milano e di Torino, risultati che gli consentono di salire alla posizione n\u00ba 306. Quell'estate subisce un grave infortunio ai legamenti della mano destra che rischia di compromettergli la carriera. L'incidente lo tiene fuori dalle gare per circa un anno e gli fa perdere tutti i punti ATP accumulati.\n2012 - 2013\uff1arisalita in classifica.\nTorna in Argentina e nell'agosto 2012 fa il suo rientro nel circuito ITF dopo l'infortunio; in settembre raggiunge la semifinale al Futures Argentina F24 di San Juan, in ottobre vince il torneo Chile F9 di Santiago e raggiunge la finale al Chile F10 di Villa Alemana, rientrando cos\u00ec al 702\u00ba posto del ranking ATP dopo essere stato al 1178\u00ba in luglio.\nNel febbraio 2013 partecipa per la prima volta alle qualificazioni di un torneo ATP, a Buenos Aires e viene subito eliminato al primo turno. Subito dopo disputa la sua prima semifinale del circuito Challenger al torneo di Salinas, dove viene battuto in due set da Renzo Olivo. In estate raggiunge la semifinale anche al Challenger di San Benedetto del Tronto e perde in due set da Andrej Martin. Rientra in Sudamerica e in settembre giunge in finale nel Futures F17 di La Rioja sia in singolare sia in doppio. In ottobre risale al 317\u00ba posto del ranking.\n2014 - 2016\uff1atop 200 in singolare, primo Challenger in doppio e nuovi infortuni.\nNel 2014 torna al successo in singolare nei tornei ITF, affermandosi in febbraio nell'F3 e nell'F4 di Sharm el Sheikh, in aprile nell'F9 di Santa Margherita di Pula, in giugno nell'F20 di Busto Arsizio e in settembre nell'F5 di Cartagine. In aprile arriva ai quarti nel Challenger di Vercelli superando negli ottavi per la prima volta un top 100 ATP, il n\u00ba 98 David Goffin. In maggio fa la sua prima apparizione nel tabellone principale degli Internazionali d'Italia e perde al primo turno in tre set da Simone Bolelli, dopo aver superato le qualificazioni a spese di Albert Monta\u00f1\u00e9s (n\u00ba 58 ATP) e Bla\u017e Rola.\nIn agosto partecipa per la prima volta alle qualificazioni degli US Open, perdendo 6-7, 7-6, 6-7 al primo turno dal n\u00ba 139 ATP Micha\u0142 Przysi\u0119\u017cny. Vince in stagione anche diversi tornei minori in doppio, tra i quali spicca il primo titolo Challenger in carriera, conquistato in settembre a Meknes con Hans Podlipnik-Castillo sconfiggendo in finale la coppia Gerard Granollers/Jordi Samper Monta\u00f1a. Grazie alla semifinale raggiunta in singolare in ottobre al Challenger di Indore, entra per la prima volta tra i primi 200 della classifica ATP.\nDopo essersi appena ripreso da alcuni problemi fisici, nel marzo 2015 durante un allenamento subisce la frattura dello scafoide della mano sinistra, rientra a maggio e per alcuni mesi non ottiene risultati di rilievo. In settembre vince in singolare i tornei Futures F20 di Santa Margherita di Pula, e in novembre l'F4 e F5 di Casablanca. In doppio conquista il titolo Futures F9 a Santa Margherita di Pula.\nA inizio 2016 subisce un infortunio alla schiena che lo tiene lontano diversi mesi dai campi e rientra in luglio, ripartendo dalla 562\u00aa posizione del ranking mondiale. Nel finale di stagione vince in singolare il Futures F28 di Reggio Emilia e gli F30, F33 e F36 di Santa Margherita di Pula, arrivando ai quarti nel Challenger di Andria.\n2017: partecipazione ai primi Slam e primo Challenger in singolare.\nNel febbraio 2017 vince in singolare il torneo F3 di Paguera e l'F7 di Hammamet. Il 2 aprile si aggiudica l'F9 di Madrid, dopo il quale si dedica quasi esclusivamente ai tornei Challenger. A fine aprile perde in semifinale al Challenger di Francavilla contro Alessandro Giannessi. Il 7 maggio vince il suo primo torneo in singolare nel circuito Challenger al Prosperita Open di Ostrava, superando nell'ordine Lorenzo Giustino, Rub\u00e9n Ram\u00edrez Hidalgo, Roberto Carball\u00e9s Baena, Adam Pavl\u00e1sek e in finale Marco Cecchinato con il punteggio di 6-2 3-6 6-4. Al successivo Roma Open arriva ai quarti di finale, dove viene sconfitto da Yannick Maden. Questi risultati gli consentono di salire al 155\u00ba posto del ranking mondiale.\nIn maggio partecipa per la prima volta alle qualificazioni del Roland Garros, ma viene sconfitto al primo turno. A Wimbledon accede per la prima volta al main draw di un torneo del Grande Slam eliminando nei turni preliminari Salvatore Caruso, Quentin Halys e Peter Polansky. Il debutto nei Championships lo vede sconfitto dal diciannovenne Andrej Rubl\u00ebv, a sua volta debuttante nel torneo, con il punteggio di 7-6 3-6 5-7 6-1 5-7. A fine torneo sale al 146\u00ba posto della classifica ATP. In agosto supera le qualificazioni degli US Open senza perdere un set, battendo nel turno decisivo Peter Gojowczyk. Al primo turno del tabellone principale ottiene la prima vittoria in carriera nel circuito maggiore superando in quattro set il n\u00ba 26 ATP Fabio Fognini, al termine di un incontro contrassegnato dal nervosismo dell'avversario. Al secondo turno perde in tre set contro Viktor Troicki. Questi risultati gli consentono di arrivare al 125\u00ba posto della classifica mondiale.\nEliminato nei quarti al Challenger di Sibiu, supera le qualificazioni del torneo ATP di Anversa sconfiggendo Yannick Maden e Vasek Pospisil. Al primo turno del main draw viene battuto dall'ex numero tre del mondo David Ferrer al tie-break del terzo set, dopo aver mancato un match-point nel terzo set. Dopo aver disputato due Challenger a Mouilleron Le Captif e Brescia, chiude l'anno alla 133\u00aa posizione del ranking, suo miglior piazzamento di fine stagione in carriera.\n2018\uff1asecondo Challenger in singolare.\nApre il 2018 superando le qualificazioni a Doha con le vittorie sbalorditive su \u0160afr\u00e1nek e \u0160etki\u0107; al primo turno sconfigge Jabor Al-Mutawa e al secondo viene eliminato da Guido Pella. Esce al secondo turno anche al torneo ATP di Quito per mano di Nicol\u00e1s Jarry, dopo aver battuto al primo turno Pablo And\u00fajar. All\u2019ATP 250 di New York supera le qualificazioni e viene sconfitto al primo turno da J\u00e9r\u00e9my Chardy. Anche nel 250 di Marsiglia entra nel main draw attraverso le qualificazioni, eliminando Alexei Popyrin e Yannick Maden. Al primo turno supera in due set la wild card locale Hugo Gaston e al secondo si arrende a Tom\u00e1\u0161 Berdych in tre set. A fine febbraio viene eliminato da Ernests Gulbis nelle qualificazioni dell'ATP 500 di Dubai. Nella prima edizione del Challenger di Marbella \u00e8 testa di serie n\u00ba 7 e il 1\u00ba aprile batte 6-3, 6-3 in finale Guido Andreozzi conquistando il suo secondo trofeo Challenger in singolare. Il 23 aprile sale alla 108\u00aa posizione del ranking.\nEliminato nelle qualificazioni a Monte-Carlo, a Madrid e al Roland Garros, accede al tabellone principale di Wimbledon superando Alessandro Giannessi nel turno decisivo delle qualificazioni. Nel primo turno del main draw cede al quarto set contro John Millman. Sempre in luglio supera le qualificazione anche a Umago e al primo turno viene battuto da Ji\u0159\u00ed Vesel\u00fd in tre set. Accede per la prima volta al main draw degli US Open superando nelle qualificazioni Matteo Donati, Evan King e Estrella Burgos; \u00e8 costretto al ritiro per crampi durante l'incontro di primo turno con Hubert Hurkacz. Nell'ultima parte di stagione raggiunge altre due semifinali Challenger a Biella, dove \u00e8 battuto da Stefano Napolitano, e a Brest, dove viene di nuovo sconfitto da Hurkacz.\n2019: top 80, primi quarti ATP e due titoli Challenger.\nIn gennaio supera le qualificazioni agli Australian Open con i successi su Andrej Martin, G\u014d Soeda e Kimmer Coppejans. Al primo turno sconfigge in quattro set Guido Andreozzi, ottenendo la sua seconda vittoria in carriera in uno Slam. Al secondo turno si arrende a Nikoloz Basilashvili dopo essere stato in vantaggio di due set a uno. In febbraio supera le qualificazioni anche al torneo ATP di Sofia e al primo turno viene sconfitto da Jan-Lennard Struff. Subito dopo arriva in semifinale al Challenger di Cherbourg. Il 28 aprile sconfigge il tedesco Oscar Otte per 6-3, 6-73, 6-3 nella finale di Francavilla al Mare, aggiudicandosi il terzo titolo Challenger in singolare. La settimana dopo arriva ai quarti al Challenger di Ostrava e in maggio viene battuto da Filip Krajinovi\u0107 in semifinale al Challenger di Heilbronn.\nConferma il buon momento di forma a fine mese superando per la prima volta le qualificazioni al Roland Garros, battendo nell'ordine Jurij Rodionov, Nino Serdaru\u0161i\u0107 e Steve Darcis. Al primo turno soccombe in cinque set a Adrian Mannarino, dopo essere stato in vantaggio due set a uno. A fine torneo passa sotto la guida tecnica di Simone Vagnozzi, che era stato fino ad allora il coach di Marco Cecchinato, portandolo l'anno prima alla semifinale dello Slam parigino. Al Challenger di Shymkent perde la finale in due set contro Andrej Martin e, grazie ai quarti di finale raggiunti nel Challenger di Parma, raggiunge la posizione n\u00ba 100 della classifica mondiale.\nNell'ATP 250 di Umago, raggiunge per la prima volta i quarti di finale nel circuito maggiore, eliminando al primo turno Thomas Fabbiano e al secondo il n\u00ba 9 del mondo Fabio Fognini, ritiratosi all'inizio del secondo set dopo aver perso il primo, contro il quale ottiene la sua prima vittoria in carriera su un top 10. Nel turno successivo viene sconfitto in tre set da Attila Bal\u00e1zs. Nel 250 di Gstaad supera al primo turno il qualificato Daniel Elahi Gal\u00e1n prima di cedere a Roberto Carball\u00e9s Baena. Il 4 agosto conquista a Sopot il secondo torneo Challenger in stagione superando nell'ordine Daniel Michalski, Gast\u00e3o Elias, Mohamed Safwat, Tristan Lamasine e in finale Filip Horansk\u00fd. Al termine del torneo si issa alla 79\u00aa posizione del ranking ATP.\nViene sconfitto all'esordio nella sua terza partecipazione agli US Open da Benchetrit. Torna a giocare nei Challenger e viene eliminato in semifinale da Martin a Como e nei quarti a Genova dal futuro vincitore Sonego. All'ATP 250 di San Pietroburgo viene subito estromesso da Maxime Janvier mentre supera al primo turno a Stoccolma Reilly Opelka prima di uscire per mano di Y\u016bichi Sugita. Anche nel 500 di Vienna supera il primo turno battendo la wild card locale Miedler ed esce di scena al turno successivo per mano di Fucsovics. Conclude l'anno senza ottenere risultati di rilievo e chiude la stagione all'84\u00ba posto del ranking.\n2020\uff1aesordio in Coppa Davis e terzo turno a Roma e al Roland Garros.\nNella prima edizione dell'ATP Cup viene convocato in singolare dal capitano non giocatore della squadra italiana Alberto Giraudo per sostituire l'infortunato Matteo Berrettini. Nella prima sfida, persa dall'Italia contro la Russia, Travaglia viene sconfitto in due set da Karen Khachanov. Batte quindi in due set il norvegese Viktor Durasovic, ottenendo il suo primo successo in una competizione a squadre con l'Italia. Superando in due tie-break anche il n\u00ba 31 del mondo Taylor Fritz, quarto top 40 da lui sconfitto in carriera, contribuisce al 3-0 dell'Italia sugli Stati Uniti, che non \u00e8 tuttavia sufficiente alla qualificazione degli \"azzurri\" ai quarti di finale. Prima degli Australian Open raggiunge la finale al Bendigo Challenger senza perdere un set e si arrende nell'atto conclusivo a Steve Johnson dopo due tie-break. Nello Slam australiano viene eliminato al primo turno da Christian Gar\u00edn. Il 20 gennaio raggiunge la posizione numero 74 della classifica mondiale, ritoccando il suo best ranking. \nNell'ATP 250 di Pune \u00e8 testa di serie numero tre, beneficia di un bye e negli ottavi viene sconfitto da Il'ja Iva\u0161ka. Dopo la semifinale persa con Benjamin Bonzi al Challenger di Bangalore, al 250 di Marsiglia viene sconfitto al primo turno da F\u00e9lix Auger-Aliassime dopo aver mancato due match point nel secondo set. A inizio marzo debutta in Coppa Davis nel turno di qualificazione giocato a Cagliari contro la Corea del Sud e sconfigge Yunseong Chung per 6-0, 6-1.\nDopo l'interruzione della stagione a causa della pandemia di Covid, torna in campo nel doppio appuntamento newyorkese, perdendo al primo turno di qualificazione del Western &amp; Southern Open contro Gombos e al primo turno degli US Open, per mano di Thompson. Dopo le semifinali nel Challenger di Prost\u011bjov, ottiene una wild card per gli Internazionali d'Italia e raggiunge per la prima volta gli ottavi di finale in un Masters 1000 battendo i top 30 Taylor Fritz e Borna \u0106ori\u0107, cede quindi in due tie break nel derby con Berrettini. Nell'insolita edizione autunnale del Roland Garros ottiene il suo miglior risultato in una prova dello Slam eliminando prima Andujar in tre set e poi Nishikori in un match terminato al quinto set dopo quasi quattro ore di gioco. Al terzo turno raccoglie solo 5 giochi nel suo primo confronto con il dominatore storico del torneo Rafael Nadal; il risultato gli permette comunque di migliorare il proprio best ranking ATP salendo in 70\u00aa posizione.\nCostretto al ritiro durante il primo turno in Sardegna contro Andrea Pellegrino, viene sconfitto all'esordio ad Astana da Tommy Paul; chiude la stagione conquistando per la prima volta la qualificazione al Paris Masters ai danni di Sousa e Mager; al primo turno subisce un duplice 6-4 da Alex De Minaur.\n2021: prima finale ATP, top 60.\nInizia la stagione al 250 di Adalia dove raggiunge per la seconda volta i quarti di finale nel circuito maggiore, superando nell'ordine la testa di serie n\u00ba 7 Miomir Kecmanovic ed Emil Ruusuvuori, prima di essere estromesso dalla testa di serie n\u00ba 2 David Goffin. Nel successivo ATP 250 di Melbourne 1 ottiene il suo miglior risultato in carriera conquistando la finale grazie ai successi su Roberto Carball\u00e9s Baena, Sam Querrey, Aleksandr Bublik, Hubert Hurkacz e Thiago Monteiro. Nell'atto conclusivo si arrende in due set a Jannik Sinner. L'8 febbraio raggiunge la posizione numero 60 della classifica ATP. Nei successivi 8 tornei vince solo 4 incontri di qualificazione a Monte Carlo e a Madrid; torna a vincere in un main draw agli Internazionali d'Italia superando Beno\u00eet Paire e al secondo turno viene eliminato da Denis Shapovalov. Si ritira durante l'incontro di primo turno del successivo ATP 250 di Ginevra e subito dopo viene annunciata la fine della collaborazione con il coach Vagnozzi. Il momento negativo continua con un solo incontro vinto nei successivi cinque tornei, e tra le eliminazioni al primo turno vi sono quelle al Roland Garros e a Wimbledon. In giugno si affida alla guida tecnica di Uros Vico. Torna a vincere due incontri di fila in luglio all'ATP di Umago, dove sconfigge Jaume Munar e Carlos Taberner e nei quarti raccoglie solo tre giochi contro Albert Ramos Vi\u00f1olas. Eliminato al primo turno anche agli US Open, in settembre raggiunge la semifinale al Bucarest Challenger e la settimana successiva ha la meglio su Thanasi Kokkinakis nella finale del Challenger di Sibiu, tornando a vincere un titolo dopo oltre due anni. Recupera altre posizioni nel ranking con le semifinali raggiunte nei Challenger a Napoli e a Bratislava e chiude l'anno alla 78\u00aa.\n2022: discesa nel ranking.\nSconfitto al primo turno nei primi tre tornei stagionali, tra cui l'Australian Open, i quarti di finale raggiunti a Pune non sono sufficienti a compensare gli ottimi risultati di inizio 2021, esce cos\u00ec dalla top 100 e a febbraio si trova alla 119\u00aa posizione mondiale, la peggiore dal maggio 2019.\nCaratteristiche tecniche.\nI punti forti di Stefano Travaglia sono il servizio, che spesso gli permette di mettere a segno degli \"ace\" e salvare palle break, e il dritto. La prima palla di servizio \u00e8 molto veloce e la seconda \u00e8 pi\u00f9 lenta ma molto tagliata. Il dritto \u00e8 carico di \"topspin\" mentre gioca spesso il rovescio a due mani, anche se non mancano le occasioni in cui effettua passanti di rovescio a una sola mano.\nStatistiche.\n\"Aggiornate al 20 febbraio 2022.\""}
{"id": "3498178", "revid": "1573940", "url": "https://it.wikipedia.org/wiki?curid=3498178", "title": "Abu Faraj al-Libi", "text": "\u00c8 accusato dalle autorit\u00e0 statunitensi di essere stato il capo delle azioni terroristiche di al-Q\u0101\u02bfida nel Pakistan e il successore presunto di Khalid Shaykh Muhammad dopo l'arresto di questi nel marzo 2003.\nAbu Faraj al-Libi sarebbe stato a capo del cosiddetto \u00abDipartimento delle operazioni esterne\u00bb di al-Q\u0101\u02bfida dall'aprile del 2003 al maggio del 2005, data del suo arresto a Mardan (Pakistan) da parte delle autorit\u00e0 pakistane. Da allora sarebbe scomparso, diventando uno dei \u00abdetenuti fantasma\u00bb della CIA, prima di essere trasferito nel Campo di prigionia di Guant\u00e1namo.\nBiografia.\nOriginario della Libia (come rivela la sua \"nisba\"), sarebbe stato implicato in due tentativi di assassinio del presidente della repubblica pakistana, il generale Pervez Musharraf nel dicembre 2003. Definito da alcuni come assai vicino a Osama bin Laden, \u00e8 stato considerato il numero 3 di al-Q\u0101\u02bfida, e si crede che egli dipendesse esclusivamente da Bin Laden e da al-Zawahiri.\nNell'aprile del 2004, in occasione di una riunione segreta tenuta a Quetta, egli sarebbe stato eletto ufficialmente \"Emiro\" del \u00abDipartimento delle operazioni esterne\u00bb dell'organizzazione terroristica. Nuovo cervello del Jih\u0101d proclamato contro tutto il mondo (non islamico ma anche islamico filo-occidentale), egli avrebbe preso il posto di Khalid Shaykh Muhammad, principale coordinatore degli attentati dell'11 settembre, e sarebbe stato soprannominato \"il cervello di Bin Laden\".\nAvrebbe scelto Londra come sua principale base, progettando almeno due attentati, nel mese di maggio 2004, secondo alcuni documenti rinvenuti in occasione dell'arresto di un gruppo di attivisti. Il primo progetto mirava a colpire il centro di ascolto britannico - anello importante della rete mondiale, definita Echelon, della NSA americana, e il secondo avrebbe previsto l'omicidio del Primo ministro britannico Tony Blair, ricorrendo a forbici contaminate con la ricina. La scelta di Londra si sarebbe basata innanzi tutto sulla forte presenza in tutta la Gran Bretagna di numerosi combattenti fondamentalisti integrati nella popolazione, originari del Pakistan e del Maghreb.\nArresto.\nNaim Nur Khan, ingegnere pakistano-britannico, uno dei suoi pi\u00f9 intimi luogotenenti, \u00e8 arrestato nel giugno 2004, a Lahore (Pakistan), in compagnia di Khalfan Gailani, ricercato dopo gli attentati alle ambasciate statunitensi in Africa del 1998. Sugli \"hard disk\" dei loro computer, sarebbero stati trovati due piani d'attacco:\nAb\u016b Faraj al-L\u012bb\u012b \u00e8 infine stato arrestato il luned\u00ec 2 maggio 2005 a Mardan dalle autorit\u00e0 pakistane grazie a informative dei servizi segreti statunitensi. Secondo la versione ufficiale, il suo arresto con altri cinque militanti ha avuto luogo al termine di un violento scambio di colpi d'arma da fuoco all'uscita di Mardan, a 50\u00a0km a nord di Pesh\u0101war, capoluogo della provincia di Khyber Pakhtunkhwa, conosciuta per essere particolarmente \"conservatrice\" dal punto di vista ideologico-religioso. Dopo due anni di sforzi, i servizi segreti pakistani, assistiti dalla CIA, erano giunti a pedinare un compagno di al-L\u012bb\u012b, che chiedeva di incontrare il suo capo. L'appuntamento fu preso nel cimitero di Mardan, messo sotto stretta sorveglianza da parte degli agenti dei servizi segreti, che indossavano dei burqa. Al-L\u012bb\u012b sarebbe giunto in motocicletta fino all'ingresso del cimitero, poi avrebbe camminato verso il luogo dell'incontro. Ma, mentre passava nei pressi del primo agente nascosto sotto il suo burqa, questi gli sarebbe balzato addosso per arrestarlo.\nBench\u00e9 non figurasse sulla lista ufficiale dei terroristi pi\u00f9 ricercati dall'FBI, per la sua cattura era stata stanziata una taglia di 5 milioni di dollari. Il Pakistan ne aveva del pari stanziata una di 20 milioni di rupie (285 000 euro) per la sua cattura.\nAl-L\u012bb\u012b \u00e8 stato \"attivamente\" interrogato dai servizi segreti pakistani per ottenere informazioni su Bin Laden. Documenti sequestrati al momento della sua cattura avrebbero messo in luce l'esistenza di un commando infiltrato negli Stati Uniti in vista di preparare un'operazione descritta come \u00ab11 settembre bis\u00bb.\nLe inchieste.\nDopo l'arresto di Ab\u016b Faraj al-L\u012bb\u012b, i responsabili dei servizi segreti avevano creduto che un attacco contro il \"tube\" di Londra non fosse credibile in un prossimo avvenire, cosa clamorosamente smentita il 7 luglio del 2005. Ci\u00f2 implic\u00f2 chiaramente per i servizi anti-terrorismo che lo smantellamento di una cellula terroristica non era in grado di mettere in crisi l'organizzazione e che era quindi necessario condurre rapidamente un'inchiesta mirante a neutralizzare del tutto gli esecutori morali e materiali.\nA seguito di nuove inchieste, appare dunque assai probabile che:"}
{"id": "3498183", "revid": "104458", "url": "https://it.wikipedia.org/wiki?curid=3498183", "title": "Uladzimer Dra\u010do\u016d", "text": ""}
{"id": "3498185", "revid": "104458", "url": "https://it.wikipedia.org/wiki?curid=3498185", "title": "Uladzimer Dracou", "text": ""}
{"id": "3498191", "revid": "11959", "url": "https://it.wikipedia.org/wiki?curid=3498191", "title": "Abu Faraj al-Libbi", "text": ""}
{"id": "3498192", "revid": "446353", "url": "https://it.wikipedia.org/wiki?curid=3498192", "title": "USS South Dakota (BB-57)", "text": "La USS \"South Dakota\" (BB-57) fu una corazzata della U.S. Navy e venne costruita dopo la scadenza dei trattati navali di Washington e di Londra. Capostipite dell'omonima classe, costruita dopo la classe North Carolina, \u00e8 stata la terza nave della Marina degli Stati Uniti ad essere chiamata in onore del 40\u00ba Stato, dopo un incrociatore corazzato della classe Pennsylvania ed una corazzata del 1920 il cui programma venne interamente cancellato a causa dell Trattato navale di Washington.\nIl progetto.\nL'U.S. Navy pianific\u00f2 la costruzione della classe sulla base della precedente classe North Carolina, equipaggiandole con 9 cannoni principali da 406\u00a0mm in tre torri trinate. L'elevata velocit\u00e0 della nave (pari a 27 nodi), le classificava come corazzate veloci e consentiva a queste corazzate di agire in sincronia con le portaerei, come di norma accaduto durante la Guerra del Pacifico.\nServizio.\nLa nave prest\u00f2 servizio inizialmente con la flotta del Pacifico, poi brevemente con la flotta atlantica, operando insieme alla Home Fleet britannica durante la caccia alla Tirpitz. Il 21 agosto 1943 ripart\u00ec da Norfolk per raggiungere nuovamente la flotta del Pacifico. In questa parte del servizio, partecip\u00f2 alle operazioni della campagna di Guadalcanal e con le corazzate veloci di scorta alla scorta dei task group di portaerei, effettu\u00f2 vari bombardamenti costieri, compresi alcuni sulle coste giapponesi e durante la battaglia di Okinawa.\nL'impresa di Guadalcanal.\nLa Marina nipponica, stava quindi approfittando della congiuntura favorevole, per tentare di rinconquistare quell'isola dalla cos\u00ec elevata rilevanza strategica. Il 12 novembre, venne pianificato perci\u00f2, un ulteriore cannoneggiamento dell'aeroporto e, a tal fine, venne inviato un gruppo navale da bombardamento, al quale per\u00f2 rispose la Marina statunitense, facendo dirigere immediatamente sul posto la sua forza navale. Ne scatur\u00ec quella che viene spesso indicata come la Terza battaglia delle Salomone, nella quale la flotta americana riusc\u00ec a mettere in fuga le unit\u00e0 giapponesi, subendo per\u00f2 ingenti danni. Due giorni dopo, il 14 novembre, quando i giapponesi portarono un nuovo attacco all'isola, le sole unit\u00e0 americane ancora in grado di affrontare il nemico erano le corazzate \"Washington\" e \"South Dakota\", accompagnate da 4 cacciatorpediniere (Preston, Walke, Benham e Gwin): per l'U.S. Navy si tratt\u00f2 del momento pi\u00f9 critico di tutta la campagna di Guadalcanal. Nella battaglia navale combattuta la notte del 14 novembre i cacciatorpediniere americani furono distrutti, mentre la \"South Dakota\", sotto il fuoco convergente delle navi nemiche guidate dalla corazzata \"Kirishima\", si trov\u00f2 priva di energia elettrica per i colpi ricevuti e per un errore del direttore di macchina nel ripristinare i fusibili principali; di conseguenza si trov\u00f2 ridotta al silenzio senza neanche l'energia per brandeggiare le torri, con i sistemi radar e radio fuori uso; evidenziata da relitti in fiamme ricevette altri colpi e protetta dalla sua pesante corazzatura si allontan\u00f2 dalla zona della battaglia. Per contro la Washington, rimasta illesa, si diresse verso la \"Kirishima\" esplodendole contro una serie di precise cannonate guidate dal suo radar: in 7 minuti andarono a segno 9 proiettili da 406\u00a0mm e oltre 40 munizioni da 127\u00a0mm, che misero fuori combattimento la corazzata giapponese. Dopo questo combattimento le operazioni di bombardamento da parte della Marina giapponese cessarono e i Giapponesi persero l'opportunit\u00e0 di riconquistare Guadalcanal. La nave venne riparata parzialmente dalla nave officina USS \"Prometheus\" a Noumea, in modo da poter intraprendere il viaggio verso gli Stati Uniti, partendo il 25 novembre verso Tongatapu. Arrivata a New York il 18 dicembre, rimase ai lavori fino al 25 febbraio 1943, e dopo le prove post-lavori oper\u00f2 in Atlantico insieme alla portaerei USS \"Ranger\"."}
{"id": "3498197", "revid": "300067", "url": "https://it.wikipedia.org/wiki?curid=3498197", "title": "Bill Hosket Jr.", "text": ""}
{"id": "3498199", "revid": "212348", "url": "https://it.wikipedia.org/wiki?curid=3498199", "title": "Dan Glickman", "text": "Deputato democratico del Kansas per ben 18 anni, dal 1977 al 1995, \u00e8 poi entrato a far parte del Gabinetto degli Stati Uniti d'America del Presidente Clinton come Segretario dell'Agricoltura, restando in carica dal 1995 al 2001.\nDal 2004 al 2010 ha presieduto la Motion Picture Association of America (\"Organizzazione americana dei produttori cinematografici\", MPAA)."}
{"id": "3498206", "revid": "2039709", "url": "https://it.wikipedia.org/wiki?curid=3498206", "title": "Mirco Della Vecchia", "text": "Biografia.\nDiplomatosi all'istituto alberghiero \"D\u00e9odat de Dolomieu\" di Longarone nel 1998, divenne campione italiano di cioccolateria nel 2007, ottenendo nuovamente il titolo nel 2008. Nel 2008 fonda, assieme ad altri colleghi, Fine Chocolate Organization; un'associazione degli artigiani italiani del cioccolato, di cui \u00e8 presidente. Dal 2009 \u00e8 presidente della \"Confederazione nazionale artigianato alimentare\" della Regione Veneto. Nel 2011 viene eletto vicepresidente CNA e nel 2013 presidente nazionale dell'unione alimentare artigianale e nel 2017 viene confermato in qualit\u00e0 di presidente.\nNel 2014 entra a far parte dello staff della trasmissione televisiva \"Detto Fatto\" in onda su Rai2 e diventa membro del tavolo della commissione europa del Food Forum. Dal 2018 al 2019 entra a far parte del cast della trasmissione televisiva La prova del Cuoco in onda su Rai1, durante lo stesso periodo partecipa a vari programmi televisivi targati Rai quali I Fatti vostri con Giancarlo Magalli e Mi manda Rai3 con Salvo Sottile.\nMirco Della Vecchia \u00e8 il cioccolatiere che detiene il maggior numero di Guinness mondiali nel settore della pasticceria e della cioccolateria, uno dei quali conferitogli nel 2011 per il cono gelato pi\u00f9 grande del mondo.\nMirco Della Vecchia e Alessandro Marrone realizzano nel 2019 in occasione del 50\u00ba compleanno di Michael Schumacher una Ferrari F2004 di cioccolato a grandezza naturale."}
{"id": "3498209", "revid": "984922", "url": "https://it.wikipedia.org/wiki?curid=3498209", "title": "Sh2-247", "text": "Sh2-247 \u00e8 una nebulosa a emissione visibile nella costellazione dei Gemelli.\nSi trova nella parte sudoccidentale della costellazione, al confine con Orione. La sua declinazione non \u00e8 particolarmente settentrionale e ci\u00f2 fa s\u00ec che essa possa essere osservata agevolmente da entrambi gli emisferi celesti, sebbene gli osservatori dell'emisfero boreale siano leggermente pi\u00f9 avvantaggiati; il periodo in cui la sua osservazione \u00e8 ottimale nel cielo serale \u00e8 compreso fra i mesi di novembre e marzo.\nSh2-247 \u00e8 una piccola regione H II dall'aspetto sferoidale il cui diametro apparente si aggira attorno agli 8-9', legata fisicamente alla regione dell'associazione OB Gemini OB1; contiene al suo interno una stella bianco-azzurra di sequenza principale di classe B0V e presenta delle strutture a filamenti spazialmente distinte, uno dei quali ha una velocit\u00e0 radiale di circa 2\u00a0km\u00a0s\u22121 e si estende sul bordo orientale della nube ed \u00e8 quasi certamente fisicamente legato alla regione H II, mentre un secondo filamento dalla velocit\u00e0 di circa 10\u201312\u00a0km s\u22121 si estende verso sud in direzione della vicina nube Sh2-252. Vi \u00e8 poi un ulteriore filamento, dalla velocit\u00e0 radiale simile a quella del primo, che si protrae verso l'esterno. Nella parte settentrionale il confine della nebulosa si fa netto, indice del fatto che vi \u00e8 un punto di contatto con una nube non illuminata molto densa."}
{"id": "3498211", "revid": "1305772", "url": "https://it.wikipedia.org/wiki?curid=3498211", "title": "Cer\u00f2 di Sotto", "text": "Cer\u00f2 di Sotto, gi\u00e0 Cerou di Sotto (in sloveno Dolnje Cerovo, gi\u00e0 \"Cerovo Dolenje\", in tedesco \"Unter Cerou\", in friulano \"Cer\u00f2 di sot\") \u00e8 un paese della Slovenia, nel comune di C\u00f2llio.\nLa localit\u00e0 \u00e8 situata a 6,3\u00a0km a sudest del capoluogo comunale e 1,8\u00a0km dall'Italia con cui confina direttamente; in essa sono presenti gli agglomerati di \"Bregar\", Case Zottig (\"Vr\u0161\u010devi\"), \"\u010cr\u010dek\", \"\u010cepon\", \"Kmeti\u0161\u010de\", Nacongnisci (\"Kurm\u0161\u010de\"), Perfezionavich (\"Mlak\"), \"Na Palu\u0161\u010di\", \"Pod grivo\", Versa/Pattoco (\"Gorkini\"), Patocorsureiolavich (\"\u010cuj\u010devi\"), Penlinorciavich (\"Ferlih\"), \"\u0160turm\", \"Voglar\", \"Zanovi\".\nLa chiesa parrocchiale \u00e8 dedicata a san Lorenzo.\nStoria.\nDopo la caduta dell'Impero romano, e la parentesi del Regno ostrogoto, a seguito della Guerra gotica (553) promossa dall'imperatore Giustiniano I il C\u00f2llio entr\u00f2 a far parte dei domini bizantini.\nDopo la calata, nel 568, attraverso la Valle del Vipacco nell'Italia settentrionale dei Longobardi, seguiti poi da popolazioni slave, entr\u00f2 a far parte del Ducato del Friuli.\nIn seguito alla caduta del regno longobardo e alla sua inclusione nei domini di Carlo Magno, nel 781 entr\u00f2 nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Alla morte di Pipino nell'810, il territorio pass\u00f2 in mano al figlio Bernardo.\nCon la morte di Carlo Magno nell'814, la carica imperiale pass\u00f2 a Ludovico I che affid\u00f2 il Regno d'Italia al suo primogenito Lotario, il quale gi\u00e0 nell'828 (dopo aver deposto Baldrico per non aver saputo difendere le frontiere orientali dagli Slavi) divise la parte orientale del Regno, ossia la Marca Orientale (o del Friuli), in quattro contee: Verona, Friuli, Carniola e Istria (comprendente il Carso e parte della Carniola interna).\nIn seguito al Trattato di Verdun, nell'843, le contee di Istria e Friuli (conglobate nella \u201cMarca d'Aquileia\u201d) entrarono a far parte del \"Regnum Italicum\" poi, nel 951, della Marca di Verona e Aquileia; dopo un'iniziale sottomissione al Ducato di Baviera dal 952, nel 976 pass\u00f2 al Ducato di Carinzia appena costituito dall'imperatore Ottone II.\nNel 1077 il C\u00f2llio pass\u00f2 al Principato ecclesiastico di Aquileia.\nTutto il Collio rest\u00f2 in mani patriarcali fino al 1330 quando la sua parte orientale venne annessa dalla Contea di Gorizia, mentre la sua parte pi\u00f9 occidentale rimase ai Patriarchi e passando a sua volta, dopo il 1420, sotto l'autorit\u00e0 della Repubblica di Venezia.\nNel 1500 gli Asburgo s'impossessano della Contea di Gorizia, divenuta poi Contea di Gorizia e Gradisca, e quindi di territori fortemente ambiti dalla Serenissima la quale mirava ad espandersi ad est dell'Isonzo; l'assetto territoriale tra le due potenze, stabilito dal Trattato di Noyon (a causa del quale la Serenissima perse l'alta valle del fiume Isonzo) e sancito da quello di Worms (1521), diede luogo a una linea di confine tortuosa ed incerta, con enclavi arciducali in territorio veneziano e viceversa; anche la pace firmata a Madrid dopo la sanguinosa Guerra di Gradisca ristabil\u00ec con meticolosa precisione il confine preesistente; in particolare Cer\u00f2 di Sotto si trovava a pochi Km ad est dal confine con i territori veneziani.\nCon la Convenzione di Fontainebleau del 1807, pass\u00f2, per un breve periodo fino al 1814, assieme a tutti i territori sulla sponda destra del fiume Isonzo, nel Regno d\u2019Italia napoleonico sotto il Dipartimento di Passariano, assieme a Cer\u00f2 di Sopra, come frazione di San Floriano del Collio.\nCol Congresso di Vienna nel 1815 rientr\u00f2, sempre assieme a Cer\u00f2 di Sopra, a far parte dei domini asburgici nel Regno d'Illiria come comune autonomo; pass\u00f2 in seguito sotto il profilo amministrativo al Litorale austriaco nel 1849 come frazione del comune di San Floriano del Collio.\nDopo la prima guerra mondiale fu annesso al Regno d\u2019Italia e venne congiunto alla provincia di Gorizia. In seguito all'abolizione della stessa nel 1923, pass\u00f2 alla provincia del Friuli sempre come frazione del comune di San Floriano del Collio. Nel 1927 pass\u00f2 insieme al resto del comune alla ricostituita provincia di Gorizia e venne assorbito dal comune di San Martino-Quisca.\nFu soggetto alla Zona d'operazioni del Litorale adriatico (OZAK) tra il Settembre 1943 e l'aprile 1945 e tra il giugno 1945 e il 1947, trovandosi a ovest della Linea Morgan, fece parte della Zona A della Venezia Giulia sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia e quindi alla Slovenia.\nGeografia fisica.\nRappresentato nella carta IGM al 25.000: 40A-IV-NO\nCorsi d'acqua.\ntorrente Versa (\"Bir\u0161a\"); torrente Barbucina (\"\u010cubnica\")"}
{"id": "3498216", "revid": "446353", "url": "https://it.wikipedia.org/wiki?curid=3498216", "title": "Classe South Dakota (nave da battaglia 1939)", "text": "La classe South Dakota fu una classe di corazzate della U.S. Navy e venne costruita dopo la classe North Carolina.\nIl progetto.\nL'U.S. Navy pianific\u00f2 la costruzione della classe sulla base della precedente classe North Carolina, equipaggiando le navi con 9 cannoni principali da 406\u00a0mm in tre torri trinate. L'elevata velocit\u00e0 della nave (pari a 27 nodi), le classificava come corazzate veloci e consentiva a queste corazzate di agire in sincronia con le portaerei, come di norma accaduto durante la Guerra del Pacifico.\nStoria.\nUnit\u00e0 della Classe South Dakota della US Navy"}
{"id": "3498226", "revid": "300067", "url": "https://it.wikipedia.org/wiki?curid=3498226", "title": "Chester Simmons", "text": ""}
{"id": "3498228", "revid": "486946", "url": "https://it.wikipedia.org/wiki?curid=3498228", "title": "Giorgio Windsor", "text": ""}
{"id": "3498234", "revid": "984922", "url": "https://it.wikipedia.org/wiki?curid=3498234", "title": "Sh2-249", "text": "Sh2-249 \u00e8 una nebulosa a emissione visibile nella costellazione dei Gemelli.\nSi trova nella parte occidentale della costellazione, in direzione della brillante stella , la cui luce ne disturba l'osservazione; appare immersa in un ricco campo stellare. La sua declinazione non \u00e8 particolarmente settentrionale e ci\u00f2 fa s\u00ec che essa possa essere osservata agevolmente da entrambi gli emisferi celesti, sebbene gli osservatori dell'emisfero boreale siano leggermente pi\u00f9 avvantaggiati; il periodo in cui la sua osservazione \u00e8 ottimale nel cielo serale \u00e8 compreso fra i mesi di novembre e marzo.\nSh2-249 \u00e8 un'estesa regione H II a forma di fiamma posta in direzione della stella , sebbene quest'ultima sia una stella molto in primo piano e appaia dinanzi alla nube solo per un effetto prospettico; la nube si troverebbe infatti sul Braccio di Perseo e potrebbe essere legata al complesso nebuloso molecolare di Gemini OB1, situato a una distanza di circa 1500-2000\u00a0parsec. La fonte di ionizzazione responsabile dell'illuminazione della nube proverrebbe dal vento stellare di tre stelle massicce di classe spettrale B, catalogate come HD\u00a043753, HD\u00a043818 e HD\u00a0255091, a cui si aggiungerebbe secondo altri studi la stella blu di classe O HD\u00a0255055, un membro del vicino ammasso aperto Cr\u00a089. A seconda della determinazione delle stelle ionizzatrici, si ottengono diverse distanze: nello studio in cui \u00e8 stata inclusa HD\u00a0255055 il valore di distanza diventa di soli 800\u00a0pc, mentre in quelli che hanno teso a escluderla questo valore si sposta a circa 1250\u00a0pc o 1600\u00a0pc; in particolare questi ultimi collocano Sh2-249 nella regione di Gem\u00a0OB1, in associazione alla regione H II catalogata come BFS51, ad alcune nebulose a riflessione, fra cui spicca vdB 75, e a delle nebulose oscure, catalogate come LDN\u00a01564, LDN\u00a01567 3 LDN\u00a01568. Altri ancora aggiungono a queste nebulose associate pure LBN\u00a0845 e IC\u00a0444."}
{"id": "3498235", "revid": "54666", "url": "https://it.wikipedia.org/wiki?curid=3498235", "title": "Mary Windsor", "text": ""}
{"id": "3498240", "revid": "287204", "url": "https://it.wikipedia.org/wiki?curid=3498240", "title": "La Corazzata Potemkin", "text": ""}
{"id": "3498243", "revid": "648716", "url": "https://it.wikipedia.org/wiki?curid=3498243", "title": "USS Bobolink (AM-20)", "text": "Lo USS \"Bobolink\" (AM-20/AT-131/ATO-131) fu un dragamine della classe \"Lapwing\" acquistato dalla marina militare statunitense. Impostato il 15 giugno 1918 a Baltimora, per opera della \"Baltimore Dry Dock and Shipbuilding Company\", entr\u00f2 in servizio il 28 gennaio 1919 al comando del \"Lieutenant\" Frank Bruce. Serv\u00ec in entrambe le guerre mondiali e venne venduto nel 1946, dopo aver ricevuto una \"Battle star\" in segno di riconoscimento per il lavoro svolto nella seconda guerra mondiale.\nStoria.\nSminamento nella prima guerra mondiale.\nIl \"Bobolink\" part\u00ec da Norfolk (Virginia) nell'aprile 1919 per raggiungere il distaccamento dragamine della 2\u00aa divisione, ancorato a Kirkwall (Mainland). Mentre proseguiva le attivit\u00e0 di sminamento nel Mare del Nord, il 14 maggio 1919 si vide scoppiare vicino una mina navale che gli caus\u00f2 notevoli danni e la perdita del comandante Bruce. Le riparazioni nella base navale di Devonport durarono sei mesi, dopo i quali il \"Bobolink\" fece ritorno a Norfolk nel gennaio 1920.\nPeriodo interbellico.\nTra il 1920 e il 1931 il \"Bobolink\" navigava nella \"East Coast\", prendendo parte ad esercitazioni congiunte esercito-marina. Il 3 marzo 1932 arriv\u00f2 nella \"West Coast\" e venne riassegnato a San Diego con zona di operazioni il tratto di mare compreso tra San Francisco e la baia di San Quintino, affiancato da alcuni cacciatorpediniere.\nNel 1935 il \"Bobolink\" fu impegnato nell'annuale esercitazione della marina alle Hawaii, mentre tra il gennaio e il marzo 1939 prese parte ad un simile evento ai Caraibi, ritornando a San Diego il 13 maggio 1939.\nSeconda guerra mondiale e radiazione.\nNel settembre 1940 il \"Bobolink\" si un\u00ec alle navi USA ancorate a Pearl Harbor, luogo in cui rimase fino al settembre 1942 (assistendo quindi all'attacco giapponese del 7 dicembre 1941, finito il quale aiut\u00f2 a recuperare corpi e naufraghi). Tra il 20 maggio e il 2 luglio 1942 venne convertito a rimorchiatore e riclassificato come AT-131 (1\u00ba giugno 1942).\nNel settembre 1942, quindi, venne inviato nel Pacifico del sud operando tra Guadalcanal, le Isole Salomone, Espiritu Santo, le Nuove Ebridi, Noum\u00e9a e la Nuova Caledonia fino al febbraio 1944. In particolare, fu utile nel recuperare i naufraghi statunitensi delle navi affondate o danneggiate durante la battaglia navale di Guadalcanal. Prima che finisse la guerra, il 4 marzo 1944, il \"Bobolink\" fece ritorno negli USA, a Long Beach (California), per riorganizzarsi, quindi ritorn\u00f2 nelle acque di Pearl Harbor il 29 giugno dello stesso anno. Venne riclassificato come ATO-131 il 15 maggio 1944.\nIn acque hawaiane fino al tardo 1945, fece rotta per la \"Mare Island Naval Shipyard\" (una base navale) dove venne ritirato dal servizio attivo il 22 febbraio 1946. La \"United States Maritime Commission\" lo vendette il 5 ottobre 1946.\nNote.\nQuesta pagina contiene estratti del \"Dictionary of American Naval Fighting Ships\", una pubblicazione ora nel pubblico dominio. La pagina online pu\u00f2 essere vista cliccando qui."}
{"id": "3498264", "revid": "729019", "url": "https://it.wikipedia.org/wiki?curid=3498264", "title": "\u00c9mile Masson (1888)", "text": "Professionista dal 1913 al 1925, vinse due edizioni del Giro del Belgio e due tappe al Tour de France. \u00c8 padre di \u00c9mile Masson junior."}
{"id": "3498266", "revid": "767487", "url": "https://it.wikipedia.org/wiki?curid=3498266", "title": "Henock Abrahamsson", "text": ""}
{"id": "3498272", "revid": "76963", "url": "https://it.wikipedia.org/wiki?curid=3498272", "title": "Pablo Novak", "text": "Biografia.\nFiglio di Chico Novarro, noto compositore e cantante argentino, ha studiato recitazione insieme a Joy Morris a New York e a Buenos Aires nei primi anni 90, Carlos Gandolfo, Luis Agustoni, Alejandra Boero negli anni 80 e invece gli studi musicali gli ha intrapresi con varie personalit\u00e0 musicali argentine. Ha iniziato la sua carriera nel 1986 partecipando al programma \"Ficciones\" e cantando la sigla dell'opera \"Movimiento de Partida\" diretta da Javier Daulte. Nello stesso anno \u00e8 anche tra i protagonisti del film \"La notte delle matite spezzate\" dove interpreta Horacio Ungaro.\nNel 1988 ha pubblicato il suo primo album per l'etichetta discografica CBS, intitolato \"Pablo Novak\" e prodotto da Pedro Aznar. Nel 2004 pubblica il suo secondo lavoro in studio dal nome \"Escuchame\" per la Pelo Music. Nella sua carriera ha vinto un Premio Clar\u00edn ed \u00e8 stato finalista al Festival di Vi\u00f1a del Mar."}
{"id": "3498275", "revid": "599013", "url": "https://it.wikipedia.org/wiki?curid=3498275", "title": "\u00c9mile Masson", "text": ""}
{"id": "3498277", "revid": "767487", "url": "https://it.wikipedia.org/wiki?curid=3498277", "title": "Olle K\u00e4llgren", "text": ""}
{"id": "3498279", "revid": "69251206", "url": "https://it.wikipedia.org/wiki?curid=3498279", "title": "Aquitania (provincia romana)", "text": ""}
{"id": "3498281", "revid": "767487", "url": "https://it.wikipedia.org/wiki?curid=3498281", "title": "Ivar Eriksson", "text": ""}
{"id": "3498285", "revid": "190578", "url": "https://it.wikipedia.org/wiki?curid=3498285", "title": "Carlo Erba (pittore)", "text": "Biografia.\nCarlo Erba nacque a Milano nel 1884. Il padre Luigi Erba, nipote del noto farmacista, era direttore amministrativo della Carlo Erba Farmaceutici nella citt\u00e0 lombarda e iscrisse il giovane Carlo al collegio di Merate per compiere studi classici; in quegli anni Erba inizi\u00f2 a disegnare e a dipingere. Successivamente, frequent\u00f2 la facolt\u00e0 di chimica dell'Universit\u00e0 di Genova, per seguire la tradizione di famiglia. Nel 1904 entr\u00f2 in contatto con gli ambienti anarchici milanesi; Il padre scopr\u00ec sepolta in giardino una bomba e dei volantini, cosa che inaspr\u00ec i rapporti gi\u00e0 tesi a causa delle scelte artistiche di Carlo.\nAbbandonata l'universit\u00e0 genovese, s'iscrisse nel 1905 alla facolt\u00e0 di Giurisprudenza di Pavia, ma alla fine del 1906 abbandon\u00f2 definitivamente gli studi e torna a Milano. Nel 1908-1909 frequent\u00f2 i corsi della Scuola Libera del Nudo annessa all'Accademia di belle arti di Brera, dove ebbe come maestro Cesare Tallone. Stringe amicizia con Romolo Romani, Aroldo Bonzagni, Carlo Carr\u00e0 e, nel dicembre 1909, partecip\u00f2 con due paesaggi all'Esposizione Annuale della Famiglia Artistica, dove strinse amicizia con Umberto Boccioni, Antonio Sant'Elia, Luigi Russolo e altri. Carlo Carr\u00e0 ricorda che tutte le sere gli artisti s'incontravano alla Famiglia Artistica, dove \"s\u00ec discuteva insieme a colpi d'entusiasmo fino ad ora inoltrata. Romani, Camona, Martelli, Erba erano con noi e di quando in quando compariva il volto rabbuiato di Ugo Valer\u00ec\". Il padre, che non accett\u00f2 la decisione del figlio di abbandonare gli studi per dedicarsi alla pittura, non gli diede alcun aiuto economico e Carlo per vivere esegu\u00ec alcune decorazioni murali ed altri piccoli lavori; in questo periodo ebbe inoltre una fitta corrispondenza con il cugino fiorentino Luigi Michelacci, anche lui pittore.\nAll'Esposizione Annuale della Famiglia Artistica del 1910 espone \"Crepuscolo\", \"Mattino\" e due \"Studi di paese\" e nel 1911 presenta al Palazzo della Permanente, per l'Esposizione Annuale della Societ\u00e0 di Belle Arti, \"Le prime case della citt\u00e0\". Nel 1912 esce il primo articolo monografico su Erba, firmato da Leo Mezzadri su \"La cronaca d'oro\" (a. III, n. 25, Milano, Gennaio-Febbraio 1912). Nello stesso anno \u00e8 invitato all'Esposizione annuale della Permanente con due \"ricerche di colore\" e all'Esposizione Nazionale di Belle Arti dove il suo dipinto \"Casolari a sera\" riceve i complimenti di Vittore Grubicy de Dragon.\nPur appartenendo a una delle famiglie pi\u00f9 ricche di Milano, la situazione economica di Erba \u00e8 difficile e per comprarsi tele e colori realizza su commissione illustrazioni per cartoline e fiabe. Insieme con il cantante lirico Manfredi Polverosi, frequenta i salotti milanesi di Margherita Sarfatti e di Ada Negri. A volte, a notte tarda, invitava gli amici, fra i quali Marinetti, Boccioni, Sant'Elia, i fratelli Corradini, Russolo e altri in casa Erba. La sorella Bianca ricorda che, allora, rapidamente, gli artisti svuotavano la dispensa, e la cantina, e, mentre si accendevano infuocate discussioni di politica, d'arte e di musica, si svegliava il padre di Carlo, che infuriato cacciava tutti da casa. Alle volte Carlo, dopo il ritrovo al caff\u00e8, di notte visitava gli studi di Romolo Romani, Camona, Biazzi, Giovanni Possamai e di tanti altri.\nFra il 1912-13 la ricerca di Erba si fa pi\u00f9 impegnata e intensa, e in decisiva trasformazione di prospettive. Data a questi anni la sua esperienza pi\u00f9 propriamente futurista, della quale rimangono diversi disegni, mentre \u00e8 finora disperso il dipinto pi\u00f9 significativo, \"Carica di cavalleria (moto in avanti)\", che egli dipinge nel 1913 insieme ad altri quadri che segnano, nella primavera dell'anno seguente, la sua partecipazione alla mostra di \"Nuove Tendenze\". Del gruppo milanese, Erba \u00e8 tra i fondatori insieme con Giulio Ulisse Arata, Antonio Sant'Elia, Mario Chiattone, Leonardo Dudreville, Achille Funi e Giovanni Possamai (\"Pagine d'Arte\", a. II, n. 5, 15 marzo 1914) e firma il programma pubblicato in occasione della prima esposizione, che si tiene dal 20 maggio al 10 giugno alla Famiglia Artistica Nazionale di Milano, dov'\u00e8 rappresentato da ben nove dipinti accompagnati in catalogo da un testo di poetica.\nSecondo un ricordo di Giuseppe Sprovieri, Erba avrebbe chiesto di partecipare all'esposizione Libera Futurista Internazionale, prevista ad aprile-maggio del 1914 alla Galleria Futurista di Roma, incontrando per\u00f2 le riserve di Boccioni e il favore di Marinetti.\nNell'estate di quello stesso anno trascorre una vacanza a Riva Trigoso, in Liguria, dove realizza numerosi disegni che utilizza in seguito per delle incisioni, ma all'Esposizione Nazionale di Belle Arti che si apre in autunno all'Accademia di Brera, partecipa con lavori precedenti a Nuove Tendenze: un trittico di fiori all'aperto e altri lavori sullo stesso tema. In dicembre partecipa alla Mostra Intima della Famiglia Artistica a Milano, cui segue nel gennaio 1915 la Mostra dell'Incisione Italiana alla Permanente di Milano, dove re Vittorio Emanuele III acquista una delle sette acqueforti da lui esposte, \"Le trottole del sobborgo\". Nei mesi immediatamente successivi Erba dipinge il quadro omonimo, che resta una delle sue opere pi\u00f9 significative della sua ricerca dopo l'esperienza di \"Nuove Tendenze\".\nSin dal settembre 1914 Erba prende parte a Milano alle manifestazioni interventiste insieme con gli altri futuristi e nell'imminenza dell'entrata in guerra dell'Italia si arruola nel Battaglione Lombardo Volontari Ciclisti Automobilisti (VCA). Con lui sono: Marinetti, Boccioni, Funi, Russolo, Sant'Elia, Boccioni, Ugo Piatti, Mario Sironi, il pittore Anselmo Bucci, il critico Mario Buggelli e il giornalista Renzo Codara del \"Corriere della sera\". Il 3 giugno il Battaglione si installa a Gallarate, acquartierandosi in una scuola. I futuristi, raccolti nella III Compagnia, VIII Plotone, compiono allenamenti ed esercitazioni in brughiera e al Teatro Condominio organizzano due serate con spettacolo di beneficenza per le famiglie dei richiamati. Durante la seconda serata, il 14 luglio, Erba insieme con Russolo, Sant'Elia, Funi, Boccioni, Piatti, Sironi e Bucci decora il teatro con grandi cartoni dipinti con motivi futuristi (a tutt'oggi dispersi).\n\"Si form\u00f2 una commissione per la decorazione del teatro - ricorda Russolo - La commissione era formata da: Sant'Elia, Boccioni, Funi, Erba ed io. Sant'Elia come architetto ebbe per cos\u00ec dire la presidenza e propose di trasformare tutta la decorazione del teatro. Si trattava di fare due lunghi fregi decorativi da applicare sulle balaustre delle file dei palchi e un grande pannello decorativo da collocare sopra la porta di ingresso. Sant'Elia disse: uno di questi fragi per il primo ordine di palchi lo facciamo Russolo ed io; Boccioni si offerse di fare il sopraporta con un ritratto dinamico del comandante del Battaglione e a Funi ed Erba venne dato l'incarico del fregio per la seconda fila di palchi. Ci mettemmo subito al lavoro, che doveva essere pronto entro una settimana. Di comune accordo decidemmo che il nostro fregio sarebbe stato fatto con i concetti futuristici di dinamicit\u00e0. Quindi ritmi di masse, profili di forme che si intersecassero con fasci di luci multicolori e rendessero il senso dinamico di velocit\u00e0 che predomina nella vita moderna\" (L. Russolo, in \"2la Martinella\", a. XII, fasc. X, Milano, 1958). Durante lo spettacolo Erba si improvvisa imitatore del comico Ferravilla, creando dei momenti comici che riscuotono gli applausi del pubblico. Ed ancora, secondo il ricordo di un ex volontario, Guido Francioli di Milano, faceva salire sul palcoscenico delle persone presenti fra il pubblico e rapidamente schizzava su grandi fogli a misura d'uomo delle divertenti caricature.\nTerminato la preparazione, il Battaglione si sposta prima a Brescia poi a Peschiera, dove si acquartiera nella fortezza per tutto agosto e settembre. A ottobre \u00e8 a Malcesine, dove inizia la sua avventura alpina sulle pendici dell'Altissimo. Il 21 ottobre iniziano gli scontri per la presa di Dosso Casina, dove i futuristi hanno il loro battesimo del fuoco. In dicembre i Volontari sono gi\u00e0 in congedo. Alla fine del 1915 Erba di nuovo a Milano, per partecipare insieme con Bucci, Funi e altri alla mostra concorso \"Per la migliore impressione di guerra\" indetta dalla Famiglia Artistica (e presentata insieme alla Esposizione Annuale Intima) con i disegni realizzati durante le azioni militari, per i quali \u00e8 premiato con una di somma di 100 lire (\"Gli Avvenimenti\", a. I, n. 6, Milano, 30 gennaio 1916). Nel gennaio 1916 Erba \u00e8 gi\u00e0 tornato a combattere, arruolato nel corpo degli Alpini col grado di sottotenente. Durante un assalto in alta montagna \u00e8 ferito, decorato sul campo e promosso al grado di tenente. In un'altra azione, a Punta Vallero, Valle Lepenie, il 2 novembre 1916, salva la vita a due Alpini feriti, trasportandoli a braccia uno a da uno al riparo dal fuoco nemico, nell'impresa viene ferito a una mano, ricevendo per questo un encomio solenne e una medaglia di bronzo al valor militare. In occasione di una delle sue brevi licenze, Margherita Sarfatti visita il suo studio a Milano (\"Gli Avvenimenti\", a. III, n. 28, Milano, 15-22 luglio 1917).\nTornato al fronte, nella notte tra il 12 e il 13 giugno 1917, durante un assalto all'arma bianca sull'Ortigara, Erba cade colpito da una scheggia di granata. La salma \u00e8 trasportata nel vallone sottostante il Passo dell'Agnella e ricoperta con poca terra e sassi. Nei giorni successivi il Passo dell'Agnella \u00e8 letteralmente dissodato dall'artiglieria austriaca. La salma di Carlo Erba non \u00e8 stata mai pi\u00f9 trovata, nonostante le numerose ricerche fatte dalla famiglia alla fine della guerra. Erba riceve la medaglia d'argento alla memoria e lapidi gli sono dedicate in diverse scuole milanesi. \nNel 1918-1920 muoiono i genitori di Carlo; la sorella Bianca sposa un nobile romano e si trasferisce a Roma. Nel trasloco vanno disperse alcune casse contenenti quadri, disegni e documenti di Carlo Erba: la dispersione delle opere pittoriche di Carlo Erba, ad oggi, \u00e8 pressoch\u00e9 totale. All'archivio, in questi ultimi anni, sono pervenuti solo una ventina di dipinti e nessuno di particolare rilevanza storica (ossia, esposto in occasione di mostre). Restano disperse tutte le opere pi\u00f9 importanti, come i nove quadri - alcuni di grandi dimensioni - esposti alla mostra di Nuove Tendenze tenuta alla Famiglia Artistica nel 1914 a Milano (di questi tre sono pubblicati nel catalogo della mostra, di altri dipinti l'archivio conserva le fotografie).\nC'\u00e8 il dubbio che Erba sia contraffatto al contrario e cio\u00e8, che sue opere siano state firmate con nomi di artisti pi\u00f9 quotati all'epoca. Nel 1984 arriv\u00f2 all'Archivio un dipinto intitolato \"Le prime case della citt\u00e0\" del 1911-12, firmato Russolo. Per fortuna il quadro era pubblicato sulla rivista \"La cronaca d'ora\" in un articolo monografico dedicato a Erba nel 1912, e fu recuperato. Nel 1970, il nipote di Bianca Erba, Marco Rossi Lecce, crea a Roma l'Archivio Carlo Erba. Il fondo da lui ereditato \u00e8 composto in origine da circa una decina di piccoli dipinti e almeno settecento disegni, poche incisioni originali e 26 lastre per acqueforti, che sono state ristampate in cinquanta esemplari nel 1984 in occasione della mostra organizzata per il centenario della nascita dell'artista dalla Permanente di Milano (cat. Mazzotta, Milano). Tutte le notizie storico-biografiche e bibliografiche sopra riportate sono tratte dai testi da lui pubblicati in occasioni delle mostre monografiche e di cui gode il diritto d'autore.\nBibliografia.\nDocumentari.\nIl documentario \u00e8 stato proiettato nel corso della XVIII\u00b0 edizione del Festival Internazionale Visionaria presso il Cinema Metropolitan di Piombino, cui ha fatto seguito un incontro con Marco Rossi Lecce, Enrico Crispolti, massima autorit\u00e0 mondiale sul Futurismo, Amedeo Fago, attore, scenografo, regista, e Francesca Franco, storica dell'arte."}
{"id": "3498293", "revid": "1543377", "url": "https://it.wikipedia.org/wiki?curid=3498293", "title": "Parco eolico di Gansu", "text": "Il parco eolico di Gansu, chiamato anche Jiuquan Wind Power Base, \u00e8 un insieme di grandi parchi eolici (parco multiplo) in costruzione nella parte occidentale della regione di Gansu in Cina. Le costruzioni si trovano in un'area desertica vicino alla citt\u00e0 di Jiuquan.\nQuesto progetto \u00e8 uno dei 6 megaprogetti per la produzione di energia eolica approvati dal governo cinese.\nNel novembre 2010 la potenza nominale dell'intero impianto \u00e8 arrivata a 5 160 Megawatt prodotti da oltre 3 500 turbine.\nIl parco eolico di Gansu si classifica cos\u00ec di gran lunga come il parco in attivit\u00e0 pi\u00f9 grande del mondo (come produzione di energia) se si considera che al secondo posto per ora c'\u00e8 il Roscoe Wind Farm, Stati Uniti che arriva \"solo\" a 781,5 Megawatt.\nCon la posa di ulteriori turbine, la produzione totale \u00e8 stata alzata a 12 710 megawatt. La prossima tappa del progetto prevede di arrivare al completamento nel 2020, con una produzione totale di 20 000 megawatt.\nIl costo dell'opera \u00e8 stimato intorno ai 120 miliardi di yuan (17,5 miliardi di dollari)."}
{"id": "3498301", "revid": "1744953", "url": "https://it.wikipedia.org/wiki?curid=3498301", "title": "Kyle Busch", "text": "Biografia.\nFratello minore del campione Sprint Cup 2004 Kurt Busch, Kyle si \u00e8 sempre fatto valere nelle piste grazie ad uno stile di guida aggressivo e portato al dominio sulla pista sin dalle primissime fasi di gara. Ci\u00f2 ha generato non poche antipatie tra fan e colleghi, i quali criticano lo stile di guida di Kyle Busch considerandolo troppo pericoloso. I casi pi\u00f9 eclatanti sono avvenuti durante la stagione 2011: nella prima occasione, durante la gara di Darlington, cambi\u00f2 improvvisamente traiettoria cozzando contro l'auto di Kevin Harvick, che and\u00f2 in testacoda fortunatamente senza sbattere sui muretti di protezione. Nella seconda, durante una gara della Truck Series, tentando un sorpasso sul contendente al titolo Ron Hornaday, and\u00f2 a contatto proprio con quest'ultimo ed entrambi andarono a sbattere sul muro, ritirandosi. Quest'ultima bravata non solo cost\u00f2 a Hornaday il titolo Truck Series, ma Kyle Busch fu sospeso per due settimane da qualsiasi competizione NASCAR, e fu di conseguenza tagliato fuori dalla corsa al titolo Sprint Cup Series.\n\u00c8 anche noto per il suo atteggiamento eccentrico, che spesso rasenta la spavalderia. Tra i suoi sostenitori, comunque, gli viene riconosciuto un innato coraggio, che in NASCAR \u00e8 una qualit\u00e0 che viene riservata quasi sempre ai piloti migliori.\nAttualmente, guida la Toyota Camry #18 sponsorizzata M&amp;M's per il team Joe Gibbs Racing nella Sprint Cup Series. Spesso, inoltre, sale a bordo sul suo Toyota Tundra #18 per il suo stesso team, Kyle Busch Motorsports, nella NASCAR Truck Series.\nA partire dalla stagione 2012 della Nationwide Series, il team di Kyle Busch correr\u00e0 l'intera annata con la Toyota Camry numero 54, con i fratelli Kyle e Kurt Busch a dividersi il compito di guidarla.\nFa parte del team di Joe Gibbs dal 2008, dopo diversi anni passati nel team Hendrick Motorsports. Con il team Joe Gibbs Racing ha vinto la Nationwide Series nel 2009 e la Sprint Cup Series nel 2015 e nel 2019. \n\u00c8 il terzo pilota nella storia (il solo in attivit\u00e0) ad aver raggiunto il traguardo delle 100 vittorie in carriera, dopo Richard Petty e David Pearson. Tuttavia, Busch ha ottenuto cento vittorie complessive in tutte le tre serie NASCAR, mentre Petty e Pearson le hanno ottenute tutte nella Sprint Cup (per la precisione, Petty ne ha ottenute 200 e Pearson 105).\nIl suo soprannome \u00e8 \"Rowdy\", un soprannome che si porta dietro da quando, agli inizi di carriera, corse nella Truck Series con un pick-up avente lo stesso numero, la stessa livrea e lo stesso sponsor di uno dei protagonisti del film \"Giorni di Tuono\", cio\u00e8 Rowdy Burns. In una intervista Kyle Busch ha rivelato che quel pick-up era proprio un tributo a Rowdy Burns."}
{"id": "3498303", "revid": "827882", "url": "https://it.wikipedia.org/wiki?curid=3498303", "title": "The Greeks Had a Word for It", "text": "The Greeks Had a Word for It \u00e8 una commedia teatrale di Zo\u00eb Akins, rappresentata per la prima volta al Sam H. Harris Theatre di Broadway il 25 settembre 1930, iniziando regolarmente le repliche fino al maggio 1931 per un totale di 253 recite.\nLa commedia fu prodotta da William H. Harris, Jr. La sera della prima il cast era:\nTrama.\nLa commedia si svolge a New York:"}
{"id": "3498311", "revid": "1810142", "url": "https://it.wikipedia.org/wiki?curid=3498311", "title": "1000 millones", "text": "1000 millones \u00e8 una telenovela argentina del 2002, prodotta da Central Park Producciones e Yair Dori International.\nHa come protagonisti Gustavo Berm\u00fadez e Araceli Gonz\u00e1lez. Fu trasmessa dal 18 giugno 2002 fino al 29 novembre dello stesso anno su Canal 13 ed \u00e8 stata diretta da Diana \u00c1lvarez.\nTrama.\nLa storia \u00e8 quella di un operaio di un cantiere navale che riceve l'eredit\u00e0 dal proprio padre biologico.\nJuli\u00e1n Vargas (Gustavo Berm\u00fadez) riposa dal suo duro lavoro in un cantiere navale, assieme ad un amico che non fa altro che parlare di cosa farebbe se gli cadesse dal cielo una fortuna. A Juli\u00e1n il denaro non lo fa particolarmente impazzire; la sua idea del paradiso \u00e8 pi\u00f9 o meno a portata di mano: l'arrosto con i suoi colleghi di lavoro (Fabi\u00e1n Mazzei e Diego Olivera), la rapida conquista di una donna attraente, la birretta nella sua casa da single sempre disordinata, adottare un cagnolino randagio.\nAnche Carolina (Araceli Gonz\u00e1lez) \u00e8 scoperta dall'ingresso: studiosa (prepara il suo ultimo esame per diventare ragioniera), brava ragazza, bella, ma sempre insicura. Innamorata del suo vicino, ex fidanzatino, amico d'infanzia, diventato un candidato sconveniente per una donna che ha deciso di \"progredire\".\nLa storia porr\u00e0 Juli\u00e1n, figlio adottivo, di fronte al padre biologico che non conosce e che, prima di morire, lo rende erede di un holding da un miliardo di pesos. Il miliardario \u00e8 H\u00e9ctor Bidonde, che interpretava quasi lo stesso personaggio (con la differenza che l\u00ec non moriva) nel romanzo \"Hombre de mar\" (1997).\nA casa di Juli\u00e1n, la modestia abbraccia la solidariet\u00e0: l'affetto e l'allegria di vivere incarnato in mamma Dominga (Rita Cortese), la zia un po' pazza (Mar\u00eda Valenzuela) e la sorellina civetta (Agustina Cherri). Nel frattempo, in azienda, Pilar (Romina Gaetani) utilizza tutte le armi di seduzione possibili per avere un posto insieme al direttore dell'holding, un tale dottor Lanari (Norberto D\u00edaz).\nColonna sonora.\nIl brano d'apertura di \"1000 millones\" \u00e8 \"Cuando te vi\", cantato da Vicentico."}
{"id": "3498312", "revid": "216401", "url": "https://it.wikipedia.org/wiki?curid=3498312", "title": "Odiel Defraye", "text": ""}
{"id": "3498318", "revid": "599013", "url": "https://it.wikipedia.org/wiki?curid=3498318", "title": "Juanmi Garc\u00eda", "text": "Carriera.\nClub.\nDebutta nel Cartagena e nel 1990 viene notato dal . Gioca per due anni nel Real Madrid B e nella stagione 1992-1993 viene promosso in prima squadra. In quella stagione non scende mai in campo ma vince la Coppa del Re.\nNel 1993 passa al , nelle prime stagioni \u00e8 il vice di Andoni Cedr\u00fan ma nel 1996, quando quest'ultimo passa al Logro\u00f1\u00e9s, Juanmi diventa il portiere titolare.\nCon la squadra aragonese vince due Coppe del Re, nel 1994 e nel 2001, una supercoppa spagnola nel 2003, e a livello internazionale la Coppa delle Coppe 1994-1995.\nNella stagione 2002-2003 \u00e8 al Deportivo La Coru\u00f1a. Inizialmente dovrebbe essere il secondo portiere ma quando a Jos\u00e9 Francisco Molina viene diagnosticato un cancro ai testicoli diventa titolare.\nAl termine del campionato, concluso al terzo posto, passa al Real Murcia. Al termine della prima stagione retrocede in Segunda Divisi\u00f3n ma resta comunque a Murcia per altre tre stagioni. Nella stagione 2007-2008 gioca nel Gimn\u00e0stic de Tarragona, sempre in Segunda Divisi\u00f3n, prima di ritirarsi.\nNazionale.\nHa partecipato al Campionato mondiale Under-20 nel 1989.\nIl 26 gennaio 2000, quando militava nel Real Saragozza, ha giocato la sua unica partita in Nazionale, contro la Polonia a Cartagena (sua citt\u00e0 natale) ed ha vinto per 3-0 riuscendo a non subire gol."}
{"id": "3498326", "revid": "767487", "url": "https://it.wikipedia.org/wiki?curid=3498326", "title": "Bizzy Bone", "text": "Biografia.\nNasce il 12 settembre 1976, e la sua infanzia \u00e8 alquanto tormentata, \u00e8 costretto a cambiare diverse case, i soldi della sua famiglia sono pochi ma fatto ancor pi\u00f9 grave che lo segner\u00e0 per tutta la sua vita \u00e8 la violenza subita ad opera del suo patrigno e che Bizzy confessa alcuni anni fa nel corso di un'intervista con l'intento di venire incontro a tutti quei bambini che hanno subito violenze e soprusi da parte di adulti e che non sanno a chi chiedere aiuto.\nLa vita artistica di Bizzy Bone inizia quando nel 1989 decide di andare a vivere con il suo padre biologico e sua sorella a Cleveland, Ohio, e qui incontra Layzie Bone, Krayzie Bone, Wish Bone e Flesh n Bone, con i quali divide la sua passione per la musica hip hop.\nLo stile di Bizzy Bone \u00e8 unico, la metrica \u00e8 incredibilmente veloce, la sua voce inconfondibile e assieme ai suoi compagni apportano un'innovazione nel mondo del West Coast Rap."}
{"id": "3498329", "revid": "1003477", "url": "https://it.wikipedia.org/wiki?curid=3498329", "title": "Rio Sopranes", "text": "Il Rio Sopranes o rio Finale (in tedesco \"Sponser Bach\") \u00e8 un breve torrente che si origina da diversi laghi d'alta quota: il lago Verde (2408\u00a0m), lago Lungo (2450\u00a0m), lago Nero (2814\u00a0m), lago del Catino (2512\u00a0m), lago di Vizze (2126\u00a0m) e lago della Casera (2190\u00a0m), tutti raggiungibili da Caines.\nIl rio percorre la val Sopranes ed \u00e8 affluente destro del Passirio poco a monte di Merano a Roththaler."}
{"id": "3498336", "revid": "287204", "url": "https://it.wikipedia.org/wiki?curid=3498336", "title": "Societ\u00e0 Polisportiva Ars et Labor 1960-1961", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1960-1961.\nStagione.\n\u00c8 opinione diffusa che mantenendo l'intelaiatura della stagione precedente, quella del quinto posto, ed inserendo un bravo portiere come Enzo Matteucci e un centravanti di qualit\u00e0 come Romano Taccola, la SPAL avrebbe potuto ripetersi. Paolo Mazza deve per\u00f2 fare i conti con il bilancio di una squadra provinciale, ci\u00f2 significa dover cedere alcuni pezzi pregiati della rosa: Armando Picchi e Costanzo Balleri passano all', seguiti da Egidio Morbello e Dante Micheli alla . Il presidente deve anche sostituire l'allenatore Fioravante Baldi, che tanto bene aveva fatto nelle due stagioni trascorse, con Luigi Ferrero. \nLa squadra disputa un campionato in lotta per non retrocedere, nella stagione 1960-1961 i biancazzurri si piazzano in dodicesima posizione di classifica con 30 punti, appaiati al . In Coppa Italia la SPAL viene eliminata al secondo turno dalla . Gli estensi partecipano ancora alla Coppa dell'Amicizia italo-francese, in questo caso subendo due sconfitte dai francesi del Saint-\u00c9tienne."}
{"id": "3498339", "revid": "287204", "url": "https://it.wikipedia.org/wiki?curid=3498339", "title": "Amara", "text": ""}
{"id": "3498348", "revid": "305524", "url": "https://it.wikipedia.org/wiki?curid=3498348", "title": "CEMM", "text": ""}
{"id": "3498351", "revid": "51032", "url": "https://it.wikipedia.org/wiki?curid=3498351", "title": "Uva fogarina", "text": ""}
{"id": "3498355", "revid": "40811187", "url": "https://it.wikipedia.org/wiki?curid=3498355", "title": "Corpo Reali Equipaggi di Marina", "text": ""}
{"id": "3498357", "revid": "40811195", "url": "https://it.wikipedia.org/wiki?curid=3498357", "title": "CREM", "text": ""}
{"id": "3498359", "revid": "599523", "url": "https://it.wikipedia.org/wiki?curid=3498359", "title": "Pocket Internet Explorer", "text": ""}
{"id": "3498360", "revid": "389761", "url": "https://it.wikipedia.org/wiki?curid=3498360", "title": "John Harris (critico)", "text": "Biografia.\nPrimi anni.\nHarris, figlio di un docente universitario in ingegneria nucleare e di una insegnante, \u00e8 cresciuto a Wilmslow nel nord Cheshire e fin da piccolo si appassion\u00f2 alla musica pop. Ha frequentato la Wilmslow High School (allo stesso tempo dei Doves), andando a Loreto College di Manchester. Cerc\u00f2 poi iscriversi al corso storia moderna presso il Keble College di Oxford, ma venne respinto in fase di colloquio. Studi\u00f2 poi \"filosofia, politica ed economia\" per tre anni al Queen's College di Oxford fra il 1989 e il 1992.\nCarriera.\nNel 1991, Harris cominci\u00f2 a scrivere per \"Melody Maker\", mentre, tra il 1993 e l'estate del 1995, per il \"New Musical Express\"; nel 1995, Harris fu nominato direttore della rivista \"Select\", dopo aver collaborato un breve periodo con \"Q\".\nNel 1995, Harris ha ripreso la sua carriera come scrittore freelance, scrivendo di musica pop, di politica e di altri temi: i suoi articoli sono apparsi su \"Q\", \"Mojo\", \"Rolling Stone\", \"The Independent\", \"New Statesman\", \"The Times\" e \"The Guardian\".\nOltre a scrivere, Harris compare spesso in programmi televisivi relativi alla musica pop dei primi anni ottanta, oltre ad essere un commentatore regolare nel programma \"Newsnight\" della BBC2."}
{"id": "3498362", "revid": "767487", "url": "https://it.wikipedia.org/wiki?curid=3498362", "title": "Eve's Secret", "text": "Eve's Secret \u00e8 un film muto del 1925 diretto da Clarence G. Badger.\nTrama.\nIl duca di Poltavia si innamora di una graziosa ragazza del popolo, una contadinella che si chiama Eva. Per poterla sposare, il duca deve offrire alla futura sposa un'educazione che non la faccia sfigurare nel ruolo di duchessa che dovr\u00e0 ricoprire. A Parigi, Eva impara tutte le arti femminili oltre a scoprire il mondo della moda e dei bei vestiti.\nIn Costa Azzurra, rivede il duca. Questi rimira la bellissima ragazza che \u00e8 diventata Eva e, geloso, la sottrae alla compagnia di altri uomini. Eva, per\u00f2, incontra Pierre, ed \u00e8 amore a prima vista.\nPresto Pierre e il duca arrivano ai ferri corti e i due si sfidano a duello. Pierre ferisce il rivale e rivendica per s\u00e9 Eva. Ma, costei lo rifiuta: rimarr\u00e0 insieme al duca cui esprime il suo amore eterno.\nProduzione.\nIl film fu prodotto dalla Famous Players-Lasky Corporation.\nDistribuzione.\nDistribuito dalla Paramount Pictures, il film - presentato da Jesse L. Lasky e Adolph Zukor - usc\u00ec nelle sale cinematografiche USA l'11 maggio 1925."}
{"id": "3498368", "revid": "1305772", "url": "https://it.wikipedia.org/wiki?curid=3498368", "title": "Va tutto bene (Simone Tomassini)", "text": "Va tutto bene \u00e8 un singolo di Simone Tomassini. Il brano, vincitore del concorso MTV Ultrasounds del 2008, \u00e8 stato scritto da Matteo Pedrini e Luca Chiaravalli."}
{"id": "3498371", "revid": "1862047", "url": "https://it.wikipedia.org/wiki?curid=3498371", "title": "Luciano Parinetto", "text": "Biografia.\nHa insegnato filosofia morale all'Universit\u00e0 degli Studi di Milano. Nella sua opera convergono tanto lo studio delle filosofie orientali (fu traduttore in italiano del Tao Te Ching di Lao Tzu) che influenze di pensatori sia classici, come (Eraclito, Nietzsche e Marx), sia contemporanei della filosofia occidentale, quali Deleuze e Guattari. . , fu recensionista del settimanale \"L'Eco di Brescia\"; fu anche collaboratore del periodico \"La Verit\u00e0\".\nPensiero e tematiche affrontate.\nNella sua attivit\u00e0 si concentr\u00f2 in particolar modo sull'analisi delle persecuzioni dei movimenti ereticali e sulla stregoneria, . . Altro tema centrale dell'opera di Parinetto \u00e8 stata l'alchimia, intesa come sapere contrapposto alla scienza moderna e volto alla trasformazione dell'umano anzich\u00e9 del sociale.\nLa biblioteca personale di Parinetto, grazie alla donazione della sorella Mariagrazia, nel 2002 \u00e8 confluita nel Fondo Parinetto ospitato presso la Fondazione Biblioteca Morcelli - Pinacoteca Repossi di Chiari."}
{"id": "3498373", "revid": "1428919", "url": "https://it.wikipedia.org/wiki?curid=3498373", "title": "Larry Kapust", "text": "Ha doppiato diversi film cinema e d'animazione sia in inglese che in italiano. \u00c8 il doppiatore italiano di Stitch nei film (dal secondo) e poi nella serie televisiva, Ahkmenrah nei tre film di \"Una notte al museo\". Ha lavorato anche come attore teatrale, televisivo e di cinema."}
{"id": "3498391", "revid": "1543377", "url": "https://it.wikipedia.org/wiki?curid=3498391", "title": "Ces\u00e1reo Dom\u00ednguez", "text": " Si distinse nelle guerre civili che si succedettero in Argentina durante il XIX secolo e nella guerra della Triplice Alleanza, in cui trov\u00f2 la morte.\nBiografia.\nNato a San Juan nel 1808 da Mateo Antonio Dom\u00ednguez e Mar\u00eda Josefa Jofr\u00e9, Ces\u00e1reo Dom\u00ednguez intraprese la carriera militare a 14 anni, partecipando alle lotte civili che scoppiarono in Argentina dopo l'indipendenza. Partecip\u00f2 alla battaglia di Chascom\u00fas nel 1839 e in seguito, come ufficiale nelle file delle forze fedeli a Manuel Oribe, partecip\u00f2 alla battaglia di Quebracho Herrado. Prese successivamente parte alla presa di C\u00f3rdoba e all'assedio di Montevideo del 16 febbraio 1843.\nCon il grado di tenente colonnello comand\u00f2 il battaglione Patricios nell'esercito di Servando G\u00f3mez, prendendo parte l'8 febbraio 1846 alla battaglia di San Antonio; sul fronte opposto si trovava la \"Legione Italiana\" comandata da Giuseppe Garibaldi. Nonostante la clamorosa sconfitta dell'esercito argentino, Dom\u00ednguez si distinse per il coraggio mostrato nello scontro.\nDopo il pronunciamiento di Justo Jos\u00e9 de Urquiza del 1\u00ba maggio 1851 riusc\u00ec a fuggire a Buenos Aires e a presentarsi a Juan Manuel de Rosas, che gli affid\u00f2 un battaglione improvvisato al comando del quale Dom\u00ednguez and\u00f2 incontro alla sconfitta nella battaglia di Caseros. Dopo essersi nascosto per qualche mese a causa di una taglia sulla sua testa, il 13 luglio 1852 gli fu permesso il rientro nell'esercito, venendo poco dopo promosso a colonnello.\nDopo aver partecipato alla battaglia di San Gregorio del 22 gennaio 1853 si dimise dall'esercito, ma venne accusato dal governatore Adolfo Alsina di avere appoggiato l'invasione del generale Jer\u00f3nimo Costa, per cui dovette fuggire nella provincia di Entre R\u00edos, entrando a far parte dell'esercito della Confederazione Argentina. Nominato ispettore generale dello stesso esercito, assunse pi\u00f9 volte le funzioni di ministro della guerra in sostituzione del titolare dell'incarico, Jos\u00e9 Miguel Gal\u00e1n. Rientrato nell'esercito argentino, Dom\u00ednguez fu catturato il 10 giugno 1864 dai capi di una nuova sollevazione nella citt\u00e0 di C\u00f3rdoba, Sim\u00f3n Luengo e Jos\u00e9 P\u00edo Ach\u00e1val, ma nonostante una condanna a morte fu liberato dopo la sconfitta dei suoi carcerieri. L'anno seguente fu incaricato di organizzare nuovi contingenti militari da incorporare alle forze argentine che si battevano nella guerra della Triplice Alleanza.\nIn Paraguay Ces\u00e1reo Dom\u00ednguez combatt\u00e9 nelle battaglie di Paso de Patria, Itapir\u00fa, Estero Bellaco, Tuyut\u00ed, Sauce e di Boquer\u00f3n, dove si guadagn\u00f2 una citazione di merito. Dopo la battaglia di Curupayty, nella quale si guadagn\u00f2 un'ulteriore promozione per il suo comportamento, fu colpito da un'epidemia di colera e mor\u00ec nell'accampamento militare alleato di Tuy\u00fa Cu\u00e9 il 9 ottobre 1867."}
{"id": "3498392", "revid": "436907", "url": "https://it.wikipedia.org/wiki?curid=3498392", "title": "Laser Beam/Kasuka na kaori", "text": " \u00e8 il diciottesimo singolo, doppia a-side, del trio j-pop giapponese Perfume. \u00c8 stato pubblicato il 18 maggio 2011 dall'etichetta major Tokuma Japan Communications.\nIl singolo \u00e8 stato stampato in due versioni: una special edition in confezione jewel case contenuta in un cofanetto cartonato con DVD extra e poster in formato B2, ed una normal edition in confezione jewel case con copertina diversa.\nIl disco.\nLa lavorazione di \"Laser Beam/Kasuka na kaori\" \u00e8 stata resa travagliata dalla contingenza con il terremoto e maremoto del T\u014dhoku: i brani sono stati registrati alla fine di gennaio 2011 e l'uscita del singolo era stata prevista per il 20 aprile, ma per rispetto verso le vittime la data \u00e8 slittata al 18 maggio. Il videoclip per \"Laser Beam\", diretto dall'abituale collaboratore delle Perfume Kazuaki Seki a Yokohama, \u00e8 stato lasciato incompiuto poich\u00e9 stava venendo girato proprio nei giorni della tragedia: il blackout causato dal terremoto ha sorpreso la troupe mentre stava filmando e la produzione ha successivamente deciso di non concludere l'opera montando solo il materiale girato fino a quel momento. Il videoclip per \"Kasuka na kaori\" \u00e8 stato distribuito solo su YouTube, anch'esso in una versione pi\u00f9 corta rispetto alla canzone.\nTracce.\nTutti i brani sono testo e musica di Yasutaka Nakata.\nDopo il titolo \u00e8 indicata fra parentesi \"()\" la grafia originale del titolo."}
{"id": "3498393", "revid": "633110", "url": "https://it.wikipedia.org/wiki?curid=3498393", "title": "Suzuya", "text": "Il \u00e8 stato un incrociatore pesante appartenente alla Marina imperiale giapponese, terza unit\u00e0 della classe Mogami e cos\u00ec chiamato in onore del fiume omonimo che scorre nella ex prefettura di Karafuto. Fu varato dal cantiere di Yokosuka nel novembre 1934 come incrociatore leggero e assunse il suo aspetto definitivo dopo che, nel 1939-1940, fu dotato di cinque torri binate con cannoni da 203\u00a0mm.\nAppartenente alla 7\u00aa Divisione incrociatori, nel corso degli anni trenta prest\u00f2 servizio nel teatro di guerra cinese. Con l'inizio delle ostilit\u00e0 sul fronte del Pacifico fu assegnato con le navi sorelle alla 2\u00aa Flotta e scort\u00f2 diversi convogli militari. Dopo aver partecipato attivamente alla riuscita incursione giapponese nell'Oceano Indiano (prima decade di aprile), torn\u00f2 in patria e, raddobbato, fece parte della grande armata navale riunita dall'ammiraglio Isoroku Yamamoto per occupare l'atollo di Midway, non avendo che una parte marginale nell'omonima battaglia. Da agosto a dicembre partecip\u00f2 alla campagna di Guadalcanal, bombardando anche l'aeroporto di Punta Lunga. All'inizio del 1943 lasci\u00f2 il teatro del Pacifico sud-occidentale, torn\u00f2 in patria e increment\u00f2 la dotazione contraerea, prima di riprendere servizio in compiti di trasporto truppe alle basi nipponiche d'oltreoceano. Nel novembre 1943 fu distaccato a Rabaul con altri incrociatori pesanti per schiacciare la testa di ponte statunitense a Bougainville; unico rimasto indenne durante la distruttiva incursione del 5, scort\u00f2 alla base aeronavale di Truk il danneggiato , quindi si riun\u00ec al e complet\u00f2 un trasporto di fanteria a Kavieng.\nAll'inizio del 1944 la 7\u00aa Divisione fu riorganizzata con l'aggiunta degli incrociatori pesanti e , ma per vari mesi non partecip\u00f2 pi\u00f9 ai combattimenti: evacuata Truk, divenuta troppo esposta, il \"Suzuya\" si trasfer\u00ec alle isole Lingga (vicino a Singapore) dove attese a continue esercitazioni. A met\u00e0 giugno salp\u00f2 con il resto della 1\u00aa Flotta mobile e fu presente alla battaglia del Mare delle Filippine, senza per\u00f2 incidere sugli eventi; rientr\u00f2 in patria e aument\u00f2 ancora la contraerea di bordo prima di tornare a sud. Mobilitato con il resto della 2\u00aa Flotta per la battaglia del Golfo di Leyte, combatt\u00e9 nello scontro al largo dell'Isola di Samar e, rimasto danneggiato da due bombe cadute molto vicino allo scafo, fu annientato dall'esplosione dei siluri e delle munizioni che aveva a bordo: affond\u00f2 all'inizio del pomeriggio del 25 ottobre con gravi perdite tra l'equipaggio.\nCaratteristiche.\nIl \"Suzuya\" formava con i gemelli , \"Mikuma\" e la classe Mogami, derivata da un progetto che la stipula del trattato navale di Londra, nell'aprile 1930, aveva costretto a mettere da parte. Pensata inizialmente come gruppo di incrociatori leggeri, prevedeva sei esemplari da tonnellate, dotati di quindici cannoni da 155\u00a0mm in cinque torri trinate, dodici tubi lanciasiluri da 610\u00a0mm e capaci di 37 nodi di velocit\u00e0. Inoltre lo stato maggiore generale impose di concepire le navi perch\u00e9 fosse possibile, in futuro, rimuovere le torri originarie per imbarcarne altre con pezzi da 203\u00a0mm. Sin da subito si comprese che le specifiche erano esagerate e gi\u00e0 nel 1931 fu preventivato un dislocamento di tonnellate: allo scopo di contenere il peso (obiettivo del tutto mancato), fu introdotta massicciamente la saldatura e la struttura portante dello scafo fu ridotta in maniera drastica.\nIl \"Suzuya\" presentava una lunghezza alla linea di galleggiamento di 197 metri (201,50 fuori tutto), una larghezza massima di 18 metri e un pescaggio di 5,50 metri. Il dislocamento a pieno carico durante le prove in mare fu calcolato in //. L'unit\u00e0 era gestita da un equipaggio di 860 tra ufficiali, sottufficiali e marinai. L'armamento principale comprendeva quindici cannoni Type 3 da 155\u00a0mm lunghi 60 calibri (L/60) suddivisi in cinque torri, disposte due a poppa sovrapposte e tre a prua: di queste, la centrale era la pi\u00f9 bassa e poteva sparare solo in bordata. Sul primo ponte (nella sezione compresa tra le torri poppiere e l'imponente fumaiolo, altra peculiarit\u00e0 della classe) furono ricavate quattro camere \u2013 due per murata \u2013 dove furono posti altrettanti impianti trinati di lanciasiluri da 610\u00a0mm brandeggiabili, equipaggiati con un sistema di ricarica rapida. Numerosa era la dotazione contraerea, con quattro impianti binati in torri corazzate ospitanti pezzi Type 89 da 127\u00a0mm L/40, quattro installazioni doppie di cannoni Type 96 da 25\u00a0mm L/60 e due doppie di mitragliatrici pesanti Type 93 da 13,2\u00a0mm. Sul ponte di poppa, infine, si trovavano due catapulte e due hangar per il ricovero di quattro idrovolanti da ricognizione.\nL'apparato motore era costituito da dieci caldaie Kanpon che alimentavano quattro turbine a ingranaggi a vapore, a ciascuna delle quali era vincolato un albero motore con elica; era erogata una potenza totale di \u00a0shp e la velocit\u00e0 massima toccava i 37 nodi. La riserva di carburante arrivava a tonnellate di olio combustibile, permettendo un'autonomia pari a miglia alla velocit\u00e0 di 14 nodi. La corazzatura aveva rinunciato alle linee curve delle precedenti classi e presentava uno spessore di 100\u00a0mm alla cintura (65\u00a0mm per la parte sommersa), cui erano solidali controcarene spesse 65\u00a0mm (25\u00a0mm nella fascia inferiore, dove si trovava lo scafo a doppio fondo); cintura e controcarene arrivavano a 140\u00a0mm in corrispondenza delle riservette. Le paratie stagne trasversali allo scafo erano spesse 105\u00a0mm, attorno le macchine di governo 100 e 35\u00a0mm; il ponte di coperta era spesso 60 (zone orizzontali) o 35\u00a0mm (aree inclinate), il primo ponte 40\u00a0mm, torri d'artiglieria e barbette 25\u00a0mm. La torre di comando era racchiusa in un guscio spesso 100\u00a0mm, dimezzato per il tetto.\nGi\u00e0 in fase di completamento il \"Suzuya\" e il resto della classe cominciarono a essere modificati: dopo l'incidente occorso alla torpediniera \"Tomozuru\" (il 12 marzo 1934 si rovesci\u00f2 durante una tempesta, a causa del baricentro troppo alto e del rapporto negativo tra larghezza e dislocamento), gli hangar furono eliminati e gli idrovolanti ridotti a tre, la torre di comando, le sovrastrutture di prua e l'albero di trinchetto ridimensionati. Inoltre il \"Suzuya\" e il \"Kumano\" furono privati di due caldaie Kanpon, senza che questo influisse sulla velocit\u00e0, e ne fu moderata la distanza interna tra i ponti. Nell'estate-autunno del 1935 le prove di tiro del \"Mogami\" e del \"Mikuma\" e il cosiddetto incidente della 4\u00aa Flotta, sorpresa da un violento tifone durante un'esercitazione tra Hokkaid\u014d e le isole Curili che provoc\u00f2 danni anche molto gravi su numerose navi, resero evidente che i Mogami erano strutturalmente troppo fragili. Il \"Suzuya\" perci\u00f2, che doveva intraprendere la messa a punto finale, fu subito rimesso in cantiere per un'accurata ricostruzione, che dur\u00f2 dall'inizio del 1936 all'ottobre 1937: quasi tutte le giunzioni saldate furono rimpiazzate con i pi\u00f9 tradizionali rivetti, le paratie trasversali furono irrobustite, furono aggiunte controcarene pi\u00f9 larghe su quelle originarie, le sovrastrutture furono ulteriormente abbassate e la riserva di siluri fu ridotta ad appena sei ordigni. A lavori terminati il dislocamento era salito a tonnellate a pieno carico, il pescaggio a 5,90 metri e la larghezza a 19,20 metri, a detrimento della velocit\u00e0 massima (35 nodi).\nDopo la denuncia del trattato del 1930 e il rifiuto del suo rinnovo, si pot\u00e9 procedere tra il 1939 e la primavera 1940 alla sostituzione delle artiglierie principali con cinque torri binate, ospitanti dieci cannoni Type 3 numero 2 da 203\u00a0mm L/50: il \"Suzuya\" fu cos\u00ec riclassificato incrociatore pesante, increment\u00f2 il suo dislocamento a tonnellate e la larghezza dello scafo a 20,20 metri. Durante quest'intervento furono inoltre introdotti i siluri Type 93 da 610\u00a0mm nei lanciatori (con scorta di dodici armi) e rimpiazzate le catapulte con modelli recenti pi\u00f9 capaci.\nServizio operativo.\nCostruzione e primi anni.\nL'incrociatore leggero \"Suzuya\" fu ordinato nell'anno fiscale edito dal governo giapponese nel 1931. La sua chiglia fu impostata nel cantiere navale di Yokosuka l'11 dicembre 1933 e il varo avvenne il 20 novembre 1934; completato il 1\u00ba gennaio 1936, fu subito richiamato agli arsenali per la radicale ricostruzione. L'immisione ufficiale in servizio avvenne perci\u00f2 il 31 ottobre 1937.\nNon appena iscritto nei registri della Marina imperiale giapponese, fu unito con il \"Mogami\", il \"Mikuma\" e il \"Kumano\" nella 7\u00aa Divisione incrociatori, spendendo il successivo anno in operazioni di pattugliamento e appoggio lungo le coste della Cina; fermo in porto in vista del potenziamento dell'artiglieria principale, il \"Suzuya\" si riun\u00ec ai gemelli nella 7\u00aa Divisione il 1\u00ba maggio 1940. Dopo altri mesi di azioni nel Mar Cinese Orientale, fu inviato nelle acque dell'Indocina francese allo scopo di fare pressione sul locale governo coloniale e favorire la mediazione nipponica nella guerra franco-thailandese, tornando in patria in febbraio. Tra il 1937 e il 1940 il \"Suzuya\" fu al comando dei seguenti capitani di vascello: Yaichir\u014d Shibata (1\u00ba dicembre 1937-15 novembre 1938), Ky\u016bji Kubo (15 novembre 1938-15 novembre 1939), il quale dal 20 luglio fu anche comandante nominale del \"Mikuma\", Gihachi Takayanagi (15 novembre 1939-15 ottobre 1940) e Masatomi Kimura.\n1941-1942.\nIl 16 luglio 1941 la 7\u00aa Divisione al completo, capitanata dal contrammiraglio Takeo Kurita issante le sue insegne sul \"Kumano\", salp\u00f2 da Kure, raggiunse il 22 Samah (Hainan) e forn\u00ec copertura a distanza all'occupazione giapponese dell'Indocina; attese dunque l'arrivo di un convoglio carico di truppe e lo scort\u00f2 sino a Saigon assieme all'incrociatore pesante \"Ashigara\" e alla 2\u00aa Divisione portaerei (\"Soryu\", \"Hiryu\"): arrivato il 30, il \"Suzuya\" ripart\u00ec il giorno dopo con i gemelli e si ferm\u00f2 dal 7 al 19 agosto nella baia di Sukomo in Giappone, prima di procedere per Kure dove, il 15 settembre, pass\u00f2 agli ordini del capitano di vascello Akira Sone. Il 20 novembre il \"Suzuya\" fu trasferito con il resto della divisione alle dipendenze della 4\u00aa Flotta del viceammiraglio Shigeyoshi Inoue: salp\u00f2 subito alla volta di Samah, seguito anche dall'incrociatore pesante ma non dal \"Kumano\", che si accod\u00f2 il 23. Una volta riunitasi, il 2 dicembre la divisione fu posta sul piede di guerra e il 4 salp\u00f2 inquadrata nel gruppo navale del viceammiraglio Jisabur\u014d Ozawa, comprendente inoltre il \"Chokai\", l'incrociatore leggero e i cacciatorpediniere \"Fubuki\", \"Shirakumo\", , \"Isonami\", \"Shikinami\", \"Shirayuki\", \"Murakumo\" e \"Hatsuyuki\". L'8 dicembre il \"Suzuya\" copr\u00ec gli sbarchi nipponici a Singora, Patani e Kota Bharu. Il giorno seguente si prepar\u00f2 a combattere contro la Forza Z britannica, localizzata prima dal sommergibile \"I-65\" e poi da un suo idrovolante: rimasto a corto di carburante, il velivolo ammar\u00f2 in mare e l'equipaggio fu recuperato a sera. Il 10 dicembre, comunque, la formazione nemica fu respinta con gravi perdite dall'11\u00aa Flotta aerea e la divisione fu dirottata alla baia di Cam Ranh. Il 13 il \"Suzuya\" salp\u00f2 assieme al \"Kumano\" per vigilare sugli sbarchi a Miri, nel Borneo britannico settentrionale, avvenuti facilmente il 16; rientrato alla baia il 27 dicembre, tra il 5 e il 10 gennaio 1942 fu impegnato con il gemello nella difesa di vari convogli in transito. Il 16 gennaio 1942, accompagnati dagli incrociatori \"Chokai\", \"Yura\", e vari cacciatorpediniere, il \"Suzuya\" e le unit\u00e0 sorelle effettuarono una sortita contro forze navali nemiche, che per\u00f2 non furono localizzate. Il 19 salp\u00f2 nuovamente e, con il \"Kumano\" e i cacciatorpediniere \"Ayanami\" e \"Isonami\" copr\u00ec l'approdo di truppe imperiali alle isole Anambas; occupate con facilit\u00e0, il \"Suzuya\" fu inviato a nord-ovest, si un\u00ec allo \"Yura\" e collabor\u00f2 a supportare le operazioni anfibie presso Endau, sulla costa malese. Il 30 rientr\u00f2 a Cam Ranh con il \"Kumano\" e i due cacciatorpediniere. Il 10 febbraio salp\u00f2 con il resto della divisione e il \"Chokai\" di scorta a un convoglio di venticinque cargo, che tre giorni dopo effettu\u00f2 un riuscito sbarco a Palembang e sull'isola di Bangka: in questa occasione gli incrociatori sfuggirono alla caccia del sommergibile , allertato da un messaggio Ultra. La 7\u00aa Divisione si riun\u00ec dunque in mare e si port\u00f2 alle Anambas il 17 febbraio, ove si procedette al rifornimento di carburante e munizioni; la settimana successiva gli incrociatori salparono, assegnati al gruppo occidentale per l'invasione di Giava, ma il \"Suzuya\" e il \"Kumano\" furono subito dirottati per difendere gli sbarchi a Indramayu.\nIl 4 marzo la 7\u00aa Divisione al completo lasci\u00f2 le acque di Giava e si port\u00f2 alla base navale di Singapore, dove attese il \"Chokai\" prima di intraprendere, il 12, la copertura agli sbarchi nella Sumatra settentrionale. Rientrati a Singapore, il \"Mogami\" e gli altri quattro incrociatori ne ripartirono il 20 alla volta di Mergui (Birmania), ove si riun\u00ec la 1\u00aa Flotta aerea del viceammiraglio Ch\u016bichi Nagumo e una parte della 2\u00aa Flotta del viceammiraglio Nobutake Kond\u014d per condurre vaste operazioni nell'Oceano Indiano. Il 1\u00ba aprile salp\u00f2 inquadrato nella squadra del viceammiraglio Ozawa, che riuniva anche il \"Chokai\", lo \"Yura\", la portaerei leggera e quattro cacciatorpediniere, incaricata di attaccare il traffico mercantile nel Golfo del Bengala: il 5 aprile il \"Suzuya\", il \"Kumano\" e lo \"Shirakumo\" furono costituiti in gruppo autonomo sotto il contrammiraglio Kurita, che nel corso della giornata sorprese un convoglio e affond\u00f2 un piroscafo statunitense, quattro fregate e una nave da carico britannici. L'11 aprile, dopo aver distrutto oltre venti unit\u00e0 mercantili, la squadra di Ozawa fece il suo ingresso a Singapore e da qui il \"Suzuya\" con la divisione d'appartenenza salp\u00f2 con destinazione Kure, ove gett\u00f2 le \u00e0ncore il 22 e Kurita fu promosso viceammiraglio. Dal 4 al 12 maggio rimase in bacino di carenaggio per revisione e pulizia dello scafo, poi dal 15 al 18 complet\u00f2 un'esercitazione con le navi da battaglia , e nella rada di Hashirajima. Il 22 l'intera 7\u00aa Divisione part\u00ec e arriv\u00f2 quattro giorni dopo a Guam, dove si stava concentrando la 2\u00aa Flotta (cui apparteneva) per formare un solido schermo al convoglio d'invasione per l'atollo di Midway, guidato dal contrammiraglio Raiz\u014d Tanaka e forte di dodici trasporti con uomini. Nel dettaglio, il \"Suzuya\" fu affiancato al gruppo di supporto ravvicinato, che doveva sostenere con il proprio tiro lo sbarco. L'operazione ebbe inizio il 28 maggio e port\u00f2 il 4 giugno alla battaglia delle Midway, segnata quasi subito dalla distruzione di tre portaerei della 1\u00aa Flotta aerea; nel pomeriggio perci\u00f2 l'ammiraglio Isoroku Yamamoto, in un tentativo estremo di neutralizzare le pericolose forze aeree statunitensi basate sull'atollo, ordin\u00f2 di condurre un bombardamento notturno: Kond\u014d invi\u00f2 la 7\u00aa Divisione e i cacciatorpediniere \"Arashio\" e \"Asashio\" che, vista la grande distanza dall'obiettivo, si lanciarono ad alta velocit\u00e0 a nord-est; poco dopo la mezzanotte, comunque, il \"Suzuya\" e il resto della divisione ricevettero ordine di tornare indietro e, durante la navigazione, un'improvvisa manovra ordinata da Kurita per evitare il sommergibile port\u00f2 a una collisione tra il \"Mogami\" e il \"Mikuma\". Kurita ebbe poco dopo ordini di lasciare le due unit\u00e0 danneggiate con i cacciatorpediniere (il \"Mikuma\" fu poi affondato da ripetuti attacchi aerei) e di riunirsi alla 2\u00aa Flotta. Raggiunta la base aeronavale di Truk il 13, il \"Suzuya\" e il \"Kumano\" fecero rotta per Kure accompagnati dai cacciatorpediniere e : giunsero a destinazione il 23, dove passarono al comando del contrammiraglio Sh\u014dji Nishimura. Il 14 luglio la 7\u00aa Divisione, ridotta al \"Suzuya\" e al \"Kumano\", fu trasferita dalla 2\u00aa Flotta alla 3\u00aa Flotta, erede della disciolta 1\u00aa Flotta aerea.\nIl 17 luglio il \"Suzuya\" e il gemello lasciarono Hashirajima e fecero tappa a Singapore, dove si unirono a numerose altre unit\u00e0 prima di preocedere il 28 per Mergui, base per condurre una seconda incursione nell'Oceano Indiano: arrivati il 30 dopo essere sfuggiti al sommergibile , il 7 agosto i due incrociatori furono urgentemente richiamati sul fronte del Pacifico meridionale in seguito all'improvviso sbarco statunitense su Guadalcanal. Dopo una sosta di due giorni a Balikpapan per rifornimento, il \"Suzuya\" e il \"Kumano\" si riunirono il 23 in alto mare, non lontano da Truk, alla 3\u00aa Flotta: assieme alle forze da battaglia della 2\u00aa Flotta, essa doveva distruggere le portaerei statunitensi e consentire l'approdo sicuro a un convoglio salpato da Rabaul, piazzaforte dalla quale avrebbe dato sostegno l'8\u00aa Flotta del viceammiraglio Gun'ichi Mikawa. Nei giorni seguenti si svolse la battaglia delle Salomone Orientali, risoltasi in una sconfitta tattico-strategica per i giapponesi che persero anche la portaerei \"Ryujo\". Rientrato il 5 settembre a Truk, il \"Suzuya\" e il \"Kumano\" rimasero in mare dal 9 al 23, in una serie di manovre a nord delle isole Salomone compiute dalla squadra di portaerei, dalle corazzate e e dalla 10\u00aa Squadriglia cacciatorpediniere: fu anche attaccato, senza essere colpito, da dieci bombardieri Boeing B-17 Flying Fortress decollati da Espiritu Santo. L'11 ottobre la 7\u00aa Divisione salp\u00f2 da Truk assieme alle portaerei e a una scorta di cacciatorpediniere, fece rifornimento in mare e le protesse nel corso dell'incerta battaglia delle isole Santa Cruz, conclusa con la distruzione della portaerei e pesanti perdite tra i piloti nipponici. Tornato a Truk il 30, il \"Suzuya\" ne ripart\u00ec gi\u00e0 il 3 assieme all'incrociatore pesante e arriv\u00f2 il 5 alle isole Shortland, dove gi\u00e0 si trovava l'incrociatore leggero e i cacciatorpediniere \"Kazagumo\", \"Michishio\", \"Yugumo\", \"Makigumo\". Questa squadra, affidata al contrammiraglio Nishimura, salp\u00f2 il 13 con la scorta di parte dell'8\u00aa Flotta (\"Chokai\", , , due cacciatorpediniere) e nelle prime ore del 14 bombard\u00f2 Henderson Field. Allo scopo di facilitare il tiro, il \"Suzuya\" lanci\u00f2 alcuni idrovolanti che spararono razzi illuminanti al magnesio; alle 02:00 la missione fu interrotta dopo l'audace attacco di due motosiluranti e nel pomeriggio il \"Suzuya\" rientr\u00f2 alle Shortland. Il 18 si spost\u00f2 all'ancoraggio di Kavieng, dove il 24 il comandante Kimura, divenuto contrammiraglio all'inizio del mese, divenne capo della 3\u00aa Squadriglia cacciatorpediniere e fu rimpiazzato dal capitano di vascello Takeji Ono. Il \"Suzuya\" navig\u00f2 quindi sino a Rabaul (5 dicembre), part\u00ec il 12 assieme al \"Kumano\" in una missione di trasporto truppe per Lorengau (isole dell'Ammiragliato). Il giorno successivo i due incrociatori rientrarono a Kavieng e vi rimasero ormeggiati per le settimane seguenti.\n1943.\nIl 4 gennaio 1943 il \"Suzuya\" salp\u00f2 e raggiunse il 6 Truk, quindi ripart\u00ec il giorno seguente con la nave da battaglia \"Mutsu\", la portaerei \"Zuikaku\" e i cacciatorpediniere \"Inazuma\", \"Ariake\", \"Isonami\"; dopo una tappa a Saipan (ove si aggreg\u00f2 anche lo \"Amagiri\"), il 12 gennaio le navi si fermarono a Kure; il \"Suzuya\" fu subito posto in bacino di carenaggio e revisionato. Il 5 febbraio pot\u00e9 nuovamente prendere il mare e cinque giorni pi\u00f9 tardi giunse a Truk: si riun\u00ec al \"Kumano\" e il 24 marzo le due unit\u00e0 tornarono indietro a Kure per un secondo ciclo di raddobbo e riequipaggiamento: il \"Suzuya\", infatti, aggiunse quattro impianti trinati di cannoni Type 96 da 25\u00a0mm e un radar Type 21 per la localizzazione di bersagli sia aerei, sia navali; infine furono sbarcate le quattro mitragliatrici Type 93. Il 15 aprile fu rimesso in acqua e inizi\u00f2 un periodo di esercitazioni nel Mare interno di Seto, sempre affiancato dal gemello. Il 20 maggio, da Tokuyama dove si trovavano, il \"Suzuya\", il \"Kumano\" e il \"Mogami\" (trasformato in \"incrociatore-portaerei\") si spostarono alla baia di Tokyo in vista di un massiccio intervento di superficie nelle isole Aleutine, investite dalla controffensiva statunitense: la resa di Attu il 30 maggio, per\u00f2, fece sfumare i propositi nipponici e il 2 giugno il \"Suzuya\" torn\u00f2 a Hashirajima. L'11 la 7\u00aa Divisione si spost\u00f2 a Yokosuka, imbarc\u00f2 truppe e il 16 salp\u00f2 inquadrata in una formazione che comprendeva le due corazzate , , le portaerei \"Ryuho\", \"Unyo\", \"Chuyo\" e sette cacciatorpediniere; sfugg\u00ec a due attacchi di sommergibili e arriv\u00f2 indenne a Truk il 21. Qui il \"Suzuya\" e il \"Kumano\" furono affiancati dal cacciatorpediniere \"Niizuki\" per la tratta finale del viaggio a Rabaul (25 giugno), dove la fanteria fu fatta sbarcare; il \"Suzuya\" torn\u00f2 immediatamente a Truk, poi ordini nuovi lo ridestinarono a Rabaul, ove gett\u00f2 le \u00e0ncore il 9 luglio. Da qui salp\u00f2 il 18 luglio assieme al \"Chokai\", all'incrociatore leggero \"Sendai\" e quattro cacciatorpediniere per difendere una missione di rifornimento a Kolombangara: a dispetto di un attacco condotto da aerosiluranti Grumman TBF Avenger dell'AirSols, il carico giunse a destinazione e nessuna unit\u00e0 fu colpita. Dal 21 luglio alla prima met\u00e0 di ottobre il \"Suzuya\" rimase ancorato nella rada di Rabaul e il 7 settembre pass\u00f2 agli ordini del capitano di vascello Yuji Takahashi.\nIl 5-6 ottobre la Task force 58 effettu\u00f2 un pesante raid sull'Isola di Wake e su alcune delle Marshall: ubbidendo alle direttive dell'ammiraglio Mineichi K\u014dga, comandante in capo della Flotta Combinata, il \"Suzuya\" part\u00ec rapidamente e il 10 si ferm\u00f2 a Truk, dove gi\u00e0 si trovava il grosso delle forze da battaglia. Sulla scorta di intercettazioni radio che suggerivano un secondo attacco aeronavale nemico con le stesse modalit\u00e0, K\u014dga prese il mare il 17 con una potente formazione, che oltre alla 7\u00aa Divisione incrociatori contava anche le portaerei \"Shokaku\", \"Zuikaku\", \"Zuiho\", le corazzate \"Yamato\", \"Musashi\", \"Nagato\", \"Kongo\", \"Haruna\", la 4\u00aa Divisione (, , \"Maya\", \"Chokai\") e l'8\u00aa Divisione incrociatori (, ) e una folta schiera di cacciatorpediniere. Le navi giapponesi, comunque, attesero invano a sud dell'isola e il 26 tornarono alla rada atollina. Il 3 il \"Suzuya\" si accod\u00f2 al \"Mogami\", al \"Chikuma\" e alla 4\u00aa Divisione, costituenti una squadra destinata a rinforzare l'8\u00aa Flotta a Rabaul, la quale aveva subito una sconfitta nella notte tra il 1\u00ba e il 2 e non era riuscita a eliminare la testa di ponte che la squadra del viceammiraglio William Halsey aveva stabilito su Bougainville. Il gruppo di incrociatori arriv\u00f2 la mattina presto del 5 nella rada e si ormeggi\u00f2, ma lo spostamento era stato localizzato da ricognitori statunitensi e Halsey aveva ottenuto dall'ammiraglio Chester Nimitz che le portaerei e gli fossero temporaneamente affidate, allo scopo di colpire subito le unit\u00e0 nipponiche. Alle 09:00 del 5 fece dunque partire un'ondata di 97 velivoli, che giunse alle 11:15 su Rabaul ed esegu\u00ec un riuscito attacco: solo il \"Suzuya\" rimase indenne e, il giorno seguente, salp\u00f2 per assistere il \"Mogami\" incendiato da una bomba. Arrivati a Truk, i due incrociatori si divisero, dacch\u00e9 il \"Mogami\" fu sottoposto per oltre un mese a riparazioni d'emergenza, mentre il \"Suzuya\" part\u00ec il 24 novembre assieme alla 2\u00aa Squadriglia (incrociatore e cacciatorpediniere \"Hatsuzuki\", \"Suzutsuki\", \"Fujinami\", \"Hamakaze\") e ai cacciatorpediniere \"Yamagumo\", \"Maikaze\", \"Nowaki\". La sortita, effettuata in risposta al massiccio attacco statunitense alle isole Gilbert, avvenne troppo tardi e, dopo alcune tappe alle isole Marshall, il 5 dicembre la squadra gi\u00e0 rientrava a Truk. L'incrociatore intraprese il 26 una missione trasporto truppe per Kavieng assieme al \"Kumano\", che per\u00f2 fu annullata dopo che un velivolo avversario li ebbe localizzati; ritentata il 29, la missione ebbe successo.\n1944 e l'affondamento.\nIl 1\u00ba gennaio 1944 il \"Suzuya\" e il \"Kumano\" rientrarono a Truk, dove l'8\u00aa Divisione incrociatori fu disattivata e il \"Tone\" e il \"Chikuma\" confluirono nella 7\u00aa Divisione. Il 1\u00ba febbraio, al seguito della 2\u00aa e 3\u00aa Flotta, essa abbandon\u00f2 la grande base, troppo esposta in seguito all'investimento delle Marshall occidentali da parte della Quinta Flotta statunitense: giunta alle isole Palau, prosegu\u00ec dal 16 verso Singapore. Sgusciati tra vari sommergibili americani, il 21 il \"Suzuya\" e i gregari arrivarono alle isole Lingga, nuovo ancoraggio delle squadre da battaglia giapponesi, attorno al quale presero parte a simulazioni di battaglie ed esercitazioni nei mesi successivi. Nel corso di questo periodo la 7\u00aa Divisione pass\u00f2 al comando del viceammiraglio Kazutaka Shiraishi e le due flotte furono riorganizzate nella cosiddetta 1\u00aa Flotta mobile (\"Dai-Ichi Kid\u014d Kantai\") del viceammiraglio Ozawa, una formazione pi\u00f9 elastica a imitazione delle Task force statunitensi. Il \"Suzuya\" fu poi dotato di otto ulteriori cannoni contraerei Type 96 da 25\u00a0mm in postazioni singole. L'11 maggio segu\u00ec lo spostamento dello scaglione comandato dal viceammiraglio Kurita a Tawi Tawi, prosegu\u00ec con il \"Kumano\" sino a Tarakan, ove il 17 complet\u00f2 il rifornimento di carburante. Circa un mese pi\u00f9 tardi scatt\u00f2 l'operazione statunitense Forager, l'invasione delle isole Marianne meridionali con larga copia di mezzi da sbarco e navi da guerra; il successore dell'ammiraglio K\u014dga, Soemu Toyoda, ordin\u00f2 alla 1\u00aa Flotta mobile di opporsi ed essa salp\u00f2 il 13 giugno, venendo avvistata in breve da un sommergibile. Dopo un rifornimento a Guimaras, fece rotta per il Mare delle Filippine e il 17 avvenne un secondo rifornimento in mare, che coinvolse anche il \"Suzuya\"; quindi la flotta si port\u00f2 a ovest dell'arcipelago attaccato e il 19-20 giugno combatt\u00e9 la rovinosa battaglia del Mare delle Filippine, terminata con la perdita delle portaerei \"Shokaku\", e \"Hiyo\". Il 22 il \"Suzuya\" si ferm\u00f2 con il resto della squadra all'Isola di Okinawa, il 24 fece tappa alla baia di Hashirajima e il giorno seguente si ferm\u00f2 a Kure per un rafforzamento delle dotazioni di bordo: imbarc\u00f2 quattro installazioni trinate di cannoni Type 96 e dieci altri pezzi da 25\u00a0mm su supporti individuali; inoltre in cima alle sovrastrutture furono sistemati un radar Type 22 e un radar Type 13, che permisero finalmente un controllo centralizzato del tiro contraereo.\nL'8 luglio la 7\u00aa Divisione al completo, assieme alla 1\u00aa Divisione corazzate (\"Yamato\", \"Musashi\"), alla 4\u00aa Divisione incrociatori e all'incrociatore \"Noshiro\" conducente la 2\u00aa Squadriglia cacciatorpediniere, salp\u00f2 da Kure con un importante carico di uomini, vettovaglie e munizioni: dopo una breve sosta a Okinawa il 10, arriv\u00f2 senza problemi a Singapore il 16 luglio e trasfer\u00ec a terra rinforzi e rifornimenti. Il giorno seguente il \"Suzuya\" e il resto della formazione si fermarono alle isole Lingga. Qui, il 5 settembre, il comandante Takahashi fu rimpiazzato dal capitano di vascello Masao Teraoka. Il 18 ottobre la Flotta mobile fece rotta per le Filippine secondo le direttive del piano Sh\u014d-G\u014d 1, un complesso contrattacco navale all'invasione statunitense dell'isola di Leyte e quindi alla minaccia gravante sull'arcipelago. La forza di portaerei, al diretto comando del viceammiraglio Ozawa, avrebbe attirato verso nord la potente Terza Flotta statunitense e lasciato campo libero alla 2\u00aa Flotta (viceammiraglio Kurita) e alla 5\u00aa Flotta (viceammiraglio Kiyohide Shima), provenienti rispettivamente dallo Stretto di San Bernardino e dallo Stretto di Surigao. Il \"Suzuya\", con gli incrociatori gregari, fu assegnato alla prima squadra e sopravvisse senza danni alla traversata del Mare di Sibuyan, effettuata il 24 ottobre sotto l'imperversare dei velivoli della Terza Flotta americana. La mattina presto del 25 Kurita, disceso dallo stretto, s'imbatt\u00e9 nel Task group 77.4 (formato da portaerei di scorta e naviglio leggero) al largo dell'Isola di Samar e ingaggi\u00f2 una battaglia estremamente confusa: le unit\u00e0 giapponesi dovettero affrontare i coraggiosi attacchi di cacciatorpediniere e cacciatorpediniere di scorta statunitensi, oltre a guardarsi dai disordinati ma continui assalti di velivoli imbarcati; infatti, gi\u00e0 prima delle 07:30, il \"Suzuya\" fu mancato di poco da una bomba sganciata da un Avenger che divelse l'albero esterno di babordo, facendo cadere la velocit\u00e0 a 20 nodi. Alle 08:30 l'incrociatore accolse il viceammiraglio Shiraishi e il suo stato maggiore, che avevano abbandonato il \"Kumano\" gravemente colpito, quindi continu\u00f2 a inseguire le portaerei statunitensi, bersagliandole con i pezzi da 203\u00a0mm. Alle 10:50, per\u00f2, fu circondato da una trentina di apparecchi imbarcati sbucati dalle cortine di fumo artificiale, una bomba scoppi\u00f2 in acqua sulla dritta, a mezzanave, e innesc\u00f2 i siluri nei tubi di lancio: nell'arco di dieci minuti si verificarono una serie di violente esplosioni che demolirono il ponte di poppa, misero fuori uso la sala caldaie numero 7 e danneggiarono le turbine. Il \"Suzuya\", ingovernabile, fu affiancato dal cacciatorpediniere \"Okinami\" e alle 11:30 Shiraishi trasbord\u00f2 sul \"Tone\"; alle 11:50 il capitano Teraoka ordin\u00f2 di abbandonare la nave, che alle 12:00 in punto fu scossa dalla detonazione degli ultimi siluri e di altre granate. Ridotto a un relitto, il \"Suzuya\" si capovolse sulla dritta alle 13:15 e in sette minuti sprofond\u00f2 a est di Punta Paninihian (). Lo \"Okinami\" riusc\u00ec a trarre in salvo 402 membri dell'equipaggio, incluso Teraoka.\nIl 20 dicembre 1944 il \"Suzuya\" fu depennato dai registri della Marina imperiale."}
{"id": "3498406", "revid": "330270", "url": "https://it.wikipedia.org/wiki?curid=3498406", "title": "Cavalcante de' Cavalcanti", "text": ""}
{"id": "3498407", "revid": "330270", "url": "https://it.wikipedia.org/wiki?curid=3498407", "title": "Cavalcante Cavalcanti", "text": ""}
{"id": "3498408", "revid": "228587", "url": "https://it.wikipedia.org/wiki?curid=3498408", "title": "Time (musical)", "text": "Time \u00e8 un musical, scritto da Dave Clark e David Soames e musicato di Jeff Daniels.\nTrama.\nDerivato dal musical del 1970 \"The Time Lord\" di Soames e Daniels, la storia si basa sul musicista rock Chris Wilder, trasportato con i suoi cristiana e la band ad un concerto presso la \"High Court of the Universe\" nella galassia di Andromeda. Alla luce dei progressi dell'umanit\u00e0 nell'esplorazione dello spazio, Melchisedic, il signore del tempo (liberamente ispirato a \"Doctor Who\"), decide di esaminare il popolo terrestre per determinare quale ruolo giocheranno gli individui della Terra nella ricerca della pace universale; Wilder e la sua band sono chiamati a difendere il loro pianeta.\nProduzione e allestimento.\nL'opera ha fatto molto affidamento sugli effetti speciali, tra cui un enorme testa fluttuante proiettata detta Akash (costruita dai produttori del telefilm come un ologramma), che serviva come narratore per tutto lo spettacolo. L'interno del Dominion Theatre venne molto modificato per ospitare la base in acciaio massiccio con un ascensore idraulico progettato da John Napier.\nDi produzione del teatro del West End, lo spettacolo venne diretto e coreografato da Larry Fuller (assistito da Arlene Phillips) ed ebbe la sua prima mondiale il 9 aprile 1986 al Dominion Theatre di Londra, in Inghilterra, dove venne eseguito per due anni. Cliff Richard ha interpretato il ruolo di Wilder, Jodie Brooke Wilson come Louise, Jeff Shankley come Melchisedic e Dilys Watling come uno dei giudici di tribunale, con un filmato di Laurence Olivier come Akash; in seguito, David Cassidy ha sostituito Richard per il ruolo di Wilder.\nAlbum.\nUn concept album \u00e8 uscito con l'etichetta della Capitol Records, negli Stati Uniti, e della EMI per il resto del mondo. Oltre che da parti di Richard e Olivier, l'opera \u00e8 caratterizzata da composizioni di Freddie Mercury, Julian Lennon, Murray Head, Dionne Warwick, Burt Bacharach, Richard Carpenter, Leo Sayer, Ashford &amp; Simpson, Dusty Springfield, John Christie, John Helms, Mike Moran e Paul Miles-Kingston."}
{"id": "3498412", "revid": "76786655", "url": "https://it.wikipedia.org/wiki?curid=3498412", "title": "Navigazione non in linea", "text": ""}
{"id": "3498419", "revid": "287204", "url": "https://it.wikipedia.org/wiki?curid=3498419", "title": "Kabuto", "text": ""}
{"id": "3498421", "revid": "1451528", "url": "https://it.wikipedia.org/wiki?curid=3498421", "title": "Marinus van der Lubbe", "text": "Biografia.\nAttivit\u00e0 come muratore.\nEbbe un'infanzia particolarmente difficile: i genitori divorziarono poco dopo la sua nascita e all'et\u00e0 di 12 anni rimase orfano di madre. Ancora adolescente, lavor\u00f2 come muratore, attivit\u00e0 in cui dimostr\u00f2 di avere una discreta forza fisica (fu per questo soprannominato \"Dempsey\", in riferimento al pugile Jack Dempsey). Entrato in contatto con vari movimenti socialisti e sindacali, nel 1925 ader\u00ec al Partito Comunista dei Paesi Bassi.\nNel 1926 ebbe un infortunio sul lavoro con la calce viva che lo rese quasi cieco. Di conseguenza, fu costretto ad andare in pensione, ma con un assegno cos\u00ec misero (solo 7,44 fiorini a settimana), che non gli bastava per vivere. Pertanto, fu costretto a svolgere diversi mestieri occasionali, in nero; per cercare di migliorare la sua condizione impar\u00f2 il tedesco e programm\u00f2 di emigrare in Unione Sovietica, senza per\u00f2 riuscirci.\nIncendio del Reichstag e condanna a morte.\nLa sera dell'incendio del Reichstag, il 27 febbraio 1933, fu trovato mezzo nudo dietro all'edificio in fiamme. Arrestato assieme ad altri attivisti comunisti, confess\u00f2, sotto tortura, davanti alla corte di Lipsia, di essere l'autore dell'incendio. Condannato a morte per alto tradimento, fu giustiziato con la ghigliottina nel gennaio del 1934.\nLa sua condanna a morte viene considerata unanimemente come un \"monstrum\" giuridico, dal momento che, all'epoca dei fatti, la pena capitale inflittagli era assente nell'ordinamento giuridico tedesco, essendovi stata reintrodotta in data successiva all'incendio del Reichstag e al suo arresto. La condanna di van der Lubbe, che aveva subito un aggravamento retroattivo della pena dopo che era stato commesso il reato, \u00e8 stata dichiarata illegittima nel 2008, anno in cui van der Lubbe fu riabilitato per effetto di una sentenza."}
{"id": "3498424", "revid": "287204", "url": "https://it.wikipedia.org/wiki?curid=3498424", "title": "Dolciaria Balconi", "text": "Balconi - S.p.A. - Industria Dolciaria \u00e8 un'azienda italiana dolciaria specializzata nella produzione di merendine, snack, torte a base di pan di spagna e roll.\nStoria.\nLa societ\u00e0 viene fondata nel 1953 da Michele Balconi, che trasforma la sua pasticceria nella societ\u00e0 industriale Dolciaria Balconi S.p.A. con sede a Nerviano (MI), dove produce pi\u00f9 di 44.000 tonnellate di beni alimentari all'anno. Nel 2008 \u00e8 tra le prime sei societ\u00e0 italiane del settore alimentare, con Ferrero, Barilla, Colussi, Galbusera e Balocco, con una quota di mercato tra il 4 e l'11%, 150 milioni di fatturato e 150 dipendenti.\nBalconi \u00e8 sempre rimasta in mano alla famiglia del fondatore (i due fratelli Fabio e Maurizio Balconi) fino al 2011, anno in cui l'80% delle azioni \u00e8 ceduto a Lauro Cinquantuno S.p.A., societ\u00e0 veicolo del fondo Clessidra di Claudio Sposito. Nel 2013 acquisisce il Biscottificio Baroni di Verona, allargando la sua produzione ai wafer ed ai biscotti.\nNel maggio del 2015 il fondo Clessidra e i fratelli Fabio e Maurizio Balconi hanno ceduto il 100% della societ\u00e0 al Gruppo multinazionale irlandese Valeo Foods per una cifra di circa 200 milioni di euro."}
{"id": "3498426", "revid": "89688", "url": "https://it.wikipedia.org/wiki?curid=3498426", "title": "Fushizen na Girl/Natural ni koishite", "text": ""}
{"id": "3498431", "revid": "38120", "url": "https://it.wikipedia.org/wiki?curid=3498431", "title": "Sven Andersson", "text": ""}
{"id": "3498440", "revid": "1305772", "url": "https://it.wikipedia.org/wiki?curid=3498440", "title": "Vangelo (disambigua)", "text": "I vangeli sono libri che raccontano la vita e la predicazione di Ges\u00f9.\nCon Vangelo ci si pu\u00f2 riferire anche alle voci:"}
{"id": "3498441", "revid": "767487", "url": "https://it.wikipedia.org/wiki?curid=3498441", "title": "The Furies (film 1930)", "text": "The Furies \u00e8 un film del 1930 diretto da Alan Crosland. La sceneggiatura e i dialoghi di Forrest Halsey si basano sull'omonimo lavoro teatrale di Zo\u00eb Akins, andato in scena a Broadway il 7 marzo 1928.\nProduzione.\nIl film, prodotto dalla First National Pictures, fu prodotto usando per il sonoro il sistema Vitaphone (Western Electric Sound System).\nDistribuzione.\nIl copyright del film, richiesto dalla First National Pictures, Inc., fu registrato il 19 marzo 1930 con il numero LP1159.\nDistribuito dalla Warner Bros., il film usc\u00ec nelle sale cinematografiche statunitensi il 16 marzo 1930. In Irlanda, il film usc\u00ec il 29 agosto 1930."}
{"id": "3498445", "revid": "1543377", "url": "https://it.wikipedia.org/wiki?curid=3498445", "title": "Parco eolico di Roscoe", "text": "Il parco eolico di Roscoe \u00e8 un parco eolico statunitense situato a Roscoe, in Texas, tra i maggiori al mondo per potenza eolica installata. Se si tiene conto dei parchi eolici multipli, il parco di Roscoe si colloca al secondo posto dopo il parco eolico di Gansu, in Cina, con una produzione totale, nel novembre 2010, di ben 5 160 megawatt.\nCon le sue 627 turbine eoliche, che arrivavano ad una potenza nominale di 781,5 Megawatt nell'ottobre 2009, ha superato il precedente record che apparteneva al parco eolico di Horse Hollow, che arrivava a 735,5 megawatt.\nIl progetto, costato pi\u00f9 di un miliardo di dollari, produce abbastanza energia per soddisfare il fabbisogno di circa 230 000 case texane e si trova a circa 320\u00a0km ad ovest di Fort Worth; la centrale \u00e8 suddivisa in 4 contee e copre una superficie di 400\u00a0km\u00b2.\nIl progetto \u00e8 stato realizzato con l'ausilio di Cliff Etheredge, imprenditore del cotone del luogo. Oltre che per le dimensioni, la centrale \u00e8 particolare anche per il gran numero di proprietari terrieri coinvolti nel progetto, ben 400, che si spartiscono le relative royalties."}
{"id": "3498447", "revid": "125980067", "url": "https://it.wikipedia.org/wiki?curid=3498447", "title": "Tony Christie", "text": "Biografia.\nTony Christie ha fatto il suo esordio nel 1971 con due canzoni tra pop e rock: \"I Did What I Did for Maria\", che ha raggiunto la seconda posizione nella classifica inglese dei singoli, e \"Is This The Way To Amarillo\". Due anni dopo \"Avenues and Alleyways\" gli ha dato grande popolarit\u00e0 per essere stato inserito nella serie tv \"The Protectors\".\nNel 1976 Christie \u00e8 stato tra gli interpreti dell'edizione originale di \"Evita\" nel ruolo di Agust\u00edn Magaldi e ha inciso la canzone \"The Queen Of The Mardi Gras\", che per poco non si \u00e8 qualificata all'Eurovision Song Contest. In seguito Christie ha preso parte a diversi altri musical e anche a qualche film.\nNegli anni ottanta Tony Christie ha avuto pi\u00f9 successo nell'area germanica che in patria. Per il mercato tedesco il cantante ha inciso appositamente una serie di album, in cui si \u00e8 allineato al genere schlager, ottenendo vari dischi di platino.\nNel 2005 Christie ha registrato nuovamente \"Is This The Way To Amarillo\", questa volta in duetto con Peter Kay: il singolo \u00e8 risultato il pi\u00f9 venduto dell'anno nel Regno Unito, dopo essere rimasto in testa per diverse settimane, e ha ricevuto il disco d'oro. I proventi sono andati a Comic Relief.\nTra gli artisti con cui Tony Christie ha collaborato nel corso della sua carriera vi \u00e8 soprattutto Jarvis Cocker. Negli anni novanta Christie ha contribuito all'affermazione di Rosanna Rocci, ospite pi\u00f9 volte nei suoi concerti."}
{"id": "3498450", "revid": "228587", "url": "https://it.wikipedia.org/wiki?curid=3498450", "title": "Michael Nelson", "text": ""}
{"id": "3498455", "revid": "40812587", "url": "https://it.wikipedia.org/wiki?curid=3498455", "title": "Guerra di Successione moldava", "text": ""}
{"id": "3498456", "revid": "1305772", "url": "https://it.wikipedia.org/wiki?curid=3498456", "title": "Voodoo (personaggio)", "text": "Voodoo, il cui vero nome \u00e8 Priscilla \"Pris\" Kitaen, \u00e8 un personaggio della serie a fumetti Wildstorm Wildcats, illustrata da Jim Lee e scritta da Brandon Choi.\nPersonalit\u00e0.\nPriscilla \u00e8 per principio una donna rilassata e perennemente serena con una sfrenata attitudine al divertimento, alla vita mondana e allo shopping. Adora viaggiare, fare feste, ballare e cantare. Anche sul campo di battaglia talvolta sembra dare l'impressione di non essere pienamente concentrata e di prendere sotto gamba i nemici, tuttavia in realt\u00e0 quello che sembra un comportamento immaturo \u00e8 semplicemente un derivato caratteriale della ragazza che mostra la sua assoluta semplicit\u00e0 e purezza d'animo nel cercare in ogni cosa la parte divertente. Per Voodoo la vita \u00e8 un palco scenico e le persone sono ballerini, per cui \u00e8 meglio divertirsi il pi\u00f9 possibile durante l'esibizione. Voodoo vive ogni giorno della sua vita come fosse l'ultimo.\n\u00c8 molto umile, modesta, apprensiva e gentile e non fa mai pesare ai compagni o ai conoscenti i suoi poteri, i suoi talenti o la sua bellezza; dimostra inoltre di credere fermamente nel valore del lavoro ed \u00e8 molto impegnata in campagne contro il razzismo.\nVoodoo \u00e8 inizialmente scioccata quando scopre il suo lato Deamonita e sembra quasi vergognarsene, tuttavia alla fine riesce ad accettarlo dopo aver capito di essere semplicemente parte di una specie, che come tutte le altre \u00e8 composta da individui malvagi quanto da individui buoni.\nSi trova a disagio con quasi tutti i Cherubini, di cui disapprova la pomposit\u00e0 e l'arroganza.\nVoodoo e Zelota.\nVoodoo \u00e8 l'esatto opposto caratteriale della compagna di squadra Zelota, con la quale ha svariate discussioni. Il rapporto tra le due \u00e8 tuttavia parecchio pi\u00f9 complicato di quello che possa sembrare all'apparenza; da un lato viene considerato l'equivalente femminile del rapporto esistente tra Spartan e Grifter, tuttavia mentre tra i due c'\u00e8 un semplice sentimento di astio e scarsit\u00e0 di sopportazione reciproca con una riluttante stima unilaterale da parte di Spartan, il rapporto tra Voodoo e Zelota comprende invece al suo interno sfumature di affetto reciproco ed un implicito rispetto, cosa che lo rende una bizzarra relazione amore-odio.\nLe due donne hanno in continuo delle discussioni a sfondo morale o ideologico, spesso arrivando ad insultarsi anche pesantemente o facendo commenti sul vicendevole aspetto o carattere; in pi\u00f9 di un'occasione sono arrivate alla rissa. Zelota durante gli allenamenti si accanisce su Voodoo pi\u00f9 che su chiunque altro inoltre non la chiama mai con il vezzeggiativo amichevole \"Pris\" come tutti gli altri Wildcats ma sempre utilizzando il suo nome per intero in modo quasi canzonatorio e tende a rivolgersi a lei chiamandola \"ragazza\" come a ricordarle la loro differenza di et\u00e0 e di esperienza; dal canto suo Voodoo \u00e8 irrispettosa nei confronti della guerriera Coda e insulta spesso l'eccessiva rigidezza del loro credo, esige sempre l'ultima parola su qualsiasi discussione e fa di tutto per provocare la compagna ricorrendo a metodi anche infantili, per esempio chiamandola \"sorella\" cosa che Zelota considera un insulto in quanto Voodoo non \u00e8 una Coda.\nNonostante le incomprensioni \u00e8 per\u00f2 interessante notare come Voodoo e Zelota siano comunque sempre insieme sia sul campo di battaglia che fuori e come si conoscano bene vicendevolmente, lasciando a dedurre che siano parecchio in confidenza. Voodoo ha insegnato a Zelota a ballare ed a rilassarsi, mentre Zelota ha insegnato a Voodoo le tecniche di combattimento Coda; le due eroine si preoccupano molto l'una della salute dell'altra e si accudiscono sempre nel momento del bisogno. In pi\u00f9 occasioni hanno condiviso abbracci, baci e carezze oltre ad essersi consolate da ansie e lacrime. Al di l\u00e0 delle apparenze Voodoo e Zelota si vogliono bene e darebbero la vita l'una per l'altra anche se fanno di tutto per umiliarsi o provocarsi a vicenda.\nTra le due c'\u00e8 anche una forte rivalit\u00e0 aperta in pi\u00f9 campi, tra cui spicca ovviamente la lotta. In definitiva \u00e8 possibile affermare che il loro sia un contorto rapporto di amicizia, e che l'una consideri l'altra la propria migliore amica.\nBiografia del personaggio.\nPriscilla Kitaen nacque a Missoula, Montana nel 1969. Della sua vita non si sa nulla se non che divenne una danzatrice esotica in giovanissima et\u00e0 e che svolse tale professione fino al giorno in cui venne contattata da Lord Emp per unirsi ai Wildcats; prima di allora la donna non aveva mai saputo dell'esistenza dei suoi poteri ma non appena lo seppe si arruol\u00f2 immediatamente nella battaglia contro i Deamoniti, rivelandosi subito molto utile a causa del potere della \"Visione\" (ovvero la capacit\u00e0 di vedere i Deamoniti nei corpi degli esseri umani ed estirparli). Nel gruppo essa stringer\u00e0 una relazione di forte amicizia con Maul ed un rapporto di rivalit\u00e0 accesa con Zelota; oltre che un'attrazione in parte ricambiata per Spartan.\nDurante il periodo passato coi Wildcats Void le riveler\u00e0 del suo DNA Deamonita a seguito di un viaggio nella sua mente, il quale far\u00e0 emergere che un suo antenato era un ibrido Umano/Cherubino che fu posseduto da un Deamonita, dando cos\u00ec alla sua discendenza i geni di tutte e tre le specie. A seguito di tale rivoluzione e di un viaggio su Khera in cui subir\u00e0 l'ennesima umiliazione da parte di Zelota, Voodoo lascer\u00e0 il gruppo per un certo periodo e torner\u00e0 a svolgere la sua vecchia professione, trovandosi coinvolta in un giro di omicidi che la riconducono alla sua vocazione supereroistica nel momento in cui li risolve.\nTornata tra i Wildcats dunque, Voodoo inizier\u00e0 una relazione con Maul dopo aver chiarito con s\u00e9 stessa e con Spartan che per loro non c'era futuro; inoltre comincer\u00e0 a sviluppare i suoi poteri Deamonitici, quali il controllo temporale e la rigenerazione; i quali si manifesteranno a caso a seguito dell'attacco del serial killer Samuel Smith.\nVoodoo si render\u00e0 poi conto che la sua relazione con Maul \u00e8 un derivato dei suoi poteri e tutto ci\u00f2 che c'\u00e8 tra loro \u00e8 il sentimento fisico di benessere dovuto alla compatibilit\u00e0 tra le loro abilit\u00e0, preso coscienza di ci\u00f2 essi si lasceranno pur rimanendo amici.\nA seguito del disastro globale di Worldstorm Voodoo, sconvolta torner\u00e0 nuovamente a fare la danzatrice, ma verr\u00e0 in seguito contattata dal suo vecchio gruppo, intenzionato a soccorrere i feriti e ricostruire la civilt\u00e0 dove possibile, dunque riprender\u00e0 la sua carriera supereroistica riallacciando tra l'altro la sua relazione con Spartan.\nPoteri e abilit\u00e0.\nVoodoo \u00e8 stata addestrata da Zelota nelle tecniche di combattimento delle Coda, il che la rende una combattente formidabile in pi\u00f9 campi, abbastanza da poter rivaleggiare con la sua maestra.\nIn quanto ibrido Umano/Cherubino, Voodoo possiede dei poteri speciali derivati dall'incrocio genetico del DNA delle due razze, che nel suo caso si manifesta attraverso dei forti poteri psichici di telepatia; oltre a leggere le menti altrui tuttavia Voodoo \u00e8 in grado di condensare l'energia psichica ed emetterla sotto forma di scariche direzionabili contro l'avversario, le quali partono dalla fronte della ragazza. La sua particolarit\u00e0 \u00e8 per\u00f2 di possedere anche il DNA Deamonita all'interno del suo corredo geetico, cosa che la rendeun'incrocio fra tre razze, conferendole il potere unico della \"Visione\", ovvero la capacit\u00e0 di vedere i Deamoniti all'interno degli esseri umani e poterli estirpare alla radice del loro controllo, anche qualora l'ospite non fosse un essere umano.\nI pieni poteri telepatici di Voodoo la rendono capace di manipolare fisicamente gli altri e di cancellare o indirizzare i pensieri, rendendola di fatto l'unica persona al mondo capace di controllare Maul quando perde il controllo.\nDalla componente Deamonita del suo DNA le derivano anche poteri di rigenerazione spontanea e la capacit\u00e0 di congelare, rallentare e riavvolgere il tempo, oltre che il potere di mutarsi nella sua forma aliena Deamonita, con la conseguenza per\u00f2 di perdere il controllo quando la trasformazione \u00e8 attiva, divenendo cos\u00ec feroce e pericolosa quanto Maul.\nUn potere addizionale sviluppato da Voodoo con gli anni \u00e8 la manipolazione dei campi magnetici, che le permette di attirare, contorcere e muovere il metallo e il ferro a lei circostanti come fosse un magnete, tale potere \u00e8 anto preciso da poter essere applicato anche sulle minuscole tracce di ferro nel sangue di un essere umano.\nVoodoo \u00e8 inoltre una profonda conoscitrice delle arti magiche da cui prende il nome di battaglia."}
{"id": "3498463", "revid": "287204", "url": "https://it.wikipedia.org/wiki?curid=3498463", "title": "Adolfo Rodr\u00ecguez Sa\u00e0", "text": ""}
{"id": "3498464", "revid": "1305772", "url": "https://it.wikipedia.org/wiki?curid=3498464", "title": "Abu Bakr ibn al-Arabi", "text": "Biografia.\nAb\u016b Bakr Ibn al-\u02bfArab\u012b (1076 - 1148) fu un \u201cqadi malikita andaluso\". Egli nacque a Siviglia in al-Andalus, una parte della Spagna dominata dai musulmani, che divenne il centro di una grande civilt\u00e0, realizzata anche da non arabi. \nMolti studiosi di al-Andalus si recarono spesso in Egitto, Arabia e Iraq per frequentare studiosi di fama, al fine di perfezionare i loro studi. Il padre di Ibn al-\u02bfArab\u012b (Ab\u016b Mu\u1e25ammand b. al-\u02bfArab\u012b) fu un uomo di Stato di elevato livello che oper\u00f2 per il signore della Ta'ifa di Siviglia, al-Mu\u02bftamid ibn \u02bfAbb\u0101d (\"r.\" 1069-91). Tuttavia nel 1091, quando al-Andalus venne occupato dagli Almoravidi, Ibn al-\u02bfArab\u012b (allora sedicenne) e suo padre decisero di partire per un paese meno turbolento (suo padre aveva anche motivazioni politiche). I due si diressero in nave verso l'Egitto, e da l\u00ec andarono a Gerusalemme, dove soggiornarono dal 1093 al 1096.\nIbn al-\u02bfArab\u012b si dedic\u00f2 completamente agli studi, all'insegnamento e alla scrittura. Egli scrisse molti libri su diversi argomenti, sui \"\u02bea\u1e25\u0101d\u012bth\", sul fiqh, sugli \"u\u1e63\u016bl al-fiqh\", sugli studi Coranici, sull'adab, sulla grammatica e sulla storia. Alcune di queste opere comprendono: \"Libro sulla preparazione del viaggio che ha generato i miei interessi nelle religioni e le esperienze delle grandi autorit\u00e0 e personaggi illustri, degli osservatori dell'Islam e le varie terre\". Ibn al-\u02bfArab\u012b scrisse: \"Regole d'interpretazione, e di protezione contro le forti obiezioni\" (una fonte di commenti che al-Ghaz\u0101l\u012b aveva fatto ai suoi studenti), tra i tanti suoi libri. Due dei libri di Ibn al-\u02bfArab\u012b (il \"Tart\u012bb al-ri\u1e25la li-l-targh\u012bb f\u012b l-milla\" e il \"Q\u0101n\u016bn al-t\u0101\u02bew\u012bl\") presentano descrizioni dei viaggi di Ibn al-\u02bfArab\u012b, e della vita religiosa nella Citt\u00e0 Santa di Gerusalemme. Tali resoconti sono importanti, in quanto possono essere le uniche testimonianze di un musulmano a Gerusalemme durante il periodo selgiuchide, e forniscono anche un oggettivo pensiero critico musulmano.\nDopo aver lasciato Gerusalemme nel 1096, padre e figlio andarono a Damasco e a Baghdad per continuare i loro studi. Si stabilirono a Baghdad e vi fecero ritorno dopo un pellegrinaggio. libri. Mentre era a Gerusalemme, Ibn al-\u02bfArab\u012b fu attratto da tutti gli studiosi che vi incontr\u00f2, e l'ademnpimento del Hajj divenne un complemento nella sua ricerca di conoscenza. Fu soltanto quando torn\u00f2 a Baghdad, nel 1097, che Ibn al-\u02bfArab\u012b incontr\u00f2 l'Imam Ab\u016b \u1e24\u0101mid al-Ghaz\u0101l\u012b, con il quale poi studi\u00f2.\nAll'et\u00e0 di ventun anni Ibn al-\u02bfArab\u012b studi\u00f2 molto intensamente con al-Ghazali, un teologo, filosofo e mistico (sufi) islamico. Si dice che Ibn al-\u02bfArab\u012b sia una delle \"pi\u00f9 importanti fonti di informazioni sulla vita di al-Ghazali e dei suoi insegnamenti\". Quando tratt\u00f2 la teologia di al-Ghaz\u0101l\u012b, Ibn al-\u02bfArab\u012b ne fu entusiasta, ma anche talvolta critico circa i suoi insegnamenti. Sebbene Ibn al-\u02bfArab\u012b senza dubbio rispettasse al-Ghaz\u0101l\u012b, non ebbe per\u00f2 timore di esprimere le sue opinioni divergenti da quelle del Maestro quando si trattava di insegnamenti di \"falsafa\" (filosofia islamica).\nDopo la morte di suo padre, avvenuta nel 1099 (all'et\u00e0 di 57 anni), torn\u00f2 a Siviglia all'et\u00e0 di 26 anni. Dopo essere rimasto per 10 anni a studiare nell'oriente musulmano, torn\u00f2 da studioso e insegnante molto stimato e accreditato, come fonte principale di diffusione delle opere e degli insegnamenti di al-Ghaz\u0101l\u012b nell'occidente musulmano. Ibn al-\u2018Arabi continu\u00f2 a studiare, a riflettere e sfidare le opere di al-Ghaz\u0101l\u012b. Per esempio, al-Ghaz\u0101l\u012b credeva che, \"non c'\u00e8 nell'ambito delle possibilit\u00e0 qualcosa di pi\u00f9 eccellente, pi\u00f9 perfetto o pi\u00f9 completo di ci\u00f2 che Dio aveva di fatto creato\". Tuttavia Ibn al-\u02bfArab\u012b sostenne che vi era una limitazione della potenza di Dio. Possiamo vedere questo argomento trattato in alcune delle sue opere. Per esempio, ci sono stati (e probabilmente ci sono ancora) tempi in cui i giudici e gli avvocati erano / sono di fronte a una situazione in cui non vi era testo di legge o scritture che contribuiscano a fornire indicazioni sulla comprensione o decisione giudiziaria. In questi casi, giudici ed avvocati debbono usare la migliore discrezione per determinare le regole da seguire. Entrando ad esaminare le leggi sulla maldicenza, discusse se definire la punizione come un diritto di Dio o un diritto privato. Mentre Ibn al-\u02bfArab\u012b riconobbe che vi erano due punti di vista sulla questione se il diritto era di Dio o privato, in ultima analisi, sentiva che il reato deve in gran parte essere visto come un diritto privato, in quanto \u00e8 condizionato dalla sensazione della vittima\nIbn al-\u02bfArab\u012b era particolarmente interessato alle questioni dello spirito umano e allo studio e alla teoria della conoscenza. Fece delle riflessioni e scrisse sulla natura dell'anima. Ibn al-\u02bfArab\u012b studi\u00f2 l'argomento sufi sostenendo che la conoscenza pu\u00f2 essere raggiunta solo attraverso la purezza dell'anima, del cuore, e una unit\u00e0 globale tra il corpo e il cuore, cos\u00ec come la rimozione degli interessi materiali. Ibn al-\u02bfArab\u012b sostenne che questa \u00e8 una posizione estrema, e ritiene invece che non vi sia alcuna connessione tra le conoscenze che una persona acquisisce e qualsiasi atto sacro o devoto che la sua anima ha realizzato.\nIbn al-\u02bfArab\u012b utilizz\u00f2 le sue conoscenze dello spirito nei suoi studi sulla legge e sull'etica. Per esempio, quando discuteva di aborto, le sentenze dei vari \"madhhab\" differivano notevolmente. Malikiti e hanafiti tendevano a prendere opposte posizioni su questo argomento. I malikiti impongono un divieto generalizzato sull'aborto indotto dopo il concepimento, in quanto questo \u00e8 visto come il punto in cui l'anima entra nel nascituro, mentre gli hanafiti sostengono che \"l'aborto indotto non \u00e8 punibile fino al 120\u00ba giorno dal concepimento\". Ibn al-\u02bfArab\u012b prov\u00f2 a ridurre la distanza fra la tesi malikita e quella hanafita con la \"concessione di diritti di protezione maggiore per l'embrione dopo l'animazione\", anche se in ultima analisi, egli non riusc\u00ec a colmare questa lacuna.\nIbn al-\u02bfArab\u012b scrisse su molti altri argomenti. Per esempio, scrisse sui maltrattamenti delle donne. Una volta scrisse: \"I primi [schiavi] avevano bisogno di essere disciplinati con un bastone, mentre i secondi [uomini liberi] non hanno bisogno che di un'indicazione. Tra le donne e anche gli uomini, ci sono quelli che si comportano bene solo con la correzione (\"adab\"). Ogni uomo sa che deve ricorrere alla disciplina [della moglie], anche se \u00e8 preferibile che se ne astenga\". Tuttavia, sembra che Ibn al-\u02bfArab\u012b fosse pi\u00f9 concentrato sull'interpretazione da dare al versetto coranico del \"battere in maniera non violenta\" una moglie. Egli credeva che questo fosse il \"solo modo consentito dalla rivelazione divina\", perch\u00e9 l'obiettivo di battere in modo non violento era quello di migliorare il comportamento della moglie.\nAnche se Ab\u016b Bakr ibn al-\u02bfArab\u012b pu\u00f2 aver ricevuto alcune critiche, \u00e8 stato generalmente molto apprezzato, come un'autorit\u00e0 in materia di \"\u02bea\u1e25\u0101d\u012bth\", venendo considerato affidabile e veritiero."}
{"id": "3498470", "revid": "76963", "url": "https://it.wikipedia.org/wiki?curid=3498470", "title": "Suara", "text": "Ha cantato sigle di serie televisive animate quali \"KimiKiss\", \"To Heart 2\" e \"Asatte no h\u014dk\u014d\", e di videogiochi quali \"\" e i titoli della serie \"Utawarerumono\".\nLo pseudonimo usato dalla cantante deriva dalla parola indonesiana \"voce\"."}
{"id": "3498474", "revid": "1543377", "url": "https://it.wikipedia.org/wiki?curid=3498474", "title": "Judith Leyster", "text": "Biografia.\nEra l'ottava figlia del birraio e tessitore Jan Willemszoon, che nel 1624 dichiar\u00f2 bancarotta, e di Trijn Jaspersdr di Haarlem.. Suo padre proveniva da Anversa e nel 1592 divenne membro della Chiesa riformata.\nJudith fu allieva di Frans de Grebber, Frans Hals e Jan Miense Molenaer. Gi\u00e0 a diciott'anni fu citata in modo lusinghiero in un testo riguardante la cultura in Haarlem, anche se la sua prima opera datata risale al 1629. Nel 1633 era un membro della Corporazione di San Luca della sua citt\u00e0, una delle sole due donne appartenenti a questa organizzazione. A partire dal 1635 ebbe tre allievi, tra cui Willem Wouters.\nNel 1636 spos\u00f2 il pittore Jan Miense Molenaer. Da questo momento la sua produzione pittorica diminu\u00ec enormemente: probabilmente, oltre alla cura dei figli (ne ebbe almeno cinque) e della casa, assistette il marito nel suo lavoro di pittore.\nPoco dopo il matrimonio, nel 1637, si trasfer\u00ec ad Amsterdam con la famiglia, dove rimase fino al 1649 e successivamente nel biennio 1655-1656. Nel 1648 i coniugi Molenaer acquistarono una villa a Heemstede. Nel 1649 i Molenaer ritornarono ad Haarlem, dove Judith Leyster rimase fino alla morte.\nFino al 1993 si credeva che l'artista si fosse trasferita a Heemstede, ma in realt\u00e0 visse principalmente a Haarlem. I Molenaer infatti possedevano abitazioni ad Amsterdam, Haarlem e Heemstede.\nProfilo artistico.\nJudith Leyster si dedic\u00f2 principalmente alla pittura di ritratti e di soggetti di genere, rappresentanti scene di persone che si divertono in taverna o che suonano: temi molto popolari in quel periodo storico presso la classe media a cui appartenevano i principali acquirenti di quadri. Dipinse inoltre nature morte con fiori e frutta, che probabilmente furono ben pi\u00f9 numerose delle poche che ci sono giunte, vista la loro qualit\u00e0.\nLo stile e la composizione delle sue opere si rifanno inizialmente a quelle dei Caravaggisti di Utrecht e a partire dal 1629-1630 a quelli dei fratelli Frans e Dirck Hals.\nDopo il 1630, Leyster produsse una serie di dipinti di genere di piccole dimensioni, rappresentanti scene domestiche, che si distinguono dalla maniera di Gerard ter Borch e di Gabriel Metsu per la loro originalit\u00e0.\nNonostante la popolarit\u00e0 raggiunta in vita, Judith Leyster fu presto dimenticata dopo la morte. Ma nel 1893, si scopr\u00ec che un dipinto, acquistato dal Museo del Louvre, presentava, nascosto sotto una falsa firma di Frans Hals, il suo caratteristico monogramma, costituito dalle iniziali JL con accanto una stella a cinque punte. Si inizi\u00f2 cos\u00ec a rivalutare l'opera di quest'artista, spesso confusa con quella del pi\u00f9 famoso Hals, da cui fu profondamente influenzata."}
{"id": "3498477", "revid": "123823049", "url": "https://it.wikipedia.org/wiki?curid=3498477", "title": "Lorenzo Lavia", "text": "Biografia.\nAttore e regista prevalentemente teatrale, \u00e8 figlio dell'attrice Annarita Bartolomei e del regista e attore Gabriele Lavia, con il quale lavora molto spesso sin da ragazzo.\nTra i ruoli di maggior successo ricordiamo Benedetto in \"Molto rumore per nulla\" e quello di Angelo in \"Misura per misura\", entrambe commedie shakespeariane.\nTra gli altri registi con cui ha lavorato ricordiamo Piero Maccarinelli, Alberto Negrin, Giuseppe Patroni Griffi, Liliana Cavani e Mario Missiroli."}
{"id": "3498479", "revid": "1086846", "url": "https://it.wikipedia.org/wiki?curid=3498479", "title": "Associazione Sportiva Bari 1960-1961", "text": "Questa voce raccoglie le informazioni riguardanti l'Associazione Sportiva Bari nelle competizioni ufficiali della stagione 1960-1961.\nStagione.\nNella stagione 1960-1961 il Bari disputa il campionato di Serie A, ottiene 29 punti piazzandosi al terz'ultimo posto con Lecco e Udinese, negli spareggi salvezza perde con il Lecco, pareggia con l'Udinese e retrocede in Serie B con Lazio e Napoli.\nNella Coppa Italia i galletti entrano al secondo turno ed eliminano il Foggia, poi negli ottavi di finale cedono il passo alla Sampdoria.\nMaglie.\n\"Fonti\"\nLe divise per la stagione '60-'61 sono state le seguenti:"}
{"id": "3498486", "revid": "767487", "url": "https://it.wikipedia.org/wiki?curid=3498486", "title": "Giustizia politica (saggio filosofico)", "text": "L'Inchiesta sulla giustizia politica e sulla sua influenza sulla morale e sui costumi moderni (\"Enquiry Concerning Political Justice and its Influence on Modern Morals and Manners\"), comunemente nota come Giustizia politica, \u00e8 un saggio del 1793, che delinea la filosofia politica del filosofo del Settecento William Godwin.\nContenuto.\nGodwin cominci\u00f2 a pensare alla \"Giustizia politica\" nel 1791, dopo la pubblicazione de \"I diritti dell'uomo\" (\"Rights of Man\") di Thomas Paine in risposta alle \"Riflessioni sulla Rivoluzione in Francia\" (\"Reflections on the Revolution in France\") di Edmund Burke (1790). Tuttavia, a differenza della maggior parte delle opere che spuntarono sull'onda del lavoro di Burke durante la cosiddetta controversia rivoluzionaria, quella di Godwin non si rivolgeva agli eventi specifici del tempo, ma affrontava i principi filosofici sottostanti. La sua lunghezza e il suo prezzo (costava oltre 1 sterlina) la resero inaccessibile al pubblico popolare de \"I diritti dell'uomo\" e probabilmente protessero Godwin dalla persecuzione che altri scrittori come Paine sperimentarono. Nondimeno, Godwin divenne una figura onorata tra i radicali e fu visto come una guida intellettuale tra i loro gruppi. Uno dei modi in cui ci\u00f2 avvenne fu attraverso le molte copie non autorizzate del testo, gli estratti stampati dai giornali radicali e le conferenze tenute da John Thelwall sulla base delle sue idee.\n\"Giustizia politica\" fu venerata anche dalla prima generazione di poeti romantici, quali William Wordsworth e Samuel Taylor Coleridge, anche se in seguito essi si sarebbero discostati dal radicalismo. Tuttavia, come osserva lo studioso romantico Andrew McCann, \"\u00e8 nel radicalismo dell'opera di Percy Shelley che il pensiero di Godwin esercit\u00f2 la sua pi\u00f9 grande influenza sul movimento romantico, e ... l'opera di Shelley fu assolutamente essenziale per la rinascita del sentimento radicale dopo la fine delle guerre napoleoniche.\"\nPur essendo pubblicata durante la Rivoluzione francese, le Guerre rivoluzionarie francesi e gli eventi che condussero ai processi per tradimento del 1794 in Gran Bretagna, la \"Giustizia politica\" sostiene che l'umanit\u00e0 inevitabilmente progredir\u00e0, schierandosi a favore della perfettibilit\u00e0 e dell'illuminazione umana. McCann spiega che \"la \"Giustizia politica\" \u00e8 ... prima di tutto una critica delle istituzioni politiche. La sua visione della perfettibilit\u00e0 umana \u00e8 anarchica in quanto vede il governo e le relative pratiche sociali come il monopolio sulla propriet\u00e0, il matrimonio e la monarchia frenare il progresso dell'umanit\u00e0.\" Godwin crede che il governo \"si insinui nelle nostre inclinazioni personali e trasmetta impercettibilmente Il proprio spirito alle nostre transazioni private\". Invece, Godwin propone una societ\u00e0 in cui gli esseri umani usano la loro ragione per decidere la migliore linea di condotta. La stessa esistenza dei governi, anche di quelli fondati attraverso il consenso, dimostra che le persone non possono ancora regolare la loro condotta in base ai dettami della ragione.\nGodwin sosteneva che il legame tra la politica e la moralit\u00e0 era stato reciso e voleva ripristinarlo. McCann spiega che, nella visione di Godwin, \"come l'opinione pubblica si sviluppa in accordo con i dettami della ragione, cos\u00ec dovrebbero cambiare anche le istituzioni politiche finch\u00e9, alla fine, non appassiranno del tutto, permettendo alla gente di organizzarsi in quella che sarebbe una democrazia diretta.\" Godwin credeva che il pubblico potesse essere razionale; scrisse: \"L'opinione \u00e8 il motore pi\u00f9 potente che si possa portare dentro la sfera della societ\u00e0 politica. La falsa opinione, la superstizione e il pregiudizio, sono stati finora i veri sostenitori dell'usurpazione e del dispotismo. L'inchiesta e il miglioramento della mente umana, stanno ora scuotendo al centro quei baluardi che hanno cos\u00ec a lungo tenuto l'umanit\u00e0 in schiavit\u00f9.\"\nGodwin non era un rivoluzionario del tenore di John Thelwall e della London Corresponding Society. Anarchico filosofico, egli credeva che il cambiamento sarebbe giunto gradualmente e che non vi fosse alcun bisogno di una rivoluzione violenta. Egli sostiene che \"il compito che, attualmente, dovrebbe occupare il primo posto nei pensieri dell'amico dell'uomo \u00e8 l'inchiesta, la comunicazione, la discussione.\" Godwin credeva cos\u00ec nel desiderio degli individui di ragionare in modo sincero e veritiero l'uno con l'altro. Nel XX secolo, J\u00fcrgen Habermas svilupp\u00f2 ulteriormente questa idea.\nTuttavia, paradossi e contraddizioni affiorano in tutta la \"Giustizia politica\". Come osserva McCann, \"una fede nella capacit\u00e0 dell'opinione pubblica di progredire verso l'illuminazione, basandosi sul proprio esercizio della ragione, \u00e8 costantemente annullata dalle forme effettive dell'azione pubblica e della vita politica, che per Godwin finiscono pericolosamente per includere l'individuo nel collettivo.\" Ad esempio, Godwin critica i discorsi pubblici perch\u00e9 fanno leva sul sentimento anzich\u00e9 sulla ragione e la stampa perch\u00e9 pu\u00f2 illuminare ma anche perpetuare il dogma.\nTraduzione italiana.\n\"La giustizia politica\", Sambuceto, Trimestre, 1990; tradotto e curato da Mauro Cotone."}
{"id": "3498495", "revid": "125138243", "url": "https://it.wikipedia.org/wiki?curid=3498495", "title": "Morgana Forcella", "text": "Biografia.\nDebutta giovanissima in televisione come valletta in varie trasmissioni di successo come \"I cervelloni\" e Fantastica Italiana con Paolo Bonolis, \"Fantastico Enrico\" con Enrico Montesano e Milly Carlucci, \"Numero Uno\" con Pippo Baudo e \"Il grande gioco dell'oca\" con Gigi Sabani.\nDopo aver frequentato vari stages teatrali, tra cui \"Il Laboratorio\" del regista Giancarlo Sepe, debutta in teatro nel 1996 con \"Le donne al parlamento\" di Aristofane per la regia di Augusto Fornari. Ha studiato dizione con Alessandra Jandolo. Affianca al teatro alcune partecipazioni in serie televisive come \"Un caso di coscienza\" regia di Luigi Perelli, \"Sospetti\" regia di Gianni Lepre e \"Salvo D'Acquisto\" regia di Alberto Sironi.\nNel 2000 interpreta in teatro il ruolo della cameriera Regine in \"Spettri\" di Ibsen in concorso a \"Ibsen Festival\" di Oslo.\nSi fa apprezzare sul piccolo schermo con la miniserie TV \"Mio figlio\" regia di Luciano Odorisio, nel ruolo di Valentina, ruolo che torner\u00e0 ad interpretare nella fiction \"Io e mio figlio, nuove storie per il Commissario Vivaldi\".\n\u00c8 stata attrice in diverse campagne pubblicitarie tra cui \"Acqua Uliveto\" e \"Knorr\" per la regia di Dario Argento.\n\u00c8 docente di recitazione presso l\u2019Istituto comprensivo secondario di primo grado \"Goffredo Petrassi\" di Roma dal 2016, curando la regia dei saggi teatrali \"Il gabbiano Jonathan\", \"I promessi sposi\", \"Inferno\".\nCollabora con il Teatro Patologico di Dario D\u2019Ambrosi.\nHa scritto e diretto con il patrocinio del MIUR, il cortometraggio \"Senza paura\" trasmesso su Rai Scuola.\nHa avuto diverse esperienze di doppiaggio con Susanna Javicoli.\nHa frequentato workshops di VIDEO MAKING e DIREZIONE DEGLI ATTORI a cura di TheKingdom-Communication. \nHa frequentato #IoScrivo- Laboratorio di scrittura creativa- condotto da Matilde D'errico.\nSposata con Sebastiano Somma dal 2004, ha avuto da quest'ultimo una figlia, Cartisia Josephine, nata nel 2005.\nCollegamenti esterni.\n(EN) \"\", su Internet Movie Database, IMDb.com. "}
{"id": "3498496", "revid": "709908", "url": "https://it.wikipedia.org/wiki?curid=3498496", "title": "Mary Nolan", "text": "Biografia.\nNata Mary Imogene Robertson nel 1905, Mary Nolan gir\u00f2 tutti i suoi primi film con il suo vero nome Imogene Robertson. Dal nativo Kentucky, nel 1919, si trasferisce a New York, dove trova lavoro come modella. Viene scoperta da Florenz Ziegfeld che le cambia il nome in Imogene Wilson (il primo di tre nomi che assumer\u00e0 l'attrice). Alle Follies, diventa famosa con il soprannome di \"Bubbles\".\nInterludio tedesco.\nIl suo debutto cinematografico fu in un film tedesco, \"Wenn die Liebe nicht w\u00e4r'!\". La showgirl lasci\u00f2 infatti gli Stati Uniti a causa di una relazione con l'attore Frank Tinney: accusato di averla picchiata, lei lo cit\u00f2 in giudizio. L'uomo era sposato e lo scandalo nato dalla denuncia gli fece perdere il lavoro da Ziegfeld il quale licenzi\u00f2 anche Imogen. Tinney part\u00ec per la Germania e \"Bubbles\" and\u00f2 via con lui, ma la loro storia fin\u00ec poco dopo. L'attrice rest\u00f2 poi in Europa due anni, girando numerosi film.\nHollywood.\nRitornata negli Stati Uniti nel 1927, adott\u00f2 il nome di Mary Nolan. Lavor\u00f2 nel cinema e, nella sua breve carriera hollywoodiana, gir\u00f2 una ventina di film. Ma gi\u00e0 nel 1933, a 28 anni, lasci\u00f2 gli schermi. Denunci\u00f2 l'amante Eddie Mannix, potente executive della MGM di averla picchiata, chiedendo mezzo milione di dollari di danni. Nel 1937 fin\u00ec in galera per un conto non pagato.\nQuando torn\u00f2 a Hollywood, non riusc\u00ec pi\u00f9 a trovare lavoro. Eroinomane, visse i suoi ultimi anni insieme alla sorella Mabel Rondeau. Impieg\u00f2 un anno per scrivere un libro di memorie che vendette a una casa editrice. Stava negoziando per cedere i diritti per farne un film, quando dovette essere ricoverata in ospedale per malnutrizione. Mor\u00ec il 31 ottobre 1948, a 42 anni, per un arresto cardiaco dovuto a ingestione di barbiturici."}
{"id": "3498497", "revid": "124123", "url": "https://it.wikipedia.org/wiki?curid=3498497", "title": "Rado Bordon", "text": "Biografia.\nNato a Trieste da genitori sloveni, dopo l'avvento del fascismo si trasfer\u00ec con la famiglia a Lubiana, dove studi\u00f2 letteratura russa e giurisprudenza. Durante la seconda guerra mondiale fu deportato in Italia e rinchiuso nel campo d'internamento di Renicci insieme al fratello Du\u0161an. I due, fuggiti all'indomani dell'Armistizio di Cassibile, si unirono alle formazioni partigiane della 23\u00aa Brigata Garibaldi \"Pio Borri\", attive nell'Appennino toscano, e Du\u0161an rimase ucciso in uno scontro a fuoco.\nRado riusc\u00ec invece a rientrare in patria e inizi\u00f2 a lavorare come operatore culturale ed editore, oltre che come poeta e traduttore, in particolare da lingue slave e romanze. Tra le sue principali traduzioni, \"Eugenio Onegin\" di Pu\u0161kin, \"Addio alle armi\" di Hemingway, e l'opera poetica di Taras Shevchenko, su cui Bordon svolse approfonditi studi. \u00c8 stato inoltre il primo direttore dell'\"Agenzia slovena degli autori (AAS)\", nata nel 1955.\nTra le sue pubblicazioni si ricordano due raccolte di poesie e la selezione di sonetti \"Dune\" (\"Sipine\"). Nel 1993, un anno dopo la sua morte, un'antologia di poesie di Bordon \u00e8 stata curata da Janez Menart."}
{"id": "3498501", "revid": "287204", "url": "https://it.wikipedia.org/wiki?curid=3498501", "title": "Jan Siemerink", "text": "Biografia.\nCarriera tennistica.\nDa giovane, Siemerink \u00e8 stato campione olandese under-18 nel 1988. Vinse inoltre il doppio dell'Orange Bowl junior championship in Florida.\nJan Siemerink divenne professionista nel 1989. Giocatore mancino, aveva buona propensione al gioco d'attacco. Durante la sua carriera vinse 4 titoli ATP nel singolare: a Singapore nel 1992, a Nottingham nel 1996, a Rotterdam e a Tolosa nel 1998. Per quanto riguarda il doppio, Siemerink vinse 10 titoli, tra i quali un Master di Miami nel 1993 ed un Master di Monte Carlo nel 1996.\nLa migliore prestazione in un Grande Slam \u00e8 a Wimbledon, dove Siemerink riesce a raggiungere i quarti di finale per poi essere sconfitto da Goran Ivani\u0161evi\u0107.\nSiemerink gioc\u00f2 in Coppa Davis, con i Paesi Bassi, dal 1991 al 2001, aiutandoli anche a raggiungere il World Group nel 2001.\nSi ritir\u00f2 dal tennis nel 2002.\nDopo il ritiro.\nDopo il suo ritiro, Siemerink divenne commentatore tecnico di partite di tennis per l'emittente televisiva olandese RTL 5, finch\u00e9 non fu nominato capitano della squadra olandese di Coppa Davis nel 2006."}
{"id": "3498511", "revid": "775372", "url": "https://it.wikipedia.org/wiki?curid=3498511", "title": "Consigliere di Stato (Citt\u00e0 del Vaticano)", "text": "Il Consigliere di Stato della Citt\u00e0 del Vaticano \u00e8 una figura nominata dal Sommo Pontefice per un periodo massimo di cinque anni, e presta assistenza nell'elaborazione delle Leggi Vaticane (legge fondamentale dello Stato Vaticano) e in altre materie di particolare importanza.\nI consiglieri sono membri della Pontificia commissione per lo Stato della Citt\u00e0 del Vaticano, composta da un consigliere generale e consiglieri di Stato, e generalmente svolgono collegialmente il loro mandato, salvo casi particolari in cui possono essere interpellati singolarmente."}
{"id": "3498513", "revid": "984922", "url": "https://it.wikipedia.org/wiki?curid=3498513", "title": "Josef Rusnak", "text": "Biografia.\nRusnak ha debuttato nel 1984 con il film \"Cold Fever\", con il quale ha vinto, nello stesso anno, il premio come miglior regista al Deutscher Filmpreis, a soli 25 anni.&lt;br&gt;\nIn seguito ha scritto e diretto degli episodi di alcune serie televisive francesi, \"L'heure Simenon\" e \"Le Gorille\" in cui ha lavorato per la prima volta con Armin Mueller-Stahl.&lt;br&gt;\nNel 1995 dirige una serie televisiva tedesca, \"Die Partner\" e il suo primo film in lingua inglese, \"Lolita - I peccati di Hollywood\" con Hilary Swank.&lt;br&gt;\nNel 1997 dirige \"No Strings Attached\" con Vincent Spano e sempre nel 1997 dirige un episodio di una delle serie televisiva tedesche pi\u00f9 di successo, \"Schimanski sul luogo del delitto\".&lt;br&gt;\nDue anni dopo dirige \"Il tredicesimo piano\", probabilmente il suo film pi\u00f9 famoso, e in cui collabora nuovamente con Armin Mueller-Stahl.&lt;br&gt;\nRoland Emmerich, che ha prodotto questo lavoro, aveva gi\u00e0 affidato a Rusnak la regia della seconda unit\u00e0 di \"Godzilla\" l'anno prima.&lt;br&gt;\nDopo una lunga pausa, \u00e8 solo nel 2007 che dirige un nuovo film, The Contractor - Rischio supremo, uscito direttamente in Home video e seguito nel 2008 da L'arte della guerra 2, entrambe con Wesley Snipes come protagonista.&lt;br&gt;\nSempre nel 2008 gira It's Alive, un remake di Baby Killer, film horror di Larry Cohen.&lt;br&gt;\nNel 2009 scrive la sceneggiatura di \"Una donna come Romy\", biografia su Romy Schneider, ma il progetto verr\u00e0 cancellato nel luglio dello stesso anno.\nRusnak \u00e8 stato sposato fino al 2001 con l'attrice Claudia Michelsen con cui ha avuto un figlio."}
{"id": "3498517", "revid": "889336", "url": "https://it.wikipedia.org/wiki?curid=3498517", "title": "Tom Saintfiet", "text": "Carriera.\nAllenatore.\nDebutta in panchina all'et\u00e0 di 24 anni, nel 1997, nelle divisioni minori del campionato belga di calcio. Negli anni successivi allena diversi club in varie nazioni (Belgio, Costa d'Avorio, Isole F\u00e6r \u00d8er, Paesi Bassi, Qatar, Germania, Finlandia e Giordania).\nNel 2004 riceve il primo incarico in una selezione nazionale, allenando la nazionale Under-20 del Qatar. Dal 2008 e il 2010 guida la selezione maggiore della Namibia, nel 2010 lo Zimbabwe, nel 2011 l'Etiopia, nel biennio 2012-2013 lo Yemen, nel 2013 il Malawi e nel 2015-2016 il Togo. Nel novembre 2016, dopo un'ulteriore esperienza da commissario tecnico del Bangladesh, viene chiamato alla guida di Trinidad e Tobago, incarico da cui si dimette l'11 gennaio 2017. Nell'ottobre 2017 assume la guida della nazionale di , che allena per sole tre partite. Il 18 luglio 2018 passa sulla panchina del e nel marzo del 2021 ottiene una storica qualificazione alla Coppa d\u2019Africa del 2022"}
{"id": "3498518", "revid": "2176804", "url": "https://it.wikipedia.org/wiki?curid=3498518", "title": "\u0100yat al-Kurs\u012b", "text": "\u0100yat al-Kurs\u012b (\"versetto del Trono\") \u00e8 il versetto pi\u00f9 conosciuto della \"s\u016bra al-Baqara\" (ossia \"della vacca\"), ossia l'\u0101y\u0101t 255 della seconda Sura.\nLa tradizione ricorda che esso fu indicato dallo stesso Maometto ad Ubayy b. Ka\u02bfb come uno dei versetti pi\u00f9 belli e significativi dell'intera Rivelazione.\nEsso ha una riconosciuta valenza apotropaica, al pari della \"S\u016brat al-Falaq\" (o \"S\u016bra dell'alba\") e della \"S\u016brat al-N\u0101s\" (o \"S\u016bra degli uomini\")."}
{"id": "3498521", "revid": "6923", "url": "https://it.wikipedia.org/wiki?curid=3498521", "title": "AlpTransit Gotthard", "text": ""}
{"id": "3498526", "revid": "76437", "url": "https://it.wikipedia.org/wiki?curid=3498526", "title": "Niloti", "text": ""}
{"id": "3498527", "revid": "301422", "url": "https://it.wikipedia.org/wiki?curid=3498527", "title": "Calamaro mediterraneo", "text": ""}
{"id": "3498530", "revid": "119982", "url": "https://it.wikipedia.org/wiki?curid=3498530", "title": "MGM Mirage", "text": ""}
{"id": "3498531", "revid": "729019", "url": "https://it.wikipedia.org/wiki?curid=3498531", "title": "Ardent Leisure", "text": "Ardent Leisure \u00e8 una azienda australiana attiva nel settore dell'intrattenimento, attualmente possiede e gestisce oltre 100 propriet\u00e0 tra parchi di divertimento, sale da bowling, lidi marini e centri benessere tra Australia, Nuova Zelanda e Stati Uniti d'America.\nStoria.\nLa Ardent Leisure nasce con il nome di \"Macquarie Leisure Trust\" nel 1998 con l'acquisizione da parte del Macquarie Group del parco di divertimenti Dreamworld, sulla Gold Coast. Nel 2009 si \u00e8 separata dalla compagnia madre prendendo l'attuale nome.\nPropriet\u00e0.\nBowling e Laser Game.\nLa Ardent Leisure ha acquistato diversi franchise di sale da bowling nel corso degli anni. Ha preso il controllo del franchise in Australia della americana AMF Bowling Center e in seguito ha comprato la \"Kingpin Bowling Lounges\", grazie a queste due acquisizionila Ardent possiede oltre 50 sale tra Australia e Nuova Zelanda.\nCentri benessere.\nTramite il franchise \"Goodlife Health Club\" la Ardent controlla 40 strutture in Australia e domina il mercato nel Queensland, Australia Meridionale e Australia Occidentale."}
{"id": "3498533", "revid": "5695", "url": "https://it.wikipedia.org/wiki?curid=3498533", "title": "Questione di prove", "text": "Questione di prove, titolo originale \"A Question of Proof\", \u00e8 il primo romanzo giallo dello scrittore irlandese Cecil Day-Lewis, firmato con lo pseudonimo Nicholas Blake e pubblicato per la prima volta nel 1935. Il libro \u00e8 composto da quattordici capitoli tutti titolati. La prima edizione italiana \u00e8 del 1983.\nTrama.\n\u00c8 la mattina del 20 giugno negli anni trenta. Nel collegio \"Sudeley Hall\" il professor Michael Evans sta pensando alla donna della sua vita, Hero Vale, moglie del preside Percival Vale. Dopo una corsa podistica, tenutasi negli spazi antistanti al collegio, dove hanno gareggiato gli studenti, in un campo di fieno viene trovato da alcuni contadini il cadavere di uno studente, Algernon Wivern-Wemyss, nipote del preside. Il ragazzo \u00e8 stato brutalmente strangolato.\nViene avvertita la polizia e incominciano le indagini. Dopo un primo sopralluogo al luogo del ritrovamento del cadavere, Armstrong interroga uno per uno tutti i professori compreso il direttore del collegio \"Sudeley Hall\". Il movente di questo efferato delitto potrebbe essere l'immenso patrimonio del ragazzo, che non essendo ancora maggiorenne, \u00e8 stato dato in gestione all'avvocato James Urquhart. Nel frattempo Michael Evans chiama in suo aiuto il suo amico di studi Nigel Strangeways investigatore privato di grandissima fama.\nLa polizia ha alcuni sospetti su Hero Vale e Percival Vale perch\u00e9 Percival \u00e8 l'unico parente vivente del ragazzo. Intanto gli interrogatori della polizia proseguono e con un trucco Armstrong riesce a far confessare Michael Evans della sua relazione sentimentale con Hero Vale. Ma la polizia non si sta limitando ad effettuare interrogatori, ma sta investigando a tutto tondo sul delitto. Riescono a scoprire che l'avvocato James Urquhart ha dilapidato tutto il patrimonio che gli era stato affidato per conto del ragazzo. La polizia si dirige a casa dell'avvocato per chiedergli chiarimenti e, con un pizzico di fortuna, l'avvocato riesce a scappare in auto. Dopo un lungo e spericolato inseguimento l'auto dell'avvocato sbanda e James Urquhart muore.\nA questo punto la polizia continua a sospettare di Hero e Percival Vale, loro non potevano sapere che il patrimonio oramai non esisteva pi\u00f9. La polizia sospetta anche di Michael Evans e Hero Vale, loro sono amanti e il ragazzo poteva aver visto ci\u00f2 che non doveva. James Urquhart \u00e8 oramai morto, ma non pu\u00f2 essere l'assassino di Algernon Wivern-Wemyss, non aveva nessun interesse ad ucciderlo anzi, dopo la morte del ragazzo, \u00e8 stato facile scoprire che l'avvocato aveva speso tutto l'immenso patrimonio a lui affidato. Intanto Nigel Strangeways \u00e8 arrivato a \"Sudeley Hall\" e, grazie ai suoi modi gentili, riesce a farsi degli amici tra gli studenti, che gli confessano di avere delle informazione sull'omicidio del povero ragazzo.\nLa \"Macchia Nera\" \u00e8 un'associazione \"segreta\" degli studenti, sono loro a conoscere alcuni segreti importanti su questo omicidio. Sono disposti a dire tutto quello che sanno a Nigel ma prima Nigel deve superare una serie di prove di iniziazione. Gli aderenti all'associazione Macchia Nera amano la giustizia, ma non fanno la spia, per cui l'unica soluzione, per dire a Nigel quello che conoscono, \u00e8 che Nigel ne sia un membro a tutti gli effetti.\nNigel riceve le prove di iniziazione da eseguire e, dopo averle correttamente eseguite, diviene a tutti gli effetti un membro della associazione segreta Macchia Nera. Nigel, essendo oramai membro dell'associazione, viene messo al corrente da Stevens II di tutti i segreti che sono a loro conoscenza. Grazie a queste informazioni Nigel ha capito, ha capito come e da chi \u00e8 stato assassinato il povero Algernon, ma non ne ha le prove.\nLa vita prosegue a \"Sudeley Hall\" e, come da programma, il giorno dopo viene disputata una partita di cricket tra gli studenti e i genitori. La partita \u00e8 molto entusiasmante e, praticamente alla fine dell'incontro, Percival Vale si accascia. Dopo un primo momento di smarrimento si rendono conto che Percival Vale \u00e8 stato ucciso. La polizia continua a sospettare, per questo nuovo omicidio, la coppia Michael e Hero. Nigel sa che non sono loro gli assassini del ragazzo e di Percival, ma non ha ancora le prove per poterlo dimostrare.\nIl romanzo continua con l'individuazione dell'omicida, con la spiegazione dei vari motivi che l'hanno spinto a questi gesti estremi."}
{"id": "3498536", "revid": "119982", "url": "https://it.wikipedia.org/wiki?curid=3498536", "title": "Busch Entertainment Corporation", "text": ""}
{"id": "3498537", "revid": "223320", "url": "https://it.wikipedia.org/wiki?curid=3498537", "title": "Pianacce", "text": ""}
{"id": "3498538", "revid": "252105", "url": "https://it.wikipedia.org/wiki?curid=3498538", "title": "Salvo D'Acquisto (disambigua)", "text": "Per Salvo D'Acquisto si pu\u00f2 intendere:"}
{"id": "3498541", "revid": "1305772", "url": "https://it.wikipedia.org/wiki?curid=3498541", "title": "Yeah! (Brownsville Station)", "text": "Yeah! \u00e8 un album della hard rock band dei Brownsville Station, uscito nell'agosto 1973.\nHa raggiunto il 98\u00ba posto sulla \"Billboard 200\" e il singolo \"Smokin' in the Boys Room\" ha raggiunto il terzo posto sulla \"U.S. Billboard Hot 100 chart\" e il 27\u00ba nella \"UK single Chart\"."}
{"id": "3498543", "revid": "773636", "url": "https://it.wikipedia.org/wiki?curid=3498543", "title": "Ligat ha'Al 2008-2009", "text": "La Ligat ha'Al 2008-2009 \u00e8 stata la 68\u00aa edizione della massima divisione del campionato israeliano di calcio.\nLe dodici squadre si affrontarono in partite di andata, ritorno e terzo turno, per un totale di 33 giornate.\nIn funzione dell'ampliamento, a partire dalla stagione seguente, del numero delle partecipanti alla prima divisione da 12 a 16 squadre, fu previsto che, al termine del campionato 2008-2009, solo l'ultima classificata della Ligat ha'Al sarebbe stata retrocessa direttamente in Liga Leumit. La penultima avrebbe, invece, disputato uno spareggio con la sesta classificata della seconda divisione. Le prime cinque classificate di quest'ultima sarebbero state, invece, promosse in Ligat ha'Al 2009-2010.\nIniziata il 30 agosto 2008, la stagione 2008-2009 si concluse il 29 maggio 2009 con la vittoria del Maccabi Haifa (undicesimo titolo nazionale).\nCapocannonieri del torneo furono Shimon Abuhatzira, dell'Hapoel Petah Tiqwa, Eliran Atar, del Bnei Yehuda, e Barak Itzhaki, del Beitar Gerusalemme, con 14 goal."}
{"id": "3498548", "revid": "1573940", "url": "https://it.wikipedia.org/wiki?curid=3498548", "title": "Hippospongia", "text": "Hippospongia \u00e8 un genere di spugne della famiglia Spongiidae.\nDescrizione.\nCome qualsiasi tipo di spugna \u00e8 sessile, cio\u00e8 vive attaccata ai fondali marini, ha un endoscheletro piuttosto grossolano, appartengono al gruppo delle spugne cornee, caratterizzate da uno scheletro di sola spongina.\nTassonomia.\nComprende le seguenti specie:"}
{"id": "3498550", "revid": "1543377", "url": "https://it.wikipedia.org/wiki?curid=3498550", "title": "Abbud al-Zumar", "text": "Biografia.\nNato in una delle pi\u00f9 ricche e importanti famiglie di Nahya (Governatorato del 6 ottobre, costituito sulla maggior parte del territorio del Governatorato di Giza, prima di vedersi assegnato l'intero territorio del vecchio Governatorato, in modo da ricostituire in tal modo il vecchio Governatorato, ma con nome nuovo), \u00e8 stato il fondatore e il primo \"Emiro\" (comandante) dell'organizzazione salafita della Jihad islamica egiziana, uscita dalla Fratellanza Musulmana, cui \u00e8 poi succeduto Ayman al-Zawahiri (rilasciato dal carcere nel 1984): un'organizzazione che \u00e8 confluita in al-Q\u0101\u02bfida nel 1998. Al-Zumar ha ricevuto una condanna all'ergastolo al Cairo dopo essere stato catturato dalle forze di sicurezza egiziane per complicit\u00e0 nell'assassinio del Presidente Anwar al-Sadat il 6 ottobre 1981. \nAl-Zumar aveva in precedenza tentato di assassinare personalmente in varie occasioni S\u0101d\u0101t ma aveva fallito, lasciando il compito all'organizzazione \"Tan\u1e93\u012bm al-Jih\u0101d\" (Organizzazione del Jihad). Il suo piano era quello di \"uccidere i pi\u00f9 importanti leader del Paese, impadronirsi dei quartier generali delle forze armate e delle forze di sicurezza dello Stato, delle strutture telefoniche e, ovviamente, dei palazzi della radio e della televisione, da cui sarebbero state irradiate le notizie sulle \"rivoluzione islamica\", in modo da consentire un sollevamento popolare contro le autorit\u00e0 secolari in tutto il Paese\". Secondo la Reuters, \u02bfAbb\u016bd, suo cugino e suo cognato Tareq al-Zumar (figura di rilievo della al-Gam\u0101\u02bfa al-Isl\u0101miyya, poi incarcerato con \u02bfAbb\u016bd) erano in pi\u00f9 importanti prigionieri politici dell'Egitto, aggiungendo che \"per molti egiziani, il nome di Zumar evoca un violento capitolo della storia del Paese, incubatrice per molti militanti islamisti\". \nal-Zumar \u00e8 stato rimesso in libert\u00e0 nel marzo 2011, dopo le sommosse popolari in Egitto del 2011. In un'intervista televisiva rilasciata nella sua abitazione il 23 marzo 2011, egli si \u00e8 scusato formalmente col popolo egiziano per l'assassinio di S\u0101d\u0101t, senza esprimere tuttavia alcuna forma di pentimento, affermando che il motivo delle sue scuse era unicamente l'aver compiuto un errore per aver creato le condizioni per l'assunzione del potere per un trentennio di \u1e24osn\u012b Mub\u0101rak. Zumar descrive il movimento islamista che aveva creato come la \"prima linea di difesa\" della societ\u00e0 egiziana e, sebbene dedita all'uso della violenza in passato, egli crede che le proteste di massa del 2011 abbiano dimostrato che i cambiamenti potevano avvenire senza guerra. al-Zumar ha detto: \"La violenza genera violenza\" affermando \"Oggi noi amiamo l'Egitto e vogliamo il suo bene\". al-Zumar attualmente dichiara di sostenere i diritti di ciascun cittadino, inclusa la minoranza cristiana, affermando che la sua militanza passata era la conseguenza dello stato di oppressione in cui versava il Paese.\nMentre si trovava in prigione, egli ha scritto un documento assieme a Tareq al-Zumar, dal titolo \"al-Bad\u012bl al-th\u0101lith bayna al-istibd\u0101d wa al-istisl\u0101m\" (La terza alternativa tra il despotismo e la resa), pubblicato poi dal giornale \"al-Shur\u016bq\" (considerato vicino al pensiero fondamentalista) nell'agosto 2009 e nel successivo mese di settembre."}
{"id": "3498552", "revid": "154639", "url": "https://it.wikipedia.org/wiki?curid=3498552", "title": "Ichthyas", "text": "Si hanno scarsissime notizie della sua vita e niente \u00e8 a noi pervenuto delle sue opere.\nFu allievo di Cratete di Tebe e, secondo Eraclide Lembo, fu seguace di Trasimaco di Corinto.\nA lui Diogene di Sinope dedic\u00f2 uno dei suoi dialoghi. "}
{"id": "3498553", "revid": "247222", "url": "https://it.wikipedia.org/wiki?curid=3498553", "title": "USS Tamponnaise", "text": ""}
{"id": "3498558", "revid": "767487", "url": "https://it.wikipedia.org/wiki?curid=3498558", "title": "Patricio Arellano", "text": "Biografia.\nFiglio del noto produttore musicale Dar\u00edo Arellano, fin da piccolo si dedica al teatro e alla recitazione. Fra i dieci e i dodici anni compare in numerosi spot televisivi d'abbigliamento e a tredici anni scrive la sua prima canzone, \"Tanto\". L'anno successivo interpreta \"Romeo e Giulietta\" di H\u00e9ctor Berra accanto a Gustavo Berm\u00fadez, nella stagione del Teatro Neptuno a Mar del Plata ottenendo un successo clamoroso e, in primavera, compie una tourn\u00e9e teatrale nella provincia di Santa Fe con \"Bienvenido Mr. Batman\" del drammaturgo Roberto Nicol\u00e1s Medina, di cui \u00e8 protagonista sotto la direzione di Julio Beltzer. Del 1997 \u00e8 la sua partecipazione al film poliziesco della Pol-ka Producciones \"Comodines\" di Jorge Nisco, insieme agli attori Carlos Andr\u00e9s Calvo e Adri\u00e1n Suar. \nNel 2002 \u00e8 uno dei 20 finalisti del programma \"PopStars Argentina\". Nel 2015 sposa Madama Francesca De La Furente."}
{"id": "3498559", "revid": "406204", "url": "https://it.wikipedia.org/wiki?curid=3498559", "title": "Citotossico", "text": ""}
{"id": "3498561", "revid": "406204", "url": "https://it.wikipedia.org/wiki?curid=3498561", "title": "Citotossici", "text": ""}
{"id": "3498564", "revid": "818832", "url": "https://it.wikipedia.org/wiki?curid=3498564", "title": "Panigaglia (posamine)", "text": ""}
{"id": "3498565", "revid": "287204", "url": "https://it.wikipedia.org/wiki?curid=3498565", "title": "Ricardo Darin", "text": ""}
{"id": "3498567", "revid": "1833487", "url": "https://it.wikipedia.org/wiki?curid=3498567", "title": "Massaquano", "text": "Massaquano \u00e8 la pi\u00f9 antica frazione di Vico Equense nella citt\u00e0 metropolitana di Napoli alle pendici del Monte Faito. Viene menzionata nel 1110 in una bolla dell'Arcivescovo di Sorrento Barbato.\nIl santo Patrono \u00e8 San Giovanni Battista, viene festeggiato solennemente il 24 giugno. Gi\u00e0 prima dell'Anno mille esisteva una chiesa a lui dedicata detta San Giovanni Battista al Campo.\nOgni anno il marted\u00ec di Pentecoste si tiene la Festa della Madonna, una plurisecolare tradizione molto sentita in tutta la penisola sorrentina e nel circondario di Napoli.\n\u00c8 l'unica frazione di Vico Equense a usare un CAP (80060) diverso dal resto del comune (80069).\nEconomia.\nAgricoltura.\nSono tre le principali piante pi\u00f9 diffuse sul suo territorio: noce, olivo e vite."}
{"id": "3498568", "revid": "76437", "url": "https://it.wikipedia.org/wiki?curid=3498568", "title": "Alfred F\u00fcrst zu Windisch-Gr\u00e4tz", "text": ""}
{"id": "3498569", "revid": "6923", "url": "https://it.wikipedia.org/wiki?curid=3498569", "title": "Leucanthemum ircutianum", "text": "La Margherita tetraploide (nome scientifico Leucanthemum ircutianum ) \u00e8 una pianta erbacea della famiglia delle Asteracee molto comune nei prati della Penisola italiana.\nEtimologia.\nIl nome generico (\"Leucanthemum\") deriva da due parole greche \"\u201dleucantha\u201d\" (= bianco) e \"\u201danthemon\u201d\" (= fiore) e fa ovviamente riferimento al colore dei fiori. Il nome comune (\"tetraploide\") si riferisce alla particolare configurazione (poliploidia) del corredo cromosomico delle sue cellule.\nIl binomio scientifico attualmente accettato (\"Leucanthemum ircutianum\") \u00e8 stato proposto inizialmente dal botanico e micologo svizzero Augustin Pyrame de Candolle (1778 \u2013 1841) e perfezionato in seguito dal botanico russo Porphir Kiril Nicolai Stepanowitsch Turczaninow (1796 \u2013 1863).\nDescrizione.\nSono piante alte 2 \u2013 8 dm (massimo 100\u00a0cm). La forma biologica della specie \u00e8 emicriptofita scaposa (H scap); ossia sono piante perennanti con gemme poste al livello del suolo con fusto allungato e poco foglioso.\nRadici.\nLe radici sono secondarie a partire dal rizoma.\nFoglie.\nLe foglie sono sia basali che caulinari a consistenza tenue (specialmente dopo la raccolta). Quelle basali sono picciolate, quella caulinari sono sessili e amplessicauli. Lungo il fusto sono disposte in modo alterno. La forma \u00e8 diversa a seconda della posizione delle foglie:\nInfiorescenza.\nLe infiorescenze sono formate da capolini terminali unici (o pochi). La struttura dei capolini \u00e8 quella tipica delle Asteraceae: un peduncolo sorregge un involucro campanulato composto da pi\u00f9 squame (o brattee) in 3 \u2013 4 serie disposte in modo embricato che fanno da protezione al ricettacolo piano-convesso e nudo (senza pagliette) sul quale s'inseriscono due tipi di fiori: quelli esterni ligulati di colore bianco, disposti in un unico rango e quelli interni tubulosi molto pi\u00f9 numerosi di colore giallo. I margini delle squame sono membranosi, quasi scariosi e di colore bruno o verde scuro (a volte sono bianco-verdicci). Diametro dei capolini: 4 \u2013 5\u00a0cm\nFiore.\nI fiori sono simpetali, zigomorfi (quelli ligulati) e attinomorfi (quelli tubulosi); sono inoltre tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono femminili; mentre quelli del disco centrale (quelli tubulosi) sono bisessuali.\nFrutti.\nI frutti sono degli acheni ovali, bislunghi, neri e rigati di bianco: ai lati sono presenti 10 coste contenenti cellule micillaginifere e canali resiniferi. Gli acheni dei fiori del raggio esterno hanno un pappo rudimentale a forma di anello; ma in genere la sommit\u00e0 \u00e8 nuda. Lunghezza degli acheni: 1,7 \u2013 2,3\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Leucanthemum ircutianum\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere di appartenenza (\"Leucanthemum\") \u00e8 composto da 40-50 specie, una decina delle quali fanno parte della flora spontanea italiana.\nIl numero cromosomico di \"L. ircutianum\" \u00e8: 2n = 36 (tetraploide)\nVariabilit\u00e0.\nLa sistematica di questa specie \u00e8 problematica in quanto i diversi caratteri morfologici variano in modo indipendente e secondo gradazioni continue. Utile per una pi\u00f9 proficua tassonomia \u00e8 utilizzare il numero cromosomico come elemento di distinzione. In effetti la \u201cMargherita\u201d s.l. si presenta con ben sei livelli di ploidia: 2x, 4x, 6x, 8x, 10x e 12x, ossia 2n=18 (specie diploidi), 2n=36, 54, 72, 90, 108 (specie poliploidi). Inoltre \u00e8 stato dimostrato che pi\u00f9 di qualche carattere morfologico \u00e8 collegato ad un dato numero cromosomico (come la forma delle foglie o la dimensione degli acheni).\nI diversi studi fatti su questa pianta hanno individuato un gruppo tassonomico denominato \u201cGruppo di \"Leucanthemum vulgare\"\u201d. Sandro Pignatti nella \"\u201dFlora d'Italia \u201d\" descrive 16 tra specie e sottospecie appartenenti a questo gruppo; attualmente questo gruppo \u00e8 stato ridotto a 9 taxa qui brevemente descritte:\nA questi problemi di tipo tassonomico si aggiungono anche quelli sulla concordanze della nomenclatura delle varie specie. A parte la denominazione \u201clinneana\u201d generica di questa specie (\" Chrysanthemum leucanthemum\"), Pignatti nella \"\u201dFlora d'Italia\u201d\" usa il nominativo \"Leucanthemum vulgare\" var. \"vulgare\" per le specie tetraploidi (e quindi anche per quella di questa voce). Alla fine della descrizione della specie, comunque mette una nota nella quale osserva che alcuni Autori preferiscono per le specie diploidi (per motivi di \u201clectotipificazione\u201d) il binomio \"Leucanthemum vulgare\", mentre per la specie tetraploidi usano il nominativo \"Leucanthemum ircutianum\". Scambio di nominativi, questo, che attualmente \u00e8 proposto nelle ultime pubblicazioni sulla flora spontanea italiana. Altre pubblicazioni preferiscono usare termini pi\u00f9 generici come \u201c\"Leucantemum vulgare\" aggr.\u201d.\nDelle varie \u201cchecklist\u201d straniere quella della \u201cGlobal Compositae Checklist\u201d accetta come nominativo valido \"Leucanthemum ircutianum\". Mentre la checklist europea della Royal Botanic Garden Edinburgh non riconosce come valido il nominativo \"L. ircutianum\" e lo considera un sinonimo di \"Leucanthemum praecox\" che generalmente viene considerato specie diploide e a sua volta sinonimo di \"Leucanthemum vulgare\" subsp. \"vulgare\".\nPer completare la documentazione su questa specie \u00e8 da aggiungere che attualmente sono descritte tre variet\u00e0 presenti nella flora spontanea italiana:\nAltri taxa inclusi in \"Leucanthemum ircutianum\" (non presenti nella flora italiana) sono:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nUn genere molto simile \u00e8 \"Bellis\". Gli esemplari pi\u00f9 alti di \"Bellis perennis\" possono essere confusi con la specie di questa voce. Si distinguono comunque per l'assenza di foglie cauline e l'involucro formato da una/due serie di squame.\nNell'ambito dello stesso genere le differenze sono meno marcate. Tra le specie diploidi e quelle poliploidi una certa diversit\u00e0 pu\u00f2 essere riscontrata nella forma delle foglie cauline: i lobi delle foglie di \"Leucanthemum ircutianum\" sono meno marcati (vedi disegno a lato tratto da Pignatti) e la consistenza \u00e8 pi\u00f9 tenue.\nUsi.\nCucina.\nI germogli primaverili possono essere aggiunti alle insalate, ma devono essere usati con parsimonia.\nGiardinaggio.\n\u00c8 una pianta facile da coltivare e di sicuro effetto. Viene utilizzata per bordure o tappeti erbosi. Si pu\u00f2 moltiplicare per seme (in primavera) o per divisione dei cespi in autunno. Predilige zone da soleggiate a lievemente ombrose con terreni normali da giardino, possibilmente sciolti e leggeri (sia acidi che basici). Evita l'acqua stagnante.\nAltre notizie.\nLa Margherita tetraploide in altre lingue viene chiamata nei seguenti modi:"}
{"id": "3498570", "revid": "199745", "url": "https://it.wikipedia.org/wiki?curid=3498570", "title": "Margherita tetraploide", "text": ""}
{"id": "3498588", "revid": "15756", "url": "https://it.wikipedia.org/wiki?curid=3498588", "title": "Lotus 23", "text": "La Lotus 23 era una vettura da competizione progettata da Colin Chapman che doveva montare motori di piccola cilindrata. Per rispettare le regole della serie era nominalmente una vettura a due posti anche se era costruita per poter correre con il solo pilota. La 23 utilizzava una versione pi\u00f9 grande del telaio della Lotus 20 con le stesse sospensioni e con carrozzeria in vetroresina. In origine doveva essere potenziata con motori da 750 a 1.300\u00a0cm\u00b3 e la versione modificata, la Lotus 23B, aveva tubi del telaio pi\u00f9 spessi in modo da poter sopportare le tensioni indotte dalla coppia di un motore \"Lotus Twincam\" a doppio albero a camme da 1,5/1,6 litri realizzato su base Ford.\nLa vettura effettu\u00f2 il suo debutto su circuito del Nordschleife nel maggio del 1962. Con Jim Clark al volante la Lotus 23, che aveva un motore con solo 100\u00a0hp, scapp\u00f2 via alle varie Porsche, Ferrari e Aston Martin. Nonostante fossero presenti automobili che avevano una potenza quattro volte superiore a quella della 23 alla fine del primo giro Clark precedeva di 27 secondi la Porsche guidata da Dan Gurney. La leadership di Clark aument\u00f2 giro dopo giro fino a quando al 12\u00ba giro Clark fu costretto al ritiro per l'allentamento dei collettori di scarico che, sfiatando, iniziarono ad intossicare il pilota all'interno dell'abitacolo portandolo a commettere un errore alla curva Kesselchen.\nNel giugno del 1962 furono iscritte a Le Mans due Lotus 23 con motori da 750 e da 1 litro. Per le pressioni politiche delle squadre francesi le due 23 furono squalificate per problemi tecnici. Un Chapman furioso esclam\u00f2 \"Non gareggeremo mai pi\u00f9 a Le Mans\" e il Team Lotus da allora ha sempre mantenuto questa promessa.\nNonostante questi problemi iniziali la Lotus 23 si dimostr\u00f2 un'auto da corsa competitiva, solida e popolare. Ne sono state prodotte 130 in tre versioni: 23 standard, 23B, 23C. Oggi queste vetture sono la colonna portante delle gare per auto d'epoca in Europa e Stati Uniti.\nIl restauro e la costruzione di repliche della Lotus 23 ha preso il via con i primi anni '80 quando un piccolo gruppo di appassionati propose di realizzare il restauro delle Lotus 23 utilizzando componenti ricostruiti. Ed oggi questi componenti sono facilmente reperibili.. E, sempre nello stesso periodo, venne fondato il Registro per le Lotus 23. E questo registro \u00e8 ora parte dell\"'Historic Lotus Register\" della Gran Bretagna. Appassionati della vettura hanno fondato il \"L23Registry\" su Yahoo Group. Dal 2007 alcuni organizzatori di gare e la \"Historic Motor Sport Association\" hanno iniziato a porre dei limiti alla partecipazione alle gare storiche delle vetture \"replica\". E sono molte le fonti di repliche.\nXanthos 23.\nLa Xanthos 23 \u00e8 la riproduzione pi\u00f9 accurata della vettura originale e utilizza lo stesso progetto e gli stessi materiali come nella vettura degli anni '60. Dotata di motore Lotus a doppio albero a camme la Xanthos viene costruita in maniera artigianale vicino a Bristol.\nNoble 23.\nFacendo seguito al successo della sua \"Ultima GTR\", Lee Noble ha creato una replica della Lotus 23 con una carreggiata pi\u00f9 ampia che permette alla vettura di essere veramente una due posti. Si \u00e8 dimostrata vincente nelle gare e con altre 60 repliche prodotte monta sia il Lotus che il motore Renault V6. La versione continu\u00f2 ad essere prodotta prima dalla Auriga Design che utilizzava un motore della Alfa Romeo e transaxle e poi dalla Mamba Motorsport, situata vicino ad Oxford, con motore Ford Duratec."}
{"id": "3498594", "revid": "767487", "url": "https://it.wikipedia.org/wiki?curid=3498594", "title": "Lotus 30", "text": "La Lotus 30 era una vettura da competizione e rappresenta l'unico tentativo effettuato da Colin Chapman per realizzare una vettura per il Gruppo 7 o per le gare del campionato CanAm. La vettura venne costruita nel 1964 e il suo progetto si deve a Len Terry. La vettura era dotata di una carrozzeria in fibra di vetro dalle linee sinuose e di un telaio nel quale una \"pickle fork\" costituiva la struttura portante che era stato utilizzato per la prima volta sulla vettura a motore anteriore Lotus Elan.\nSulla \"30\" la configurazione originale era stata rovesciata ed il motore era stato posto dietro al pilota La Lotus 30 era dotata di un motore Ford V8 da 4,7 l dello stesso tipo di quello montato sulla GT40 e del cambio sincronizzato a cinque marce prodotto dalla ZF. I cerchi erano da 13 pollici e con freni a disco su tutte le ruote.\nLa Lotus 30 viene ricordata come una vettura dallo scarso successo e anche come una auto pericolosa. In ogni caso quando tutto funzionava e nulla si rompeva si dimostr\u00f2 una vettura incredibilmente veloce.\nI limiti insiti nel progetto divennero evidenti come l'aumento della potenza e lo sviluppo della tecnologia degli pneumatici spinsero oltre i propri limiti il progetto. I problemi erano legati principalmente alla rigidit\u00e0 torsionale della struttura portante del telaio e ai materiali all'epoca disponibili che provocavano delle avarie al telaio stesso e alle sospensioni.\nJim Clark impieg\u00f2 molto tempo su questa vettura e cerc\u00f2 di ottenere alcuni risultati positivi prima che venisse sostituita dalla Lotus 40 che utilizzava cerchi da 15 pollici e freni a disco autoventilanti oltre ad un motore di cilindrata maggiore. Purtroppo anche la Lotus 40 si dimostr\u00f2 essere una vettura difficile come la 30 che andava a sostituire. Il pi\u00f9 famoso commento su queste due vetture venne effettuato dal pilota statunitense Richie Ginther. Quando gli venne chiesto cosa pensasse della nuova Lotus 40 Ginther, un californiano pessimista, disse era simile alla Lotus 30 ma con pi\u00f9 errori.\nLo sforzo per\u00f2 alla fine non fu una perdita di tempo totale in quanto questo telaio si dimostr\u00f2 perfetto per le meno potenti Lotus Europa e, una volta sviluppato, venne usato sulla gamma Esprit."}
{"id": "3498596", "revid": "767487", "url": "https://it.wikipedia.org/wiki?curid=3498596", "title": "Mistery", "text": "Mistery \u00e8 un film del 1986 diretto Bob Swaim con protagonisti Michael Caine e Sigourney Weaver.\nTrama.\nLauren Slaughter \u00e8 un'americana laureata ad Harvard, esperta di Cina, che lavora per una organizzazione \"think tank\" a Londra.\nInsoddisfatta del suo basso stipendio, sebbene i suoi superiori traggano grosso vantaggio dal suo lavoro, decide di arrotondare le entrate rivolgendosi ad una agenzia di accompagnatrici per VIP, ricevendo i clienti nel suo appartamento in Half Moon Street.\nUno di questi, presentatosi con falso nome, si scoprir\u00e0 essere Sam Bullbeck, membro della Camera dei Lord, con ruolo chiave nella difesa nazionale inglese. I due intrecciano una relazione che va oltre il sesso mercenario, grazie al piacere reciproco delle loro conversazioni su argomenti intellettualmente stimolanti.\nPer\u00f2, durante un negoziato di pace per il Medio Oriente, un controllo di sicurezza svolto sulla persona di Lord Bullbeck, porta gli investigatori a scoprire la sua relazione con la costosa escort Lauren, e qualcuno comincia a sospettare che possano esserci altri motivi dietro quel rapporto, pericolosi per la sicurezza nazionale."}
{"id": "3498600", "revid": "767487", "url": "https://it.wikipedia.org/wiki?curid=3498600", "title": "Fergana Challenger 2011", "text": "Il Fergana Challenger 2011 \u00e8 stato un torneo professionistico di tennis maschile giocato sul cemento. \u00c8 stata la 12\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Fergana in Uzbekistan dal 16 al 21 maggio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Dudi Sela ha battuto in finale Greg Jones, 6\u20132, 6\u20131\nDoppio.\n John Paul Fruttero / Raven Klaasen hanno battuto in finale Im Kyu-tae / Danai Udomchoke, 6\u20130, 6\u20133"}
{"id": "3498602", "revid": "287204", "url": "https://it.wikipedia.org/wiki?curid=3498602", "title": "Lotus 48", "text": "La Lotus 48 \u00e8 una vettura per la Formula 2 progettata da Colin Chapman che utilizzava il motore da 1.600\u00a0cm\u00b3 Ford FVA. La vettura venne utilizzata nei campionati degli anni che vanno dal 1967 al 1970.\nNel campionato della Formula 2 ottenne diverse vittorie e si dimostr\u00f2 una vettura riuscita. La vettura partecip\u00f2 ad una gara del campionato di Formula 1, il GP di Germania del 1967, dove giunse quinta con ai comandi Jackie Oliver.\nLa Lotus 48 \u00e8 purtroppo famosa per essere l'auto con la quale perse la vita Jim Clark."}
{"id": "3498606", "revid": "275325", "url": "https://it.wikipedia.org/wiki?curid=3498606", "title": "Scivolo d'emergenza", "text": "Uno scivolo d'emergenza \u00e8 un dispositivo gonfiabile utilizzato per evacuare rapidamente un aeromobile.\nTutti gli aeromobili commerciali (che trasportano passeggeri) devono essere equipaggiati con scivoli di emergenza qualora le soglie delle porte siano ad un'altezza tale che, in caso di evacuazione, i passeggeri sarebbero impossibilitati a \"scendere\" senza farsi male. La FAA e l'EASA richiedono che siano installati scivoli su tutti gli aeromobili con porte, dove il pavimento della cabina passeggeri sia ad una distanza uguale o maggiore a metri dal terreno. Gli scivoli di emergenza, generalmente, sono ripiegati all'interno della struttura della porta, nel pacco scivolo. Questo \u00e8 una parte della porta, sporgente verso l'interno della cabina e varia in grandezza in funzione sia dell'ampiezza della porta sia delle dimensioni dell'aeromobile. Gli scivoli possono essere a corsia singola o doppia, in funzione della larghezza dell'uscita dell'aeromobile. A parit\u00e0 di tempo, durante un'evacuazione, quello a corsia doppia permette di evacuare un numero pi\u00f9 alto di persone. Alcuni tipi di scivoli di evacuazione sono costruiti in modo da poter essere utilizzati anche come battelli in caso di ammaraggio (scivolo battello).\nFinestrini d'emergenza.\nAlcuni aeromobili hanno scivoli d'emergenza sulle porte principali, ma non hanno scivoli sulle ali in quanto, con i flaps completamente abbassati, le ali sono sufficientemente vicino al terreno per far s\u00ec che i passeggeri possano evacuare senza ferirsi. Alcuni di questi aeromobili sono: Embraer 190, Boeing 707, Boeing 717, Douglas DC-9, McDonnell Douglas MD-80, Boeing 727 e Boeing 737. Su alcuni aeromobili, per l'utilizzo dei finestrini di emergenza, \u00e8 richiesto l'uso di scivoli alari, affinch\u00e9 i passeggeri possano raggiungere il terreno in maniera veloce e sicura. Un esempio di tali aeromobili sono Boeing 767, Boeing 757 e la serie Airbus A320.\nAll'interno della cornice del finestrino si trova una maniglia di gonfiaggio manuale da azionare nel caso in cui il sistema automatico non funzionasse. Normalmente, gli scivoli alari non sono realizzati per un loro utilizzo in situazioni di ammaraggio, in quanto non possono essere distaccati dall'aeromobile e comunque non si gonfierebbero perch\u00e9 il sistema di gonfiaggio aspirerebbe acqua.\nI finestrini di emergenza hanno usualmente due configurazioni:\nLe uscite di emergenza alari sono normalmente equipaggiate con funi utilizzate in caso di ammaraggio o di evacuazione a terra. Tali funi possono essere stipate all'interno della cornice del finestrino o posizionate in un alloggiamento dedicato. Un'estremit\u00e0 della fune ha un moschettone per assicurarla ad un gancio sull'ala.\nStoria.\nIl primo scivolo d'emergenza per aeromobili, fu progettato e prodotto da Air Cruisers , societ\u00e0 fondata da James F. Boyle, inventore del giubetto salvagente WWII, the Mae West. Antecedentemente agli scivoli gonfiabili, alcuni aeromobili per passeggeri impiegavano scivoli di tela, il cui utilizzo richiedeva una procedura molto complessa. Scivoli in tela potrebbero essere trovati ancora su alcuni aeromobili di fabbricazione russa. James F. Boyle \u00e8 stato accreditato come l'inventore dello scivolo d'emergenza gonfiabile per aeromobili, mentre era alle dipendenze di Air Cruisers. La richiesta del brevetto per lo scivolo \"Inflatable Escape Chute Assembly\" fu inoltrata da Boyle nel 1954 ed il progetto fu brevettato nel 1956 con il numero 2,765,131. Oggi, Air Cruisers produce scivoli per aeromobili per oltre il 65% del mercato.\nTipologie.\nCi sono due tipi di scivoli d'emergenza per aeromobili: scivoli e scivoli battello. Lo scivolo \u00e8 certificato solamente per un'evacuazione a terra. Sebbene abbia una sufficiente capacit\u00e0 di galleggiamento, per le sue dimensioni e caratteristiche, non pu\u00f2 essere impiegato come battello. Tuttavia, in caso di caduta in acqua, si pu\u00f2 utilizzarlo come mezzo di galleggiamento di soccorso dove possono trovare posto un esiguo numero di passeggeri. Altri, pur restando in acqua, possono sorreggersi su una fune che corre lungo il suo perimetro, in attesa dei mezzi di soccorso. Uno scivolo/battello invece, \u00e8 uno scivolo d'emergenza che pu\u00f2 essere usato sia come mezzo di evacuazione a terra sia come battello in un ammaraggio. Gli scivoli/battello, per le loro dimensioni, nomenclatura ed equipaggiamenti, sono certificati per poter essere utilizzati come veri e propri battelli. Hanno infatti un doppio tubolare sovrapposto che li distingue in maniera netta dal normale scivolo d'evacuazione. Sono normalmente equipaggiati con una tenda montabile, alloggiamenti esterni per contenere materiale di emergenza e di sopravvivenza come tura-falle, razzi di segnalazione, ancora marina per far s\u00ec che il battello non si allontani troppo dalla zona d'ammaraggio e faciliti i soccorsi, materiale di primo soccorso, acqua, integratori alimentari e talvolta, desalinizzatori.\nDopo l'ammaraggio gli scivoli e scivoli/battello possono essere distaccati dalla barra d'ancoraggio che li tieni collegati all'aeromobile. La procedura di distacco pu\u00f2, per esempio, prevedere di alzare la copertura della barra di ancoraggio e tirare la maniglia di sganciamento evidenziata dalla scritta rossa \"For Ditching Use Only\". Una volta che lo scivolo \u00e8 separato, rimane collegato all'aeromobile da una fune. Questa fune ha un punto di rottura a carico predeterminato che si distaccherebbe nel caso in cui l'aeromobile affondasse oppure pu\u00f2 essere tagliata con il coltello presente sul battello.\nUno scivolo-rampa \u00e8 uno scivolo che ha una piccola piattaforma tra l'uscita e lo scivolo stesso. \u00c8 utilizzata principalmente per colmare lo spazio tra l'uscita, dorso alare e lo scivolo vero e proprio, in modo da rendere pi\u00f9 sicura e veloce l'evacuazione. Alcuni aeromobili che utilizzano dispositivi rampa sono: Airbus A310, Airbus 340-600, Airbus A380, Boeing 747, la serie Airbus A320, Boeing 757-variant e Boeing 767-variant.\nAltri tipi di scivoli d'evacuazione, unici per la loro allocazione si trovano su alcuni modelli DC-9, MD-80 e Boeing 717. \nQuesto tipo di scivolo \u00e8 montato nel cono di coda dell'aeromobile alla fine di una passerella. Si dispiega al distacco del cono di coda, che pu\u00f2 avvenire automaticamente all'apertura della porta posteriore che d\u00e0 accesso alla passerella o manualmente. Alla fine della passerella si trovano due maniglie. Una \u00e8 per il distacco manuale del cono di coda mentre l'altra \u00e8 dedicata al gonfiaggio manuale dello scivolo.\nAlcuni scivoli di evacuazione non sono contenuti in un pacco scivolo montato sulla porta, bens\u00ec sono allocati in un vano della fusoliera posto al di sotto dell'uscita. Questa tipologia di scivolo si trova sull'Airbus A321 e normalmente alle uscite alari del Boeing 777-300ER.\nUno degli ultimi sviluppi nella tecnologia degli scivoli d'evacuazione si trova sull'Airbus A380, che \u00e8 stato progettato dalla Goodrich Aircraft Interior Products. Alcuni degli scivoli hanno il sistema di gonfiaggio Tribrid Inflation System. Esso \u00e8 connesso ad un sistema di sensori posti all'interno della porta. In caso di atterraggio anormale, per esempio perdita del carrello principale, il particolare assetto \"Nose-up\" dell'aeromobile non permetterebbe agli scivoli di alcune uscite anteriori di raggiungere il suolo. In questo caso quando la porta viene aperta in modalit\u00e0 emergenza, si gonfier\u00e0 anche un'appendice in modo che lo stesso possa raggiungere il suolo. Al contrario, fossimo nella stessa situazione, per esempio su un Boeing B747, non essendoci questo sistema innovativo, le stesse uscite non risulterebbero agibili.\nOperativit\u00e0.\nPrima della partenza, normalmente prima dell'allontanamento dei mezzi di sbarco aeroportuali, tutte le porte dell'aeromobile devono essere armate (posizionate in modalit\u00e0 automatica o di emergenza) dagli assistenti di volo. I metodi di armamento variano secondo il tipo di aeromobile, ma l'azione ultima in cui consiste l'armamento di una porta \u00e8 il rendere la barra d'ancoraggio (barra di metallo attaccata all'estremit\u00e0 dello scivolo) solidale con la soglia dell'uscita (Ancorata fisicamente a degli attacchi sul pavimento della cabina passeggeri). Sugli aeromobili pi\u00f9 vecchi, come il Boeing 737, questa azione viene svolta fisicamente da un assistente di volo mentre sulle nuove versioni di aeromobili consiste nell'azionare una leva sulla porta che arma a sua volta la porta internamente.\nQuando \u00e8 richiesta una evacuazione rapida, le porte sono aperte in modalit\u00e0 \"armata\". L'apertura della porta trascina il pacco scivolo all'esterno (perch\u00e9 la barra d'ancoraggio \u00e8 fisicamente attaccata al pavimento dell'aeromobile). Una volta che lo scivolo \u00e8 completamente libero, cadr\u00e0 per gravit\u00e0 e dispiegatosi sufficientemente, si attiver\u00e0 il sistema di gonfiaggio automatico. A causa del peso della porta e dello scivolo, \u00e8 richiesto un grande sforzo per aprire la porta sufficientemente, affinch\u00e9 si possa liberare lo scivolo dal suo contenitore. Su aeromobili pi\u00f9 grandi entra in funzione un sistema di servo assistenza per aiutarne l'apertura. \nNel caso in cui non funzionasse il sistema automatico di gonfiaggio, l'assistente di volo pu\u00f2 azionare il sistema manuale che consiste nel tirare una maniglia rossa posizionata tra la barra d'ancoraggio e lo scivolo. Dovesse fallire anche questa opzione, le procedure operative standard prevedono che l'assistente di volo indirizzi i passeggeri verso l'uscita agibile pi\u00f9 vicina.\nAlcuni aeromobili di costruzione russa come il Tupolev Tu-154 hanno un sistema molto complicato per attivare e dispiegare gli scivoli. Gli scivoli sono contenuti in un armadietto normalmente al lato dell'uscita di emergenza. Sono normalmente di grandezza simile ad una poltrona passeggeri sia in altezza sia in larghezza. Per azionarlo va estratto e posizionato sul pavimento o sulla soglia della porta, spinto verso l'esterno, durante la caduta si dispiega e si gonfia.\nPrima del decollo gli Assistenti di Volo effettuano una dimostrazione di alcune procedure d'emergenza e del posizionamento delle uscite. Inoltre, in ogni poltrona passeggeri \u00e8 disponibile una safety card che indica le procedure d'emergenza (come cinture di sicurezza, maschere ad ossigeno, giubbotto salvagente, posizione d'impatto, collocamento delle uscite di emergenza e apertura in emergenza di queste). Gli assistenti di volo ricevono un approfondito e ricorrente addestramento sulle procedure di emergenza compreso l'utilizzo degli scivoli d'evacuazione.\nUtilizzo.\nIn un articolo su \"TIME\" Amanda Ripley e Dan Johnson, esperti di sicurezza nel campo dell'aviazione, fornirono dei consigli su come evacuare un aeromobile ed evitare ferite quando si usano scivoli di emergenza. Ecco i loro suggerimenti: \nGonfiaggio imprevisto.\nIl dispiegamento imprevisto di uno scivolo avviene quando colui che opera sulla porta prova ad aprirla quando \u00e8 in modalit\u00e0 armata. Questo tipo di incidente causa una perdita di milioni di dollari in mancato guadagno ogni anno, stimato in circa 20 milioni di dollari in Nord America solamente dall'equipaggio di cabina.\nPu\u00f2 essere usato un dispositivo per prevenire questo problema. Il dispositivo emette un suono di allarme quando la porta viene aperta in modalit\u00e0 emergenza. Questo dispositivo funziona in modo indipendente e si inserisce automaticamente quando la porta \u00e8 armata. Pu\u00f2 essere installato come un'unit\u00e0 a parte oppure integrato negli impianti dell'aeromobile ed alimentato attraverso l'impianto elettrico generale."}
{"id": "3498609", "revid": "1543377", "url": "https://it.wikipedia.org/wiki?curid=3498609", "title": "Trofeo Paolo Corazzi 2011", "text": "Il Trofeo Paolo Corazzi 2011 \u00e8 stato un torneo professionistico di tennis maschile giocato sul cemento. \u00c8 stata l'8\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Cremona in Italia dal 16 al 21 maggio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Igor' Kunicyn ha battuto in finale Rainer Sch\u00fcttler, 6\u20132, 7\u20136(2)\nDoppio.\n Treat Conrad Huey / Purav Raja hanno battuto in finale Tomasz Bednarek / Mateusz Kowalczyk, 6\u20131, 6\u20132"}
{"id": "3498611", "revid": "1305772", "url": "https://it.wikipedia.org/wiki?curid=3498611", "title": "Vallelunga (trasporto)", "text": " \nLa Vallelunga \u00e8 stata una nave trasporto munizioni e posamine della Regia Marina.\nStoria.\nCostruita presso i cantieri del Muggiano a La Spezia, la nave entr\u00f2 in servizio nel 1924.\nAll'inizio della seconda guerra mondiale l'unit\u00e0, come la capoclasse \"Panigaglia\", era sotto il diretto controllo di Supermarina. Nel corso del conflitto la nave venne ampiamente utilizzata per la posa di campi minati.\nL'annuncio dell'armistizio sorprese il \"Vallelunga\" nella base di La Spezia: per evitare la cattura dell'unit\u00e0 da parte delle truppe tedesche, l'equipaggio autoaffond\u00f2 la nave il 9 settembre 1943. Nell'ottobre del 1943 il relitto venne recuperato dai tedeschi, che lo trasferirono a Genova, lo ripararono e lo rimisero in servizio come posamine portuale (con capacit\u00e0 da 30 a 53 mine) il 31 marzo 1944. Incorporata nella Kriegsmarine, la nave mantenne comunque il nome di \"Vallelunga\".\nIl 28 maggio 1944, durante un pesante bombardamento aereo statunitense su Genova, il \"Vallelunga\" fu colpito da bombe con perdite tra l'equipaggio e salt\u00f2 in aria. Altre fonti indicano invece come causa dell'affondamento del \"Vallelunga\" il bombardamento del 4 settembre 1944, condotto da 144 bombardieri Boeing B 17 dei Gruppi 449\u00b0 e 450\u00b0 USAAF, che affond\u00f2 numerose navi e provoc\u00f2 centinaia di vittime tra la popolazione genovese.\nIl relitto, trovato affondato nell'aprile 1945 nella Calata Giaccone (nei pressi di Ponte San Giorgio), venne recuperato nel 1947 e demolito."}
{"id": "3498612", "revid": "729019", "url": "https://it.wikipedia.org/wiki?curid=3498612", "title": "Aeroporto Internazionale di Shiraz", "text": "L'Aeroporto Internazionale di Shiraz (Persiano: \u0641\u0631\u0648\u062f\u06af\u0627\u0647 \u0628\u06cc\u0646 \u0627\u0644\u0645\u0644\u0644\u06cc \u0634\u06cc\u0631\u0627\u0632) si trova a Shiraz (Iran). \u00c8 il principale aeroporto internazionale della regione del Fars.\nDopo la fase di ristrutturazione e rilancio nel 2005, l'aeroporto di Shiraz \u00e8 stato identificato come il secondo aeroporto pi\u00f9 affidabile e moderno in Iran (dopo l'Imam Khomeini International Airport di Teheran) in termini di sicurezza del volo, compreso il controllo elettronico e i sistemi di navigazione di cui \u00e8 dotata la sua torre di volo."}
{"id": "3498616", "revid": "1442080", "url": "https://it.wikipedia.org/wiki?curid=3498616", "title": "Trofeo Paolo Corazzi 2011 - Singolare", "text": "Il singolare del Trofeo Paolo Corazzi 2011 \u00e8 stato un torneo di tennis facente parte dell'ATP Challenger Tour 2011.\nDenis Gremelmayr era il detentore del titolo, ma quest'anno non ha partecipato.\nIgor' Kunicyn ha battuto in finale Rainer Sch\u00fcttler 6\u20132, 7\u20136(2)."}
{"id": "3498620", "revid": "1442080", "url": "https://it.wikipedia.org/wiki?curid=3498620", "title": "Trofeo Paolo Corazzi 2011 - Doppio", "text": "Il doppio del Trofeo Paolo Corazzi 2011 \u00e8 stato un torneo di tennis facente parte dell'ATP Challenger Tour 2011.\nAlexander Peya e Martin Slanar erano i detentori del titolo, ma Peya non ha partecipato. Slanar ha fatto coppia con Karol Beck.\nTreat Conrad Huey e Purav Raja ha battuto in finale Tomasz Bednarek e Mateusz Kowalczyk 6\u20131, 6\u20132."}
{"id": "3498622", "revid": "287204", "url": "https://it.wikipedia.org/wiki?curid=3498622", "title": "San Bennone", "text": ""}
{"id": "3498624", "revid": "125468106", "url": "https://it.wikipedia.org/wiki?curid=3498624", "title": "Bennone di Metz", "text": "Biografia.\nNato in Svevia, era probabilmente imparentato con Rodolfo di Francia. Fu canonico della cattedrale di Strasburgo.\nVerso il 906 si ritir\u00f2 in eremitaggio sul luogo ove sorger\u00e0 l'Abbazia di Einsiedeln, vicino a Zurigo, santificato dalla morte per assassinio di san Meinrado. Raggiunto dai suoi discepoli, egli fece ricostruire la cappella e dissodare le terre circostanti..\nNel 925 Enrico I di Sassonia, per affermare la sua autorit\u00e0 su tale diocesi lo nomin\u00f2 vescovo di Metz, a dispetto delle norme che regolavano l'elezione dei vescovi di Metz.\nNel 927 alcuni abitanti di Metz, in gran parte artigiani, s'impadronirono di lui, lo mutilarono e gli cavarono gli occhi. Scomunicati dal concilio di Duisbourg, gli aggressori furono condannati a morte da re Enrico.. I colpevoli vennero impiccati all'interno della citt\u00e0..\nBennone si ritir\u00f2 nuovamente ad Einsiedeln ove mor\u00ec il 3 agosto del 940 e fu sepolto nella cappella che aveva fatto restaurare da Eberardo, primo abate di Einsiedeln.\nCulto.\nRiconosciuto come venerabile dalla Chiesa cattolica, alcuni autori lo definiscono beato o addirittura santo.\nLa sua memoria \u00e8 celebrata il 3 agosto."}
{"id": "3498625", "revid": "1442080", "url": "https://it.wikipedia.org/wiki?curid=3498625", "title": "Fergana Challenger 2011 - Singolare", "text": "Il singolare del Fergana Challenger 2011 \u00e8 stato un torneo di tennis facente parte dell'ATP Challenger Tour 2011.\nEvgenij Kirillov era il detentore del titolo, ma si \u00e8 ritirato nel match di 2\u00ba turno contro Yang Tsung-hua.\nDudi Sela ha battuto in finale 6\u20132, 6\u20131, Greg Jones."}
{"id": "3498629", "revid": "15756", "url": "https://it.wikipedia.org/wiki?curid=3498629", "title": "Lotus 72", "text": "La Lotus 72 \u00e8 una vettura monoposto impiegata in Formula 1, progettata da Colin Chapman e Maurice Philippe per la stagione 1970 di questo campionato. La vettura si dimostr\u00f2 un successo e, continuamente sviluppata, venne utilizzata fino al 1976.\nSviluppo.\nLa Lotus 72 rappresenta un altro esempio delle capacit\u00e0 progettuali innovative di Colin Chapman. La vettura era dotata di freni montati all'interno, radiatori sistemati sui lati ed in apposite fiancate - non pi\u00f9 sul muso come era uso comune sin dal 1950 - oltre alla presa d'aria per il motore realizzata sopra la testa del pilota.\nIl design della 72 era completamente innovativo e la faceva assomigliare ad una freccia su ruote. La vettura si ispirava alla precedente Lotus 56, dotata di turbina a gas, mentre la configurazione riprendeva quella della Lotus 63 utilizzata come banco prova per una vettura a quattro ruote motrici. La forma della vettura ne aumentava la penetrazione e ne aumentava la velocit\u00e0. In un confronto diretto contro la Lotus 49 la Lotus 72 risult\u00f2 pi\u00f9 veloce di 20\u00a0km/h pur montando lo stesso motore Ford.\nLo sforzo creativo di Chapman produsse uno dei progetti pi\u00f9 importanti e di successo della storia della Formula 1. Con il motore che fungeva da elemento portante, tecnica gi\u00e0 impiegata sulla Lotus 49 e grazie all'avanzata aerodinamica venne costruita una vettura che si dimostr\u00f2 anni avanti alle sue rivali. All'inizio dovettero per\u00f2 essere superati dei problemi di maneggevolezza dovuti alla geometria delle sospensioni anti affondamento che erano progettate in modo da prevenire l'abbassamento eccessivo della vettura sotto l'effetto di staccate decise. Le sospensioni posteriori erano realizzate con una geometria \"anti squat\", in modo da impedire alla vettura di ondeggiare sotto l'effetto delle accelerazioni. Una volta modificate le sospensioni non ci furono altri problemi. La vettura fece scalpore tra gli appassionati e tra i media con molte persone che la volevano vedere correre.\nPer quanto riguarda i radiatori questi sulle auto da competizione, erano situati in corrispondenza del muso, una posizione ottima per questi dispositivi, che dovevano essere investiti dall'aria fresca per poter raffreddare l'acqua e l'olio motore, in quanto il regolamento non consentiva e non consente ancora oggi, l'uso di ventole. Negli anni per\u00f2, vennero introdotte diverse innovazioni, come quella di posizionare il motore alle spalle del pilota. In questo modo, mantenendo il radiatore sul muso dell'auto, aumentava la lunghezza dei vasi d'espansione, perci\u00f2 vi erano problemi di circolazione dei fluidi, dovuti alle perdite di carico pi\u00f9 elevate.\nChapman scelse di spostare i radiatori ai lati dell'auto, subito davanti al motore. Questo consentiva di avere comunque una buona ventilazione, in quanto l'aria che arriva in quella zona (seppur disturbata dalla presenza delle sospensioni e delle ruote), aveva una portata elevata, inoltre non erano pi\u00f9 presenti i problemi di circolazione, poich\u00e9 i radiatori erano situati immediatamente davanti al motore. Tra l'altro, anzich\u00e9 avere un grosso dispositivo sulla parte anteriore, ve ne erano due pi\u00f9 piccoli, per ogni lato, e ci\u00f2 consentiva anche di ridurre i problemi di affidabilit\u00e0 dei radiatori stessi.\nCome detto l'auto era molto avanzata sotto il profilo aerodinamico. In un certo senso, anche questa caratteristica dipendeva dalla soluzione adottata per i radiatori. Infatti senza il grosso radiatore anteriore, si poteva assottigliare il muso, riducendone in modo esponenziale la sezione frontale, e di conseguenza offrire meno resistenza all'aria. Questo comporta un eccellente miglioramento della capacit\u00e0 di penetrazione, e quindi velocit\u00e0 decisamente superiori nei rettilinei. Tuttavia i modelli 72, soprattutto dalla Lotus 72C in poi, e dunque anche sulla 72D, avevano un muso sottile, ma largo, con un andamento trapezoidale, che andava allargandosi man mano che ci si avvicinava alle ruote. Dunque oltre ad essere in grado di penetrare bene l'aria, era pure una sorta di alettone, che aveva un discreto effetto deportante, dunque la macchina era in grado di fornire prestazioni ottime sia in curva che in rettilineo. Per questo motivo le appendici alari anteriori di queste macchine erano pi\u00f9 piccole rispetto a quelle delle altre scuderie.\nSi pu\u00f2 concludere la disquisizione sulla parte tecnica, parlando dei freni entrobordo. Normalmente i freni sono montati sul portamozzo di ogni ruota. In questo caso erano posizionati all'interno del telaio, e solidali con i semialberi calettati sulle ruote (quelli anteriori con quelli posteriori in uscita dal differenziale). \u00c8 uno schema che riduce le cosiddette masse non sospese, cio\u00e8 tutto il peso dovuto alle ruote e alle strutture che le sostentano. Tutto ci\u00f2 va a beneficio della stabilit\u00e0 della macchina, soprattutto in curva, grazie a una riduzione dei momenti polari d'inerzia, e una tenuta di strada superiore.\nLa nuova auto risult\u00f2 essere pi\u00f9 rapida di 19\u00a0km/h rispetto a quella che la precedette. Per quanto riguarda la parte aerodinamica, si pu\u00f2 dire che la Lotus 72D, aveva un'ala posteriore di grande superficie, come i modelli 72 e 72C, che per\u00f2 era meno inclinata, indice di miglior tenuta di strada. L'altra differenza sostanziale stava nella presa d'aria del motore, che aveva una forma pi\u00f9 squadrata ed affilata.\nVanno poi citate le differenze delle sospensioni posteriori, dovute a problemi di stabilit\u00e0. Inizialmente si ag\u00ec sulla convergenza, poi visti gli scarsi risultati, si sostituirono i doppi trapezi con due puntoni due piccole bielle e un braccio superiore di modeste dimensioni.\nStoria agonistica.\nLa vettura venne introdotta durante la stagione 1970. I piloti erano Jochen Rindt e John Miles. Rindt rese la vettura un successo vincendo i Gran Premi di Olanda, Francia, Gran Bretagna e Germania in rapida successione. Rindt avrebbe sicuramente vinto il campionato ma perse la vita in un incidente avvenuto durante le qualifiche del Gran Premio a Monza mentre guidava la sua Lotus 72 senza le ali. Venne sostituito da Emerson Fittipaldi che vinse il Gran Premio degli Stati Uniti aiutando cos\u00ec Rindt a vincere, anche se postumo, il titolo mondiale.\nSommando i punti ottenuti da Rindt e Fittipaldi durante la stagione la Lotus vinse il suo quarto titolo costruttori. Nella stagione 1971 la Lotus 72 venne sviluppata dall'ex BRM Tony Rudd. che lavor\u00f2 in modo particolare riprogettando la sospensione posteriore e modificando l'ala posteriore in modo da generare una deportanza superiore.\nFittipaldi fatic\u00f2 durante la stagione ma ottenne dei buoni risultati e chiuse al sesto posto. La stagione successiva and\u00f2 meglio. Il lavoro di sviluppo effettuato dietro le scene lo rese, in quel periodo, il pi\u00f9 giovane campione del mondo della storia della Formula 1 quando nel 1972 conquist\u00f2 il titolo vincendo cinque gare e regalando alla Lotus un altro titolo costruttori. La vettura ora era dotata di una livrea completamente nera e oro in quanto la Imperial Tobacco\naveva deciso di introdurre un nuovo marchio e quindi decise di aumentare l'esposizione sponsorizzando la Lotus con il marchio di sigarette John Player Special.\nLa stagione 1973 vide l'introduzione di nuove regole intese a rendere pi\u00f9 sicure le vetture. Tra queste regole c'era l'obbligo di una struttura deformabile da realizzare all'interno dei fianchi delle vetture. Queste nuove regole portarono ad un nuovo aggiornamento della Lotus 72 che ora aveva le fiancate integrate, una carrozzeria pi\u00f9 larga e dei nuovo sostegni per le ali. Nel 1973 a Fittipaldi si aggiunse il pilota svedese Ronnie Peterson. Peterson si innamor\u00f2 della Lotus 72 e nella sua prima stagione vinse quattro gare mentre Fittipaldi se ne aggiudic\u00f2 altre tre ma la lotta interna al team facilit\u00f2 la vittoria di Jackie Stewart anche se la Lotus si aggiudic\u00f2 il campionato costruttori. Nel 1974 Fittipaldi lasci\u00f2 la Lotus per la McLaren e, paradossalmente si mise alla guida di una vettura, la McLaren M23, strettamente derivata dalla Lotus 72. Peterson divenne quindi la prima guida del team Lotus e venne raggiunto da Jacky Ickx.\nLa Lotus 72 doveva essere sostituita dalla Lotus 76 che doveva essere una versione della 72 dalle linee pi\u00f9 pulite e pi\u00f9 leggera ma il progetto si dimostr\u00f2 troppo ambizioso ed ottenne solo risultati negativi. Quindi nel 1974 la Lotus ritorn\u00f2 ad utilizzare la vecchia Lotus 72 che venne ulteriormente aggiornata aumentando la carreggiata sia sull'anteriore che sull'asse posteriore in modo da mantenersi competitiva. Peterson vinse altre tre gare e lott\u00f2 per il campionato fino alla fine, anche grazie all'aiuto fornito da Ickx che si dimostr\u00f2 competitivo conquistando diversi podi. La ormai anziana 72 ottenne dei risultati molto buoni per quattro anni e concluse al quarto posto nel campionato costruttori del 1974 senza che ancora ci fosse all'orizzonte un telaio che lo potesse sostituire. Ormai per\u00f2 era evidente che le modifiche della carreggiata o delle sospensioni non potevano lottare contro l'et\u00e0 della vettura e la nuova Ferrari 312 T che vinse il titolo o la nuova Brabham BT44. Nel 1975 la Lotus con la sua 72 si classific\u00f2 sesta nel campionato costruttori.\nLa Lotus 72D, nonostante sia stata progettata e costruita dal Team Lotus, \u00e8 stata utilizzata anche da un'altra scuderia, ossia la \"Scuderia Scribante\", nota anche come \"Lucky Strike Racing\" o \"Scuderia Scribante Lucky Strike Racing\". \u00c8 stata poi usata anche dal team \"World Wide Racing\". Ci\u00f2 \u00e8 dovuto al fatto, che le scuderie che non erano in grado di realizzare autonomamente le loro vetture, potevano comprarle da altri team. \u00c8 questo il caso della \"Scuderia Scribante\" e della \"World Wide Racing\", che acquistarono dal Team Lotus delle vetture 72D.\nDopo avere conquistato 20 vittorie, due mondiali piloti e tre mondiali costruttori, nel 1976 la Lotus 72 venne ritirata dalle competizioni e sostituita dalla Lotus 77.\nRisultati completi in Formula 1.\n\u2020 Deceduto"}
{"id": "3498631", "revid": "1442080", "url": "https://it.wikipedia.org/wiki?curid=3498631", "title": "Fergana Challenger 2011 - Doppio", "text": "Il doppio del Fergana Challenger 2011 \u00e8 stato un torneo di tennis facente parte dell'ATP Challenger Tour 2011.\nBrendan Evans e Toshihide Matsui erano i detentori del titolo, ma Evans quest'anno non ha partecipato.\nMatsui ha fatto coppia con Divij Sharan, ma ha perso nel 2\u00ba turno Im Kyu-tae e Danai Udomchoke.\nKyu-tae e Udomchoke hanno battuto in finale 0\u20136, 3\u20136 John Paul Fruttero e Raven Klaasen."}
{"id": "3498632", "revid": "120337409", "url": "https://it.wikipedia.org/wiki?curid=3498632", "title": "No Fashion Records", "text": "La No Fashion Records \u00e8 stata una casa discografica svedese di metal estremo, ha prodotto principalmente band svedesi dal Thrash Metal, Death Metal e Black Metal."}
{"id": "3498633", "revid": "61051", "url": "https://it.wikipedia.org/wiki?curid=3498633", "title": "Matthew Beard", "text": ""}
{"id": "3498634", "revid": "228587", "url": "https://it.wikipedia.org/wiki?curid=3498634", "title": "Risultati del motomondiale 1967", "text": "I risultati completi del motomondiale 1967 furono i seguenti\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6||width=6%|7&gt;\n!width=5%|Punti"}
{"id": "3498636", "revid": "547034", "url": "https://it.wikipedia.org/wiki?curid=3498636", "title": "Lotus 88", "text": "La Lotus 88 \u00e8 una vettura di Formula 1 progettata da Colin Chapman, Peter Wright, Tony Rudd e Martin Ogilvie. Con questa vettura, rivoluzionaria a quel tempo, si voleva massimizzare la deportanza creata dall'effetto suolo.\nStoria.\nNel 1981 le vetture che sfruttavano l'effetto suolo erano diventate cos\u00ec efficienti e veloci che i piloti soffrivano per le tremende forze G laterali che si generavano in curva ed in frenata, tanto da essere a rischio black-out, come denunciato da vari piloti tra i quali Bruno Giacomelli. In pi\u00f9 la deportanza garantita dall'effetto suolo era cos\u00ec elevata da portare ad una estrema riduzione delle superfici alari e molto spesso all'eliminazione di quelle anteriori, rendendo con ci\u00f2 pericolosissime le vetture in caso di rottura improvvisa di una minigonna con conseguente ed improvvisa diminuzione della deportanza. Dopo il tragico incidente di Hockenheim, che cost\u00f2 la vita a Patrick Depailler la FIA, con la volont\u00e0 di salvaguardare la sicurezza dei piloti, viet\u00f2 le minigonne scorrevoli poste sui fianchi delle vetture e che erano fondamentali per la generazione dell'effetto suolo. Il regolamento ora imponeva una distanza minima di 6\u00a0cm dal suolo di qualunque parte della massa sospesa della vettura.\nLa Brabham fu il primo team a svicolare dalle regole utilizzando un sistema di sospensioni idropneumatiche che si comprimevano con il carico aerodinamico avvicinando cos\u00ec la vettura all'asfalto. Questo sistema per\u00f2 nella pratica rendeva la vettura priva di sospensioni e il pilota subiva ancor pi\u00f9 di prima sobbalzi e scuotimenti. Tuttavia, le prestazioni risultarono migliorate a tal punto che tutti gli altri team le adottarono. Molte squadre non riuscirono a riprodurre il sistema della Brabham e, sfruttando una ingenua lacuna del regolamento, montarono un dispositivo pneumatico, il \"correttore di assetto\", che agiva sulle sospensioni e faceva alzare la vettura fino a portare il fondo a sei centimetri di altezza ogni volta che la vettura rientrava ai box ed era quindi potenzialmente soggetta a verifiche. Visto che la FISA non trov\u00f2 appigli normativi, tutte le scuderie nel corso della stagione installarono questo semplice dispositivo che non interferiva con l'assetto della vettura in corsa. Chapman invece aveva gi\u00e0 deciso di seguire un'altra strada, molto pi\u00f9 creativa ed elaborata ma sulla quale, purtroppo per lui, la FISA trov\u00f2 le basi normative per metterla fuorilegge.\nLa precedente Lotus 86 era stata progettata, sulla stessa struttura base della 88, in un periodo nel quale le minigonne erano legali e ne era stato costruito un solo prototipo. Le prestazioni subirono un piccolo ma significativo aumento rispetto alle vetture dotate di effetto suolo tradizionale. Quando le minigonne furono vietate Wright studi\u00f2 il comportamento della vettura senza minigonne per capire le sue prestazioni in questa nuova configurazione. La perdita di prestazioni fu insignificante e quindi la 88 venne rapidamente progettata come una re-ingegnerizzazione della Lotus 86.\nLa 88 utilizzava un ingegnoso sistema composto da due telai, uno interno all'altro. Il telaio pi\u00f9 interno ospitava l'abitacolo ed era ammortizzato indipendentemente da quello esterno, che era invece progettato per sostenere la pressione generata dall'effetto suolo. Quello esterno non aveva ali ed era in realt\u00e0 un enorme sistema di generazione dell'effetto suolo, che iniziava subito dietro al muso della vettura e si estendeva fino alle ruote posteriori producendo un enorme valore di deportanza.\nCome motore la vettura utilizzava il Ford Cosworth DFV. I piloti del team, Elio De Angelis e Nigel Mansell, dichiararono che la vettura era un disastro e che ne avevano paura quando ad alte velocit\u00e0 l'aria si infilava fra i due telai. Per generare il carico aerodinamico nella forma pi\u00f9 gestibile possibile la vettura fu costruita facendo ampio uso di fibra di carbonio. Questa scelta la rese, insieme alla McLaren MP4/1, la prima monoposto per la cui costruzione furono utilizzate le fibre sintetiche in grande quantit\u00e0.\nGli altri team si sentirono oltraggiati da questo modo di interpretare i regolamenti e protestarono con la FISA, asserendo che il doppio telaio violava le regole in quanto si poteva considerare una superficie aerodinamica mobile. La FISA accolse la protesta ed escluse la vettura dalle competizioni. Chapman era invece ostinatamente convinto che la vettura fosse regolare e sfid\u00f2 gli altri team e la FISA stessa in ogni modo, tentando anche di far entrare in pista una vettura leggermente modificata, la cosiddetta Lotus 88B, durante le qualifiche del Gran Premio di Gran Bretagna, ma la decisione non venne annullata, anzi si arriv\u00f2 al punto che se la 88 fosse entrata in pista, il team avrebbe perso i punti conquistati fino a quel momento e lo stesso Gran Premio avrebbe perso validit\u00e0 mondiale in quella stagione. Chapman fu quindi costretto ad aggiornare due telai delle sue Lotus 87 e ad utilizzarli come vetture in sostituzione della Lotus 88.\nLa 88 in ogni caso resta una delle curiosit\u00e0 di un'epoca ormai scomparsa della Formula 1. Lo chassis, alcune componenti aerodinamiche e la configurazione generale della 88 furono utilizzate con successo sulla successiva Lotus 91 che venne presentata nel 1982.\nDa segnalare che la messa al bando della vettura e le relative controversie fecero perdere allo Lotus uno status legato all'altra grande innovazione di questa vettura, cio\u00e8 di essere la prima a gareggiare con telaio in fibra di carbonio: il titolo spetta infatti alla McLaren MP4/1."}
{"id": "3498643", "revid": "76437", "url": "https://it.wikipedia.org/wiki?curid=3498643", "title": "Komotau", "text": ""}
{"id": "3498645", "revid": "110157", "url": "https://it.wikipedia.org/wiki?curid=3498645", "title": "Ve\u013ek\u00e9 \u00da\u013eany", "text": "Ve\u013ek\u00e9 \u00da\u013eany (in ungherese \"Nagyf\u00f6d\u00e9mes\") \u00e8 un comune della Slovacchia facente parte del distretto di Galanta, nella regione di Trnava."}
{"id": "3498646", "revid": "1543377", "url": "https://it.wikipedia.org/wiki?curid=3498646", "title": "Jaguar Mark IV", "text": "La Mark IV (pronunciata \"Mark Four\") era una berlina prodotta dalla Jaguar tra il 1945 e il 1949. Fu il rilancio di un modello che risaliva a prima della seconda guerra mondiale prodotto dalla SS Cars Ltd a partire dal 1936.\nPrima della seconda guerra mondiale il nome \"Jaguar\" era un nome che identificava tutti i modelli prodotti dalla SS Cars Ltd. Le berline venivano chiamate SS Jaguar 1\u00bd litre, 2\u00bd litre or 3\u00bd litre. Le vetture sportive a due posti erano denominate SS Jaguar 100 2\u00bd Litre or 3\u00bd Litre.\nDopo la guerra il nome della societ\u00e0 verr\u00e0 cambiato in Jaguar Cars Ltd. Sebbene le berline prodotte dopo la guerra fossero identificate ufficialmente come Jaguar 1\u00bd Litre, 2\u00bd Litre, etc., il termine \"Mark IV\" veniva, qualche volta, utilizzato retrospettivamente per differenziarla commercialmente dalla \"Mark V\". Tutte le vetture erano costruite con telaio separato dalla carrozzeria e con sospensioni anteriori e posteriori a barre semiellittiche.\nVersioni.\nJaguar Mk IV 1\u00bd Litre.\nIl modello pi\u00f9 piccolo aveva il motore Standard da 1.608 cm\u00b3 a valvole laterali che dal 1938 fu sostituito con la versione da 1.776 cm\u00b3 con albero a camme in testa. La vettura venne anche dotata di cambio manuale a quattro marce.\nLa vettura del periodo precedente alla guerra era disponibile con carrozzeria berlina o coup\u00e9 \"drophead\". Dopo la fine del conflitto la \"Mark IV\" era disponibile solo con carrozzeria berlina. Dal 1938 tutte le carrozzerie venivano costruite con il metodo tradizionale di acciaio su legno mentre dopo la guerra le carrozzerie venivano realizzate completamente in acciaio.\nLe prestazioni non erano importanti su questa tipologia di vetture anche se era possibile raggiungere una velocit\u00e0 di 110 km/h. L'abitacolo della vettura aveva le stesse dimensioni e lo stesso livello di finitura delle altre vetture Jaguar con motori pi\u00f9 grandi. Venne montato anche il sistema frenante ad azionamento meccanico Girling.\nNonostante la mancanza di prestazioni rilevanti una recensione del periodo che metteva a confronto la 4 cilindri 1\u00bd-Litre con la 6 cilindri affermava che la vettura pi\u00f9 piccola \"era come spesso accade ... una vettura molto pi\u00f9 gradevole\" e con \"una capacit\u00e0 di viaggiare negli anni '60\".\nJaguar Mk IV 2\u00bd Litre.\nAncora una volta il motore fu realizzato a partire dallo Standard ma con le testate dei cilindri lavorate in modo da fornire una potenza di 105 hp. A differenza della 1\u00bd Litre vennero prodotti anche alcuni esemplari con carrozzeria scoperta.\nIl telaio aveva in origine una lunghezza di 3.022 mm che fu per\u00f2 aumentata di 26 mm nel 1938 arrivando cos\u00ec a 3.048 mm. La lunghezza superiore rispetto alla 1\u00bd Litre venne utilizzata per montare il motore sei cilindri mentre la sistemazione dei passeggeri rest\u00f2 delle stesse dimensioni.\nJaguar Mk IV 3\u00bd Litre.\nLa 3\u00bd Litre venne presentata nel 1938 ed aveva essenzialmente la stessa carrozzeria e lo stesso telaio della 2\u00bd Litre ma con motore da 125 hp che permetteva di raggiungere migliori prestazioni, anche se causava un consumo maggiore. Il rapporto finale della trasmissione era di 4.25:1 a differenza di quello da 4.5:1 della 2\u00bd Litre."}
{"id": "3498647", "revid": "287204", "url": "https://it.wikipedia.org/wiki?curid=3498647", "title": "Velke Ulany", "text": ""}
{"id": "3498650", "revid": "1494169", "url": "https://it.wikipedia.org/wiki?curid=3498650", "title": "Hannigan", "text": ""}
{"id": "3498652", "revid": "599013", "url": "https://it.wikipedia.org/wiki?curid=3498652", "title": "Al-Muwatta", "text": ""}
{"id": "3498654", "revid": "767487", "url": "https://it.wikipedia.org/wiki?curid=3498654", "title": "Ve\u013ek\u00fd Grob", "text": "Ve\u013ek\u00fd Grob (in ungherese \"Magyargurab\", in tedesco \"Deutsch-Grub\") \u00e8 un comune della Slovacchia facente parte del distretto di Galanta, nella regione di Trnava."}
{"id": "3498655", "revid": "287204", "url": "https://it.wikipedia.org/wiki?curid=3498655", "title": "Velky Grob", "text": ""}
{"id": "3498659", "revid": "110157", "url": "https://it.wikipedia.org/wiki?curid=3498659", "title": "Eleftheres", "text": "Eleftheres () \u00e8 un ex comune della Grecia nella periferia della Macedonia orientale e Tracia; secondo i dati del censimento 2001, aveva 7.376 abitanti.\n\u00c8 stato soppresso a seguito della riforma amministrativa detta \"Programma Callicrate\", in vigore dal gennaio 2011, ed \u00e8 ora compreso nel comune di Pangaio.\nLocalit\u00e0.\nEleftheres \u00e8 diviso nelle seguenti comunit\u00e0 (popolazione al 2001):"}
{"id": "3498660", "revid": "767487", "url": "https://it.wikipedia.org/wiki?curid=3498660", "title": "Vinohrady nad V\u00e1hom", "text": "Vinohrady nad V\u00e1hom (in ungherese \"Szentharaszt\") \u00e8 un comune della Slovacchia facente parte del distretto di Galanta, nella regione di Trnava."}
{"id": "3498662", "revid": "287204", "url": "https://it.wikipedia.org/wiki?curid=3498662", "title": "Vinohrady nad Vahom", "text": ""}
{"id": "3498663", "revid": "110157", "url": "https://it.wikipedia.org/wiki?curid=3498663", "title": "Non mi rompete/La citt\u00e0 sottile", "text": "Non mi rompete/La citt\u00e0 sottile \u00e8 un singolo del gruppo musicale rock progressivo italiano Banco del Mutuo Soccorso, pubblicato nel 1973.\nI due brani sono tratti dal terzo album della band \"Io sono nato libero\".\nNon mi rompete.\nIl brano, un misto tra progressive e folk rock, \u00e8 uno dei pi\u00f9 celebri del Banco. Il tema \u00e8 il sonno, visto come evasione da una societ\u00e0 autoritaria.\nLa citt\u00e0 sottile.\nIl brano, influenzato pesantemente dal rock psichedelico, tratta dell'alienazione dell'uomo all'interno della citt\u00e0 metropolitana."}
{"id": "3498664", "revid": "110157", "url": "https://it.wikipedia.org/wiki?curid=3498664", "title": "Eleftheroupoli", "text": "Eleftheroupoli (, in bulgaro: \"Pravi\u0161ta\", \"\u041f\u0440\u0430\u0432\u0438\u0449\u0430\") \u00e8 un ex comune della Grecia nella periferia della Macedonia orientale e Tracia di 11.401 abitanti secondo i dati del censimento 2001.\n\u00c8 stato soppresso a seguito della riforma amministrativa detta Programma Callicrate in vigore dal gennaio 2011 ed \u00e8 ora compreso nel comune di Pangaio."}
{"id": "3498671", "revid": "767487", "url": "https://it.wikipedia.org/wiki?curid=3498671", "title": "Vozokany (Trnava)", "text": "Vozokany (in ungherese \"Pozsonyvezek\u00e9ny\") \u00e8 un comune della Slovacchia facente parte del distretto di Galanta, nella regione di Trnava."}
{"id": "3498673", "revid": "228587", "url": "https://it.wikipedia.org/wiki?curid=3498673", "title": "Honey", "text": "Il termine Honey, che in lingua inglese significa miele, pu\u00f2 riferirsi a:"}
{"id": "3498674", "revid": "767487", "url": "https://it.wikipedia.org/wiki?curid=3498674", "title": "Zemianske Sady", "text": "Zemianske Sady (in ungherese \"Nemesk\u00fcrt\") \u00e8 un comune della Slovacchia facente parte del distretto di Galanta, nella regione di Trnava."}
{"id": "3498675", "revid": "767487", "url": "https://it.wikipedia.org/wiki?curid=3498675", "title": "Locomotiva SFR 411-416", "text": "Le locomotive 411 \u00f7 416 delle Strade Ferrate Romane erano un gruppo locomotive a vapore per il traino di treni leggeri, provenienti dalla dotazione delle Strade Ferrate Livornesi.\nLe locomotive vennero realizzate nel 1860 dalla Escher Wyss di Zurigo per la nuova societ\u00e0 delle Strade Ferrate Livornesi, presso la quale, secondo l'uso dell'epoca, non erano numerate, ma erano contraddistinte da nomi oggi non pi\u00f9 noti.\nNel 1865, all'atto della confluenza delle Strade Ferrate Livornesi nelle Strade Ferrate Romane, furono numerate da 411 a 416.\nNel 1885, con la creazione delle grandi reti nazionali, la serie venne inglobata nel parco della Rete Mediterranea con i numeri da 2013 a 2018.\nNel 1905, alla costituzione delle Ferrovie dello Stato, le locomotive vennero classificate nel gruppo 117 con i numeri da 1171 a 1176. Dopo pochi anni vennero radiate e demolite."}
{"id": "3498677", "revid": "196390", "url": "https://it.wikipedia.org/wiki?curid=3498677", "title": "Locomotiva RM 2013\u20132018", "text": ""}
{"id": "3498678", "revid": "77154769", "url": "https://it.wikipedia.org/wiki?curid=3498678", "title": "San Domenico della Calzada", "text": ""}
{"id": "3498679", "revid": "764555", "url": "https://it.wikipedia.org/wiki?curid=3498679", "title": "Locomotiva FS 117", "text": ""}
{"id": "3498688", "revid": "112661663", "url": "https://it.wikipedia.org/wiki?curid=3498688", "title": "Filippoi", "text": "Filippoi () \u00e8 un ex comune della Grecia nella periferia della Macedonia orientale e Tracia di 10.827 abitanti secondo i dati del censimento 2001.\n\u00c8 stato soppresso a seguito della riforma amministrativa detta Programma Callicrate in vigore dal gennaio 2011 ed \u00e8 ora compreso nel comune di Kavala.\nNel territorio comunale si trovano le rovine dell'antica citt\u00e0 di Filippi\nL'evento annuale pi\u00f9 importante \u00e8 il festival che si svolge nell'antico teatro (risalente al 358 avanti Cristo) dal 1957."}
{"id": "3498694", "revid": "76437", "url": "https://it.wikipedia.org/wiki?curid=3498694", "title": "Aussig an der Elbe", "text": ""}
{"id": "3498699", "revid": "287204", "url": "https://it.wikipedia.org/wiki?curid=3498699", "title": "Madonna in trono col Bambino (Floriano Ferramola)", "text": "La Madonna in trono col Bambino \u00e8 un dipinto a tempera su tavola (150x65 cm) di Floriano Ferramola, databile all'inizio del XVI secolo e conservato nel Palazzo Vescovile di Brescia.\nStoria.\nL'opera rientra da sempre nei beni del Palazzo Vescovile di Brescia e non sono noti trasferimenti da edifici religiosi o collezioni private. La tavola, soprattutto grazie alla cornice che si \u00e8 conservata, fu evidentemente concepita come opera unitaria ed \u00e8 pertanto da escludere l'appartenenza a polittici o sistemi decorativi pi\u00f9 ampi. Anche le ridotte dimensioni fanno pensare a una piccola pala di uso privato e puramente devozionale, la cui committenza potrebbe provenire direttamente da uno dei vescovi dell'epoca o altre figure della diocesi di stanza al Palazzo Vescovile.\nDescrizione.\nLa tavola \u00e8 una rappresentazione canonica della Madonna con in braccio il Bambino Ges\u00f9, entrambi con il capo circondato da una aureola. Il gruppo si trova all'interno di un contesto architettonico con una volta a botte retta da lesene di ordine corinzio decorate a candelabre dorate su fondo blu: il tema decorativo riprende quello della cornice lignea del dipinto, che si \u00e8 conservata originale.\nStile.\nLa figurazione segue uno schema classicheggiante, che porta le figure ad assumere una pacata monumentalit\u00e0. L'architettura all'interno della quale si trovano i due personaggi rivela un gusto bramantesco, mentre la Madonna si pone come asse di fuga della scena verso uno sfondo azzurro privo di motivi paesaggistici. Evidenti influssi da Vincenzo Foppa si rilevano nella stessa concezione spaziale, che sfonda la bidimensionalit\u00e0 del dipinto.\nL'opera richiama gli affreschi della cappella esterna della chiesa di Santa Maria del Carmine a Brescia, realizzati in collaborazione con Vincenzo Civerchio, sia per l'impostazione delle figure, sia per l'apparato architettonico di sfondo."}
{"id": "3498701", "revid": "122296570", "url": "https://it.wikipedia.org/wiki?curid=3498701", "title": "Matthew Beard (attore britannico)", "text": "Biografia.\nPer il film \"And When Did You Last See Your Father?\" del 2007 venne candidato al British Independent Film Awards come miglior esordiente (Most Promising Newcomer): gli altri candidati al premio furono Imogen Poots, Kierston Wareing, Bradley Cole e Sam Riley vincitore della competizione."}
{"id": "3498708", "revid": "110157", "url": "https://it.wikipedia.org/wiki?curid=3498708", "title": "Leopoldov", "text": "Leopoldov (in ungherese \"\u00dajv\u00e1roska\", in tedesco \"Leopoldstadt\") \u00e8 una citt\u00e0 della Slovacchia facente parte del distretto di Hlohovec, nella regione di Trnava."}
{"id": "3498710", "revid": "300067", "url": "https://it.wikipedia.org/wiki?curid=3498710", "title": "Nat Cartmell", "text": ""}
{"id": "3498711", "revid": "767487", "url": "https://it.wikipedia.org/wiki?curid=3498711", "title": "Gur'evskij rajon (Oblast' di Kemerovo)", "text": "Il Gur'evskij rajon () \u00e8 un rajon dell'Oblast' di Kemerovo, nella Russia europea; il capoluogo \u00e8 Gur'evsk. Istituito nel 1935, ricopre una superficie di 2.390 chilometri quadrati e consta di una popolazione di circa 11.000 abitanti."}
{"id": "3498712", "revid": "3831", "url": "https://it.wikipedia.org/wiki?curid=3498712", "title": "Fosso del gallo", "text": ""}
{"id": "3498713", "revid": "110157", "url": "https://it.wikipedia.org/wiki?curid=3498713", "title": "Kemerovskij rajon", "text": "Il Kemerovskij rajon () \u00e8 un rajon dell'Oblast' di Kemerovo, nella Russia asiatica; il capoluogo \u00e8 Kemerovo. Istituito nel 1924, ricopre una superficie di 4.510 chilometri quadrati e consta di una popolazione di circa 44.000 abitanti."}
{"id": "3498714", "revid": "729019", "url": "https://it.wikipedia.org/wiki?curid=3498714", "title": "Coppa del Generalissimo 1943", "text": "La Copa del General\u00edsimo 1943 fu la 39\u00aa edizione della Coppa di Spagna. Il torneo inizi\u00f2 il 24 aprile e si concluse il 20 giugno 1943. La finale si disput\u00f2 allo Estadio Metropolitano de Madrid dove l'Athletic Bilbao ottenne la quattordicesima affermazione in questa competizione."}
{"id": "3498715", "revid": "3115", "url": "https://it.wikipedia.org/wiki?curid=3498715", "title": "Bojni\u010dky", "text": "Bojni\u010dky (in ungherese \"Bajm\u00f3cska\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3498716", "revid": "767487", "url": "https://it.wikipedia.org/wiki?curid=3498716", "title": "I\u017emorskij rajon", "text": "L'I\u017emorskij rajon () \u00e8 un rajon dell'Oblast' di Kemerovo, nella Russia europea; il capoluogo \u00e8 I\u017emorskij. Istituito nel 1924, ricopre una superficie di 3.580 chilometri quadrati e consta di una popolazione di circa 15.000 abitanti."}
{"id": "3498717", "revid": "287204", "url": "https://it.wikipedia.org/wiki?curid=3498717", "title": "Bojnicky", "text": ""}
{"id": "3498718", "revid": "253269", "url": "https://it.wikipedia.org/wiki?curid=3498718", "title": "Terrence Mann", "text": "Biografia.\nHa fatto il suo debutto a Broadway nel 1980 con il musical \"Barnum\", in cui recitava accanto a Terri White e Glenn Close. Nel 1982 ottenne un primo successo quando fu scelto per interpretare il Rum Tum Tugger nella prima di Broadway del musical di Andrew Lloyd Webber \"Cats\"; nel cast di \"Cats\" recitava e danzava anche la sua futura moglie, Charlotte d'Amboise. Nel 1987 fu la volta di un altro successo sulle scene quando interpret\u00f2 Javert nel musical \"Les Mis\u00e9rables\" a Broadway e per la sua interpretazione fu candidato al Tony Award al miglior attore protagonista in un musical; Mann torn\u00f2 ad interpretare Javert verso la fine delle repliche del musical a Broadway nella primavera del 2003 e di nuovo in un adattamento semiscenico diretto da lui a Storrs, nel Connecticut.\nNel 1994 ha interpretato la Bestia nell'adattamento musicale di Broadway del classico d'animazione \"La bella e la bestia\", un ruolo che gli valse una seconda candidatura al Tony Award; insieme alla maggior parte del cast, Mann torn\u00f2 ad interpretare il personaggio nella produzione di Los Angeles del musical. Nel 1996 recit\u00f2 nella sua prima opera di prosa a Broadway, il giallo di Stephen Sondheim e George Furth \"Getting Away with Murder\", mentre nel 1997 fu la volta di un nuovo musical, \"The Scarlet Pimpernel.\" Nel 2000 interpret\u00f2 Frank-N-Furter nel musical \"The Rocky Horror Show\" con Alice Ripley e Lea DeLaria. Nel 2005 torn\u00f2 brevemente a Broadway con il flop Lennon, mentre nel 2013 fu candidato al Tony Award al miglior attore non protagonista in un musical per la sua interpretazione nel ruolo di Carlo Magno nel musical \"Pippin\", in cui aveva brevemente recitato gi\u00e0 nel 2004. Nel 2014 entra nel cast di \"Finding Neverland\" a Broadway, sostituendo Anthony Warlow, mentre nel 2017 interpreta l'uomo con la giacca nel fallimentare adattamento teatrale di \"Tuck Everlasting - Vivere per sempre\".\nVita privata.\nDal 1996, Mann \u00e8 sposato con la ballerina Charlotte d'Amboise, e la coppia ha avuto due figlie, Josephine e Shelby."}
{"id": "3498721", "revid": "787565", "url": "https://it.wikipedia.org/wiki?curid=3498721", "title": "Comandanti &quot;Brigata Salerno&quot; e &quot;89\u00ba Reggimento Salerno&quot;", "text": "Lista dei Comandanti della \"Brigata Salerno\" e dell'89\u00ba Reggimento Salerno dal 1884, data della creazione della brigata.\n89\u00ba Reggimento fanteria \u201cSalerno\u201d (5\u00aa Divisione \"Cosseria\" 1939-43).\nTenente colonnello Cherchi Giovanni 1943"}
{"id": "3498724", "revid": "110157", "url": "https://it.wikipedia.org/wiki?curid=3498724", "title": "Krapivinskij rajon", "text": "Il Krapivinskij rajon () \u00e8 un rajon dell'Oblast' di Kemerovo, nella Russia europea; il capoluogo \u00e8 Krapivinskij. Istituito nel 1924, ricopre una superficie di 6.930 chilometri quadrati e consta di una popolazione di circa 26.000 abitanti."}
{"id": "3498725", "revid": "767487", "url": "https://it.wikipedia.org/wiki?curid=3498725", "title": "Leninsk-Kuzneckij rajon", "text": "Il Leninsk-Kuzneckij rajon () \u00e8 un rajon dell'Oblast' di Kemerovo, nella Russia europea; il capoluogo \u00e8 Leninsk-Kuzneckij. Istituito nel 1925, ricopre una superficie di 2.400 chilometri quadrati e consta di una popolazione di circa 27.000 abitanti."}
{"id": "3498728", "revid": "1284772", "url": "https://it.wikipedia.org/wiki?curid=3498728", "title": "Rispetto (singolo Zucchero Fornaciari)", "text": "Rispetto \u00e8 un singolo del cantautore italiano Zucchero Fornaciari, pubblicato il 3 maggio 1986 come secondo estratto dall'album omonimo.\n\u00c8 considerato uno dei primi brani di genere funk della musica italiana.\nDescrizione.\nIl testo del brano \u00e8 stato ispirato a Zucchero da una lite che il cantautore ebbe con il paroliere Mogol, che avrebbe dovuto occuparsi dei testi dell'album. Dopo innumerevoli discussioni che i due artisti ebbero, alla fine Mogol abbandon\u00f2 il progetto. Fu il primo progetto che Zucchero realizz\u00f2 interamente da solo, sollevando qualche perplessit\u00e0 da parte della casa discografica.\nIl brano partecip\u00f2 al Festivalbar di quell'anno, bench\u00e9 non fu inserita nella relativa compilation. In compenso \"Rispetto\" \u00e8 entrata a far parte della tracklist delle tre raccolte di successi di Zucchero: \"The Best of Zucchero Sugar Fornaciari's Greatest Hits\" del 1997, \"All the Best\" del 2007 e Wanted (The Best Collection) del 2017."}
{"id": "3498729", "revid": "3115", "url": "https://it.wikipedia.org/wiki?curid=3498729", "title": "\u010cerven\u00edk", "text": "\u010cerven\u00edk (in ungherese \"V\u00e1gv\u00f6r\u00f6sv\u00e1r\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3498730", "revid": "287204", "url": "https://it.wikipedia.org/wiki?curid=3498730", "title": "Cervenik", "text": ""}
{"id": "3498731", "revid": "1543377", "url": "https://it.wikipedia.org/wiki?curid=3498731", "title": "Upper Largo", "text": "Upper Largo o Kirkton of Largo \u00e8 un villaggio situato nelle vicinanze di East Neuk, nel Fife, Scozia, Regno Unito, a poco meno di un chilometro da Largo Bay e da Lower Largo\nUpper Largo \u00e8 sede del \"Largo Cricket Club\"."}
{"id": "3498733", "revid": "729019", "url": "https://it.wikipedia.org/wiki?curid=3498733", "title": "Commissione Bottaini", "text": "La commissione Bottaini venne formata nel 1837 nella citt\u00e0 di Bergamo per cercare di \"dirottare\" il tracciato della linea ferroviaria Milano - Venezia in fase di progettazione.\nIl tracciato inizialmente ipotizzato dai fondatori, la cosiddetta \"Linea delle campagne\", era stato cambiato su suggerimento di Carlo Cattaneo e recepito nel progetto dell'ingegner Giovanni Milani e definito \"Linea delle citt\u00e0\". In entrambi in casi il progetto prevedeva che la ferrovia percorresse direttamente il tragitto da Brescia a Treviglio; Bergamo - come anche Mantova e altre citt\u00e0 minori- non sarebbe stata lambita dalla ferrovia ma ad essa collegata con un tronco che doveva dipartirsi dalla linea principale.\nPer evitare questo isolamento, la Camera di Commercio di Bergamo istitu\u00ec una commissione, presieduta dal Giovanni Battista Bottaini, che della Camera era il vicepresidente. La Commissione doveva contattare quanti, soprattutto a Milano, avessero potere di influire sulla decisione del tracciato.\nLa Commissione ebbe colloqui con alcuni grandi azionisti della Societ\u00e0 Imperial-Regia Privilegiata Strada Ferrata Ferdinandea Lombardo-Veneta, con Cattaneo ottenendo sempre una chiusura alla deviazione del tracciato. Anche al progettista, ingegnere in capo Milani fu richiesto un colloquio che per\u00f2 non ader\u00ec alla richiesta.\nFra le altre attivit\u00e0 e in un mare di polemiche, la Commissione Bottaini diede alle stampe, in data 10 novembre 1837, un opuscolo dal titolo \"\" che, in forma di quattro domande con relative risposte, esaltava l'economia della provincia e dava notizie e statistiche sulla produzione agricola, industriale e artigianale dell'area bergamasca. L'opuscolo voleva anche dimostrare come l'allungamento del tragitto da Venezia a Milano e l'aumento delle pendenze della linea (fattori all'epoca estremamente importanti) non avrebbero creato disagi e costi nella gestione del futuro traffico.\nIl tracciato della Ferdinandea, alla fine e solo vent'anni dopo, sarebbe effettivamente , ma il \"successo\" della Commissione Bottaini sarebbe derivato da altri fattori macroeconomici e politici.\nLa linea Brescia-Treviglio fu rettificata nel 1878."}
{"id": "3498735", "revid": "3115", "url": "https://it.wikipedia.org/wiki?curid=3498735", "title": "Doln\u00e9 Otrokovce", "text": "Doln\u00e9 Otrokovce (in ungherese \"Als\u00f3atrak\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3498736", "revid": "287204", "url": "https://it.wikipedia.org/wiki?curid=3498736", "title": "Dolne Otrokovce", "text": ""}
{"id": "3498737", "revid": "110157", "url": "https://it.wikipedia.org/wiki?curid=3498737", "title": "Promy\u0161lennovskij rajon", "text": "Il Promy\u0161lennovskij rajon () \u00e8 un rajon dell'Oblast' di Kemerovo, nella Russia europea; il capoluogo \u00e8 Promy\u0161lennaja. Istituito nel 1935, ricopre una superficie di 3.080 chilometri quadrati e consta di una popolazione di circa 50.000 abitanti."}
{"id": "3498738", "revid": "110157", "url": "https://it.wikipedia.org/wiki?curid=3498738", "title": "Ta\u0161tagol'skij rajon", "text": "Il Ta\u0161tagol'skij rajon () \u00e8 un rajon dell'Oblast' di Kemerovo, nella Russia europea; il capoluogo \u00e8 Ta\u0161tagol. Istituito nel 1939, ricopre una superficie di 11.320 chilometri quadrati e consta di una popolazione di circa 32.000 abitanti."}
{"id": "3498741", "revid": "110157", "url": "https://it.wikipedia.org/wiki?curid=3498741", "title": "Tisul'skij rajon", "text": "Il Tisul'skij rajon () \u00e8 un rajon dell'Oblast' di Kemerovo, nella Russia europea; il capoluogo \u00e8 Tisul'. Istituito nel 1924, ricopre una superficie di 8.060 chilometri quadrati e consta di una popolazione di circa 26.000 abitanti."}
{"id": "3498742", "revid": "3115", "url": "https://it.wikipedia.org/wiki?curid=3498742", "title": "Doln\u00e9 Trhovi\u0161te", "text": "Doln\u00e9 Trhovi\u0161te (in ungherese \"Als\u00f3v\u00e1s\u00e1rd\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3498743", "revid": "1987326", "url": "https://it.wikipedia.org/wiki?curid=3498743", "title": "Sheikh ul-Islam", "text": "Sheikh ul-Islam (Shaykh al-Islam, Sheikhul Islam, Shaikh al-Islam, \u015eeyh\u00fclislam) \u00e8 un titolo di elevata autorit\u00e0 in alcune parti del mondo islamico.\nStoria.\nIl titolo veniva informalmente dato a tutti i seguaci dell'Islam e studiosi del Corano che acquisivano profonde conoscenze sui suoi principi e venne attribuito pertanto agli Imam Ahmad ibn Hanbal, Malik ibn Anas, Imam al-Nawawi, Imam al-Shafi\u02bfi, Ibn Taymiyya. Era poi assegnato a coloro i quali avevano conoscenze di differenti visioni di eminenti studiosi ed erano in grado di estrapolare leggi passandole in altre. Veniva inoltre dato anche alle persone di et\u00e0 avanzata, sagge nell'Islam e stimabili tra i coetanei.\nIl grande \u1e24\u0101fi\u1e93 al-Sakhawi scrisse che fino all'VIII secolo questo titolo fu ricevuto da un notevole numero di persone, anche senza particolari meriti, n\u00e9 per l'et\u00e0 n\u00e9 per la saggezza, ma semplicemente in quanto governavano gli affari islamici in comunit\u00e0 pi\u00f9 ampie, o semplicemente perch\u00e9 erano ad esempio giudici \"(qadi)\" in importanti citt\u00e0.\nSuccessivamente divenne una posizione di prestigio nei califfati dell'Impero Ottomano, che governavano gli affari religiosi dello Stato (vedi sotto). Dagli inizi del XVII secolo il titolo viene assegnato anche in Siam, l'odierna Thailandia. Ne fu investito per primo lo Sheik Ahmad, uno sciita persiano emigrato in Siam per commerciare e per diffondere la fede. Rimase in mano ai suoi successori, in particolare ai membri della potente famiglia Bunnag, fino al 1936. In seguito fu assegnato ai sunniti, che costituiscono la stragrande maggioranza dei musulmani in Thailandia.\nImpero Ottomano.\nPresso l'Impero Ottomano lo Sheykh ul-isl\u00e2m era la figura religiosa pi\u00f9 importante dopo il Sultano. Era posto a capo degli \u02bfulam\u0101\u02be, ovvero il Consiglio dei Saggi. Tale soggetto vigilava sulla conformit\u00e0 delle attivit\u00e0 del Sultano alla Legge Coranica.\nGli atti giuridici mediante i quali lo \"Sheykh ul-isl\u00e2m\" esprimeva la propria volont\u00e0 erano le Fatw\u0101. Le \"Fatwa (Fetw\u00e2)\" erano atti dotati di un'autorit\u00e0 assoluta, potevano ed esempio derogare alla stessa Shari'a e una \"Fatwa\" di condanna emesso contro il Sultano aveva l'autorit\u00e0 di destituirlo, come avvenne nel caso del Sultano Ibrahim I."}
{"id": "3498744", "revid": "287204", "url": "https://it.wikipedia.org/wiki?curid=3498744", "title": "Dolne Trhoviste", "text": ""}
{"id": "3498745", "revid": "767487", "url": "https://it.wikipedia.org/wiki?curid=3498745", "title": "Topkinskij rajon", "text": "Il Topkinskij rajon () \u00e8 un rajon dell'Oblast' di Kemerovo, nella Russia europea; il capoluogo \u00e8 Topki. Istituito nel 1976, ricopre una superficie di 2.690 chilometri quadrati e consta di una popolazione di circa 18.000 abitanti."}
{"id": "3498747", "revid": "110157", "url": "https://it.wikipedia.org/wiki?curid=3498747", "title": "Tja\u017einskij rajon", "text": "Il Tja\u017einskij rajon () \u00e8 un rajon dell'Oblast' di Kemerovo, nella Russia europea; il capoluogo \u00e8 Tja\u017einskij. Istituito nel 1931, ricopre una superficie di 3.540 chilometri quadrati e consta di una popolazione di circa 31.000 abitanti."}
{"id": "3498749", "revid": "767487", "url": "https://it.wikipedia.org/wiki?curid=3498749", "title": "\u010cebulinskij rajon", "text": "Il \u010cebulinskij rajon () \u00e8 un rajon dell'Oblast' di Kemerovo, nella Russia europea; il capoluogo \u00e8 Verch-\u010cebula. Istituito nel 1924, ricopre una superficie di 3.780 chilometri quadrati e consta di una popolazione di circa 17.000 abitanti."}
{"id": "3498751", "revid": "3115", "url": "https://it.wikipedia.org/wiki?curid=3498751", "title": "Doln\u00e9 Zelenice", "text": "Doln\u00e9 Zelenice (in ungherese \"Als\u00f3z\u00e9lle\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3498752", "revid": "287204", "url": "https://it.wikipedia.org/wiki?curid=3498752", "title": "Dolne Zelenice", "text": ""}
{"id": "3498754", "revid": "110157", "url": "https://it.wikipedia.org/wiki?curid=3498754", "title": "Jajskij rajon", "text": "Lo Jajskij rajon () \u00e8 un rajon dell'Oblast' di Kemerovo, nella Russia europea; il capoluogo \u00e8 Jaja. Istituito nel 1963, ricopre una superficie di 2.760 chilometri quadrati e consta di una popolazione di circa 22.000 abitanti."}
{"id": "3498755", "revid": "288300", "url": "https://it.wikipedia.org/wiki?curid=3498755", "title": "Eduardo da Silva Nascimento Neto", "text": ""}
{"id": "3498757", "revid": "767487", "url": "https://it.wikipedia.org/wiki?curid=3498757", "title": "Ja\u0161kinskij rajon", "text": "Lo Ja\u0161kinskij rajon () \u00e8 un rajon dell'Oblast' di Kemerovo, nella Russia europea; il capoluogo \u00e8 Ja\u0161kino. Istituito nel 1930, ricopre una superficie di 3.480 chilometri quadrati e consta di una popolazione di circa 32.000 abitanti."}
{"id": "3498764", "revid": "3115", "url": "https://it.wikipedia.org/wiki?curid=3498764", "title": "Dvorn\u00edky", "text": "Dvorn\u00edky (in ungherese \"Udvarnok\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3498765", "revid": "287204", "url": "https://it.wikipedia.org/wiki?curid=3498765", "title": "Dvorniky", "text": ""}
{"id": "3498766", "revid": "767487", "url": "https://it.wikipedia.org/wiki?curid=3498766", "title": "Ermi\u0161skij rajon", "text": "L'Ermi\u0161skij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Ermi\u0161'. Istituito nel 1929, ricopre una superficie di 1.342 chilometri quadrati ed ospita una popolazione di circa 9.000 abitanti."}
{"id": "3498768", "revid": "110157", "url": "https://it.wikipedia.org/wiki?curid=3498768", "title": "Zacharovskij rajon", "text": "Lo Zacharovskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Zacharovo. Istituito nel 1929, ricopre una superficie di 985,9 chilometri quadrati ed ospita una popolazione di circa 10.000 abitanti."}
{"id": "3498769", "revid": "196390", "url": "https://it.wikipedia.org/wiki?curid=3498769", "title": "Ayat ul Kursi", "text": ""}
{"id": "3498773", "revid": "110157", "url": "https://it.wikipedia.org/wiki?curid=3498773", "title": "Kadomskij rajon", "text": "Il Kadomskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Kadom. Istituito nel 1929, ricopre una superficie di 2.969 chilometri quadrati ed ospita una popolazione di circa 9.000 abitanti."}
{"id": "3498776", "revid": "110157", "url": "https://it.wikipedia.org/wiki?curid=3498776", "title": "Klepikovskij rajon", "text": "Il Klepikovskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Spas-Klepiki. Istituito nel 1929, ricopre una superficie di 3.235 chilometri quadrati ed ospita una popolazione di circa 27.000 abitanti."}
{"id": "3498778", "revid": "1543377", "url": "https://it.wikipedia.org/wiki?curid=3498778", "title": "Convocazioni al campionato europeo dei piccoli stati di pallavolo femminile 2011", "text": "Elenco delle giocatrici convocate per il campionato europeo dei piccoli stati 2011."}
{"id": "3498779", "revid": "110157", "url": "https://it.wikipedia.org/wiki?curid=3498779", "title": "Korablinskij rajon", "text": "Il Korablinskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Korablino. Istituito nel 1929, ricopre una superficie di 1.171 chilometri quadrati ed ospita una popolazione di circa 24.000 abitanti."}
{"id": "3498780", "revid": "120292576", "url": "https://it.wikipedia.org/wiki?curid=3498780", "title": "Accademia dei Virtuosi al Pantheon", "text": "La Pontificia Insigne Accademia di Belle Arti e Letteratura dei Virtuosi al Pantheon \u00e8 una accademia pontificia nata nel XVI secolo, avente per statuto lo scopo \u00abdi favorire lo studio, l'esercizio ed il perfezionamento delle Lettere e Belle Arti, con particolare riguardo alla letteratura d'ispirazione cristiana e all'arte sacra in tutte le sue espressioni, e di promuovere l'elevazione spirituale degli artisti, in collegamento con il Pontificio Consiglio della Cultura\u00bb.\nStoria.\nL'associazione nacque nella prima met\u00e0 del XVI secolo a Roma, sotto la denominazione di \u00abCompagnia di San Giuseppe di Terra Santa alla Rotonda\u00bb, che dette anche il nome alla cappella nella Chiesa di Santa Maria ad Martyres di cui aveva il patronato, concessagli da papa Paolo III. Erroneamente Gaetano Moroni ritenne che nella suddetta cappella vi fosse seppellito Raffaello. Gli associati erano \"virtuosi\", ossia artisti (pittori, scultori, architetti) i quali si proponevano opere di carit\u00e0 nei confronti degli associati (\u00abvisitar i fratelli infermi, e quando morissero accompagnarli al sepolcro, dispensar limosine ai poveri, dotar fanciulle con venticinque scudi e col vestimento\u00bb). Fra i primi associati vi furono Taddeo Zuccari, Giacomo Barozzi da Vignola, Beccafumi, il Sermoneta, Giovanni Mangone e Antonio da Sangallo il Giovane; il fondatore e primo Reggente fu il monaco cistercense Desiderio d'Adiutorio (1481-1546), piombatore delle bolle apostoliche e canonico della stessa chiesa del Pantheon. La congregazione fu riconosciuta da papa Paolo III il 15 ottobre 1542. Essa resta perci\u00f2 il pi\u00f9 antico sodalizio artistico romano esistente.\nIn occasione nella festa di San Giuseppe furono allestite periodicamente fino al 1750 delle mostre sotto il pronao del Pantheon. Nel 1833, la Congregazione decise di far eseguire degli scavi sotto l'edicola con la statua della \"Madonna del Sasso\", realizzata da Lorenzetto, per identificare i resti di Raffaello. Pochi anni dopo, nel 1838, il reggente perpetuo Giuseppe De Fabris ottenne da Gregorio XVI l'approvazione di un nuovo statuto nel quale erano previsti, con fondi dell'erario, concorsi di pittura, scultura ed architettura su soggetti sacri ai quali potevano partecipare artisti cattolici di tutte le nazioni. Il titolo di \u00abPontificia\u00bb fu concesso nel 1861 da Pio IX, mentre il titolo di Accademia fu attribuito da Pio XI nel 1928.\nCon lo statuto approvato nel 1995, la Pontificia Accademia dei Virtuosi al Pantheon \u00e8 in collegamento con il Pontificio Consiglio della Cultura. Ne fanno parte cinquanta accademici ordinari di nomina papale divisi in cinque classi (1. Architetti, 2. Pittori e Cineasti, 3. Scultori, 4. Studiosi o Cultori di discipline attinenti alle Arti e Musicisti, 5. Poeti e Scrittori); dopo l'80\u00ba anno di et\u00e0 gli accademici diventano \"emeriti\". Il Presidente, di nomina papale, rimane in carica cinque anni, e partecipa del Consiglio di Coordinamento fra le accademie pontificie."}
{"id": "3498785", "revid": "1313191", "url": "https://it.wikipedia.org/wiki?curid=3498785", "title": "Xanthostemon chrysanthus", "text": "Xanthostemon chrysanthus , conosciuto comunemente come Golden Penda, \u00e8 una pianta appartenente alla famiglia delle Myrtaceae, originaria del Queensland settentrionale (Australia).\n\u00c8 una popolare pianta da giardino con fiori gialli.\nFu descritta nel 1864 dal botanico Ferdinand von Mueller come \"Metrosideros chrysantha\"."}
{"id": "3498786", "revid": "110157", "url": "https://it.wikipedia.org/wiki?curid=3498786", "title": "Miloslavskij rajon", "text": "Il Miloslavskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Miloslavskoe. Istituito nel 1929, ricopre una superficie di 1.397 chilometri quadrati ed ospita una popolazione di circa 14.500 abitanti."}
{"id": "3498787", "revid": "124123", "url": "https://it.wikipedia.org/wiki?curid=3498787", "title": "Omer Vanaudenhove", "text": "\u00c8 stato ministro e presidente del Partito Liberale e del Partito della Libert\u00e0 e del Progresso.\nFormazione e giovent\u00f9.\nLa famiglia di Vanaudenhove era una famiglia di imprenditori, possedeva una piccola fabbrica di calzature. Dopo avere completato l'istruzione secondaria, Omer Vanaudenhove si dedic\u00f2 assieme al fratello Albert all'attivit\u00e0 di famiglia, rendendola una delle principali fabbriche di calzature del Belgio. A causa dell'attivit\u00e0 imprenditoriale, nel 1932 abbandon\u00f2 gli studi in ingegneria.\nNel 1939 cominci\u00f2 a servire nell'esercito belga. Partecip\u00f2 alla resistenza contro l'occupazione tedesca del Belgio, ma nel gennaio 1944 venne catturato dalla Wehrmacht e fu prigioniero fino al maggio 1945 nel campo di concentramento di Sachsenhausen-Rathenau.\nCarriera politica.\nNel 1947 venne eletto sindaco della sua cittadina, Diest e svolse l'incarico fino al gennaio 1955. Fece parte del consiglio comunale di Diest ininterrottamente fino al 1972. Tra il 1976 e il 1978 fu nuovamente sindaco della cittadina, ma poi si dimise per ragioni di salute.\nMinistro.\nNel 1954 Vanaudenhove venne nominato membro del Senato. Fu ministro dei lavori pubblici e della ricostruzione nel quarto governo guidato da Achille Van Acker dal 1955 al 1958 e poi nuovamente nel governo presieduto da Gaston Eyskens dal 1958 al 1961. Durante i suoi mandati venne decisa la costruzione delle prime autostrade del Paese e vennero realizzate le importanti opere per l'Esposizione universale di Bruxelles del 1958 e la tangenziale di Bruxelles.\nPresidente del Partito della libert\u00e0 e del progresso.\nNel 1961 venne eletto presidente del Partito Liberale e nello stesso anno guid\u00f2 la trasformazione del partito in Partito della Libert\u00e0 e del Progresso. Vanaudenhove moder\u00f2 il tradizionale anticlericalismo del partito, aprendo in maniera decisa all'elettorato cattolico. La strategia ebbe successo e nelle elezioni del 1965 il partito riusc\u00ec quasi a raddoppiare i consensi e a passare da 20 a 48 seggi, affermandosi come un partito di primo piano. Vanaudenhove scelse di rimanere alla guida del partito e di non assumere incarichi di governo.\nVanaudenhove era un sostenitore dell'unit\u00e0 del Belgio e dell'unit\u00e0 del Partito della Libert\u00e0 e del Progresso. Tuttavia, le crescenti tensioni tra fiamminghi e valloni e il risultato relativamente deludente delle elezioni del 1968 spinsero Vanaudenhove alle dimissioni dalla presidenza del partito nel 1969. Prese il suo posto Pierre Descamps, ma nel 1972 il partito si scisse in un partito vallone ed uno fiammingo. Vanaudenhove fece parte di quest'ultimo, il Partito della Libert\u00e0 e del Progresso delle Fiandre.\nNel 1975 fond\u00f2 il \"Centro di ricerca per la riforma politica\".\nAttivit\u00e0 imprenditoriale.\nDopo il ritiro dall'attivit\u00e0 politica Vanaudenhove torn\u00f2 a dedicarsi alla sua attivit\u00e0 imprenditoriale. Oltre all'azienda di vendita all'ingrosso \"Shoe central\" Vanaudenhove possedeva l'attivit\u00e0 produttiva \"Euro Vana\". Pi\u00f9 tardi le due attivit\u00e0 vennero fuse e condussero alla formazione della catena di negozi \"Shoe post\".\nFamiglia.\nNel 1949 Vanaudenhove si spos\u00f2 con una donna britannica. Ebbero quattro figli.\nRiconoscimenti.\nIl 12 luglio 1966 gli venne conferito il titolo onorario di Ministro di Stato.\nNel 1989 ricevette il titolo di visconte."}
{"id": "3498790", "revid": "1762097", "url": "https://it.wikipedia.org/wiki?curid=3498790", "title": "Why Not", "text": ""}
{"id": "3498791", "revid": "110157", "url": "https://it.wikipedia.org/wiki?curid=3498791", "title": "Novoderevenskij rajon", "text": "Il Novoderevenskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Aleksandro-Nevskij. Istituito nel 1965, ricopre una superficie di 833 chilometri quadrati ed ospita una popolazione di circa 12.000 abitanti."}
{"id": "3498792", "revid": "11959", "url": "https://it.wikipedia.org/wiki?curid=3498792", "title": "Rescritto di Medina", "text": ""}
{"id": "3498793", "revid": "110157", "url": "https://it.wikipedia.org/wiki?curid=3498793", "title": "Pitelinskij rajon", "text": "Il Pitelinskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Pitelino. Istituito nel 1929, ricopre una superficie di 953 chilometri quadrati ed ospita una popolazione di circa 6.000 abitanti."}
{"id": "3498794", "revid": "212348", "url": "https://it.wikipedia.org/wiki?curid=3498794", "title": "Shattered Suns", "text": "Shattered Suns \u00e8 un videogioco di strategia in tempo reale con componenti di tattica in tempo reale (del tutto in 3D) ambientato nello spazio in un ipotetico futuro durante un'immaginaria guerra, in cui si deve costruire e comandare una flotta di astronavi in scontri per il controllo di pianeti, sviluppato da \"Clear Crown Studios\" e distribuito nell'anno 2008.\nModalit\u00e0 di gioco.\nLa campagna ha varie missioni in serie non lineare su scenari di battaglia con obiettivi multipli di vario tipo per il gioco in singolo; inoltre si ha la possibilit\u00e0 di scegliere tutte le varie componenti delle astronavi della propria flotta in modo da progettarne ognuna per il migliore utilizzo."}
{"id": "3498796", "revid": "55935", "url": "https://it.wikipedia.org/wiki?curid=3498796", "title": "Congregazione dei Virtuosi al Pantheon", "text": ""}
{"id": "3498797", "revid": "110157", "url": "https://it.wikipedia.org/wiki?curid=3498797", "title": "Putjatinskij rajon", "text": "Il Putjatinskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Putjatino. Istituito nel 1977, ricopre una superficie di 1.008 chilometri quadrati ed ospita una popolazione di circa 7.000 abitanti."}
{"id": "3498799", "revid": "110157", "url": "https://it.wikipedia.org/wiki?curid=3498799", "title": "Rybnovskij rajon", "text": "Il Rybnovskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Rybnoe. Istituito nel 1929, ricopre una superficie di 1.407 chilometri quadrati ed ospita una popolazione di circa 37.000 abitanti."}
{"id": "3498801", "revid": "110157", "url": "https://it.wikipedia.org/wiki?curid=3498801", "title": "Rja\u017eskij rajon", "text": "Il Rja\u017eskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Rja\u017esk. Istituito nel 1965, ricopre una superficie di 1.019 chilometri quadrati ed ospita una popolazione di circa 29.000 abitanti."}
{"id": "3498804", "revid": "55935", "url": "https://it.wikipedia.org/wiki?curid=3498804", "title": "Accademia dei virtuosi al Pantheon", "text": ""}
{"id": "3498806", "revid": "767487", "url": "https://it.wikipedia.org/wiki?curid=3498806", "title": "Sapo\u017ekovskij rajon", "text": "Il Sapo\u017ekovskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Sapo\u017eok. Istituito nel 1929, ricopre una superficie di 960 chilometri quadrati ed ospita una popolazione di circa 11.000 abitanti."}
{"id": "3498807", "revid": "729019", "url": "https://it.wikipedia.org/wiki?curid=3498807", "title": "Franz Ritter H\u00f6fer von Feldsturm", "text": "Biografia.\nH\u00f6fer von Feldsturm era figlio di Franz H\u00f6fer e di Augustine Vizentia Matschego da T\u00fcrnitz (Trnice) nell'Aussig an der Elbe (regione di \u00dast\u00ed nad Labem) in Boemia. Franz H\u00f6fer era un capitano dell'Ordine della Corona Ferrea dell'esercito austro-ungarico ed era entrato nella nobilt\u00e0 ereditaria austriaca, con diploma del 2 giugno 1869, con il titolo di von Feldsturm.\nDopo aver frequentato la scuola militare di Sankt P\u00f6lten, il liceo militare di M\u00e4hrisch-Wei\u00dfkirchen, l'Accademia Militare tecnica in Vienna, il corso superiore di artiglieria e la Scuola Imperiale di tiro di artiglieria, Franz Ritter H\u00f6fer von Feldsturm \u00e8 stato in carriera come ufficiale nel 1912 e 1913 nello staff del vice capo di Stato Maggiore dell'esercito austro-ungarico Franz Conrad von H\u00f6tzendorf e raggiunse il grado di Tenente (Feldmarschalleutnant). Negli anni dal 1914 al 1918, oper\u00f2 come capo sezione del Ministero della Guerra di Vienna, autore dei bollettini di guerra dell'esercito durante la prima guerra mondiale.\nFranz Ritter H\u00f6fer von Feldsturn \u00e8 stato il marito della scrittrice Irmgard H\u00f6fer von Feldsturm, nata S\u00f6lch."}
{"id": "3498809", "revid": "110157", "url": "https://it.wikipedia.org/wiki?curid=3498809", "title": "Saraevskij rajon", "text": "Il Saraevskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Sarai. Istituito nel 1973, ricopre una superficie di 2.117 chilometri quadrati ed ospita una popolazione di circa 20.000 abitanti."}
{"id": "3498813", "revid": "767487", "url": "https://it.wikipedia.org/wiki?curid=3498813", "title": "Sasovskij rajon", "text": "Il Sasovskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Sasovo. Istituito nel 1965, ricopre una superficie di 1.819 chilometri quadrati ed ospita una popolazione di circa 18.000 abitanti."}
{"id": "3498814", "revid": "1543377", "url": "https://it.wikipedia.org/wiki?curid=3498814", "title": "Sergej Sergeevi\u010d Bodrov", "text": "Biografia.\nFiglio di Valentina Nikolaevna e del regista Sergej Vladimirovi\u010d Bodrov, il primo film a cui partecip\u00f2 fu una pellicola del padre intitolata \"Il prigioniero del Caucaso\", del 1996, dove interpret\u00f2 la parte del soldato Vanja \u017dilin.\nAvrebbe voluto iscriversi al VGIK (Vserossijskij Gosudarstvennyj Institut Kinematografii) ma studi\u00f2 storia dell'arte all'Universit\u00e0 statale di Mosca, terminandola nel 1993.\nNel 1997 spos\u00f2 Svetlana Mihajlova; l'anno successivo nacque la figlia Ol'ga, e nel 2002 il figlio Aleksandr.\nNel 2002, durante le riprese del suo film da regista \"Svjaznoj\" si rec\u00f2 nella gola di Karmadon, nell'Ossezia del Nord insieme alla troupe. Mor\u00ec il 20 settembre durante la grande valanga che provoc\u00f2 la morte di 125 persone fra cui l'intero personale composto da 27 elementi."}
{"id": "3498817", "revid": "339392", "url": "https://it.wikipedia.org/wiki?curid=3498817", "title": "Sergei Bodrov, Jr.", "text": ""}
{"id": "3498818", "revid": "767487", "url": "https://it.wikipedia.org/wiki?curid=3498818", "title": "Skopinskij rajon", "text": "Lo Skopinskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Skopin. Istituito nel 1996, ricopre una superficie di 1.736 chilometri quadrati ed ospita una popolazione di circa 27.000 abitanti."}
{"id": "3498820", "revid": "1573940", "url": "https://it.wikipedia.org/wiki?curid=3498820", "title": "Pieve di Santa Giustina", "text": "La pieve di Santa Giustina \u00e8 un piccolo edificio chiesastico che si erge su un terrazzamento d'origine morenica all'interno del cimitero di Palazzolo, frazione del Comune di Sona. Si tratta di un importante esempio di architettura romanica veronese, studiata da storici quali Luigi Simeoni, Edoardo Arslan, Angiola Maria Romanini e Francesca D'Arcais.\nStoria.\nLa presenza di un frammento dell'VIII secolo nel ciborio e altri elementi riutilizzati fanno ipotizzare che un primo edificio fosse presente gi\u00e0 nei secoli della dominazione longobarda. Ad avvalorare questa tesi il fatto che il toponimo \"palatiolum\", da cui deriva il nome dell'abitato in cui \u00e8 stata edificata, indicherebbe quasi sicuramente un centro di pertinenza dell'autorit\u00e0 amministrativa veronese di quel periodo, dove risiedeva forse il comandante delle truppe che si accampavano in questi territori. Questa prima chiesa, tra l'altro, potrebbe essere sorta al posto di un preesistente tempio pagano di epoca romana, vista la presenza di mattoni romani inseriti nelle absidi dell'edificio e di un pregevole frammento del I secolo, un cippo scolpito con un grifone e un giglio-candelabro.\nLa pieve romanica tutt'oggi esistente risale invece ai secoli X-XII, come proverebbero un documento del monastero di San Zeno del 966, in cui vi \u00e8 scritto \"\u00abiura sancte Iustine posidet\u00bb\", e una bolla di papa Eugenio III del 17 maggio 1145, dove invece \u00e8 scritto \"\u00abPlebem Palatioli cum decimis\u00bb\". L'edificio, tra l'altro, sub\u00ec parecchi danneggiamenti nel corso del tempo a causa di calamit\u00e0 naturali, in particolare gravi crolli furono causati dal devastante terremoto di Verona del 1117, cui segu\u00ec un importante restauro, anche con l'utilizzo di materiali di reimpiego (da cui la presenza di frammenti romani e longobardi, ereditati dagli edifici precedenti): ne consegue che l'abside minore e una contigua parte della facciata sud, che non sub\u00ec danni durante il sisma, \u00e8 temporalmente collocabile al X secolo, mentre il resto dell'edificio e l'abside maggiore venne ricostruito nel XII secolo.\nLe celebrazioni liturgiche si svolsero nella pieve fino al 1533, mentre da quell'anno a seguire si officiarono solo le festivit\u00e0 solenni di Natale, Sabato Santo, Pasqua, Pentecoste e Beata Vergine Maria. Santa Giustina rimase comunque vicaria con giurisdizione su di un'ampia zona compresa tra San Massimo, Peschiera del Garda e Lazise, oltre che su Bussolengo fino al 1711, su Pescantina fino al 1737, su San Giorgio in Salici e San Rocco fino al 1797.\nDescrizione.\nEsterno.\nLa tecnica costruttiva delle murature ha previsto l'utilizzo di ciottoli di provenienza morenica disposti a spina di pesce in losanghe sovrapposte, contenute sui cantonali da pietre squadrate che ammorsano i due muri ortogonali.\nAl centro della facciata si trova un piccolo portale ad arco d'ingresso, i cui conci sono caratterizzati da alcune croci incise da pellegrini di passaggio, mentre in alto un occhio che d\u00e0 luce all'aula interna. Lungo il fianco sud si trova una porta d'ingresso laterale e un mattone nella muratura su cui \u00e8 incisa una piccola meridiana, forse realizzata dal sagrista per sapere quando suonare le campane che annunciavano le celebrazioni liturgiche. Infine sul retro sporgono, fatto piuttosto inusuale considerato che la chiesa \u00e8 a navata unica, due absidi quasi uguali, decorate da lesene.\nIl campanile, edificato nel XIII secolo in aderenza alla chiesa, \u00e8 caratterizzato da tre fasi costruttive facilmente distinguibili: una prima parte del fusto con i cantonali in pietre ben squadrate, pi\u00f9 antica; una fase intermedia corrispondente alla parte alta del fusto, dove sono presenti cantonali in tufo; una parte terminale, corrispondente alla cella campanaria, realizzata tutta in mattoni, pi\u00f9 recente. La cella campanaria presenta quattro bifore, ognuna delle quali presenta una colonna con pulvino di pregevole fattura.\nInterno.\nIntorno alla met\u00e0 dell'Ottocento furono scoperti all'interno della chiesa da don Luigi Garzotti un ciclo di affreschi che per lungo tempo furono coperti da un sottile strato di calce: lo strato di calce venne quindi eliminato e gli affresci rimessi in luce, infine descritti e commentati dallo storico Edoardo Arslan tra i primi.\nArslan si sofferma in particolare sulla raffigurazione pi\u00f9 antica, una \"Madonna allattante\" vestita di una tunica bianca e un manto sul viola, seduta con il Bambino benedicente sempre in veste viola e accompagnata sulla destra dalla rappresentazione di un'altra Vergine con le medesime vesti ma in piedi, che definisce \u00abopera di notevole finezza nel modellato delle vesti\u00bb in cui si \u00abviene (...) elaborando una visione pi\u00f9 intimamente bizantina\u00bb.\nAll'interno della chiesa si trovano altri affreschi pi\u00f9 tardi, realizzati probabilmente sugli inizi del Trecento e contraddistinti da un aspetto romanico: sulla parete sud un \"Arcangelo Gabriele\", una \"Madonna con Bambino\", \"San Battista\", un \"San Giacomo\", un \"San Matteo\" e \"Santa Cecilia\"; su quella ovest un'altra \"Madonna con Bambino\", una \"Santa Giustina\", una \"Santa Lucia\", un \"San Bartolomeo\" e un \"beato Enrico da Bolzano\"."}
{"id": "3498824", "revid": "767487", "url": "https://it.wikipedia.org/wiki?curid=3498824", "title": "Staro\u017eilovskij rajon", "text": "Lo Staro\u017eilovskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Staro\u017eilovo. Istituito nel 1929, ricopre una superficie di 1.007 chilometri quadrati ed ospita una popolazione di circa 18.000 abitanti."}
{"id": "3498825", "revid": "106456", "url": "https://it.wikipedia.org/wiki?curid=3498825", "title": "San Benno", "text": ""}
{"id": "3498826", "revid": "110157", "url": "https://it.wikipedia.org/wiki?curid=3498826", "title": "Ucholovskij rajon", "text": "L'Ucholovskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Ucholovo. Istituito nel 1929, ricopre una superficie di 956 chilometri quadrati ed ospita una popolazione di circa 11.000 abitanti."}
{"id": "3498827", "revid": "21880", "url": "https://it.wikipedia.org/wiki?curid=3498827", "title": "Arnicinae", "text": ""}
{"id": "3498828", "revid": "110157", "url": "https://it.wikipedia.org/wiki?curid=3498828", "title": "\u010cu\u010dkovskij rajon", "text": "Il \u010cu\u010dkovskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 \u010cu\u010dkovo. Istituito nel 1929, ricopre una superficie di 896 chilometri quadrati ed ospita una popolazione di circa 10.000 abitanti."}
{"id": "3498832", "revid": "56620", "url": "https://it.wikipedia.org/wiki?curid=3498832", "title": "Istogramma di una immagine", "text": ""}
{"id": "3498833", "revid": "110157", "url": "https://it.wikipedia.org/wiki?curid=3498833", "title": "\u0160ackij rajon", "text": "Il \u0160ackij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 \u0160ack. Istituito nel 1929, ricopre una superficie di 2.400 chilometri quadrati ed ospita una popolazione di circa 26.000 abitanti."}
{"id": "3498836", "revid": "81309666", "url": "https://it.wikipedia.org/wiki?curid=3498836", "title": "Presidio of San Francisco", "text": ""}
{"id": "3498838", "revid": "110157", "url": "https://it.wikipedia.org/wiki?curid=3498838", "title": "\u0160ilovskij rajon", "text": "Lo \u0160ilovskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 \u0160ilovo. Istituito nel 1929, ricopre una superficie di 2.390 chilometri quadrati ed ospita una popolazione di circa 40.000 abitanti."}
{"id": "3498842", "revid": "125261717", "url": "https://it.wikipedia.org/wiki?curid=3498842", "title": "Ryan Nemeth", "text": "\u00c8 stato sotto contratto la WWE e ha lottato nel settore di sviluppo Florida Championship Wrestling e a NXT con il ring name Briley Pierce.\nNemeth \u00e8 il fratello minore della superstar della WWE Dolph Ziggler.\nCarriera.\nOhio Valley Wrestling (2010-2011).\nNemeth debutta in Ohio Valley Wrestling il 9 ottobre 2010, perdendo contro Cliff Compton. Qualche settimana pi\u00f9 tardi, ottiene la sua prima vittoria contro Paredyse. Nei tapings del 3 novembre, Nemeth combatte il suo primo match di coppia insieme a Rudy Switchblade contro Raul LaMotta e Jimbo Onno. Dopo aver perso per due volte di fila contro Adam Revolver e Ted McNaler, sconfigge Michael Elgin. A Gennaio, sconfigge Adam Revolver e Ted McNaler insieme a Christopher Silvio conquistando gli OVW Southern Tag Team Championship. Dopo poco per\u00f2, i due iniziano una faida, che porta Nemeth alla riconquista dei titoli insieme a Paredyse in un match di coppia contro Christopher Silvio &amp; Raphael Constantine. Perdono i titoli esattamente un mese dopo contro questi ultimi.\nWWE.\nFlorida Championship Wrestling (2011-2012).\nNemeth firma un contratto di sviluppo con la WWE a inizio 2011 e viene mandato in FCW dove assume il nome di Briley Pierce e debutta il 19 maggio in un match singolo perdendo contro uno dei campioni di coppia Big E Langston. All'FCW Orlando Show del 27 luglio, Briley Pierce vince il suo primo match contro Brad Maddox. Nei tapings del 13 ottobre, Pierce combatte in coppia con quest'ultimo ma perde un match contro Titus O'Neil &amp; Percy Watson. Successivamente, i due tentano l'assalto agli FCW Florida Tag Team Championship ma perdono contro i campioni Donny Marlow &amp; CJ Parker. Nel match successivo, per\u00f2, tenutosi il 3 novembre, riescono a vincere gli allori. La loro prima difesa delle cinture va a buon fine quando riescono a sconfiggere Big E. Langston e Nick Rogers. Il 15 dicembre, sconfiggono anche Hunico &amp; Epico in un no-title match. Nel primo show del 2012, si batte in singolo rimediando una sconfitta per mano di Seth Rollins. Il 2012 inizia male anche in coppia: infatti vengono battuti da Corey Graves ed Eli Cottonwood. Il 2 febbraio, i due perdono anche i titoli di coppia contro Bo Rotundo &amp; Husky Harris ma Pierce non partecip\u00f2 al match: infatti, Eli Cottonwood lo sostitu\u00ec nel match. Dopo una pausa dovuta ad un infortunio, Pierce ritorna in FCW il 18 maggio, all'Orlando Show, perdendo contro Richie Steamboat. Il 21 giugno, perde un 6-man tag team match insieme a Jason Jordan e CJ Parker contro Alexander Rusev, Colin Cassady e Rick Victor. Al Tampa Show del 5 luglio, insieme ad Aiden English, perde contro Erick Rowan e Luke Harper mentre a quello del 19 luglio, perde in singolo contro Garrett Dylan. Il 1\u00ba agosto, a Bull Bash VI, Pierce e CJ Parker perdono contro Corey Graves e Judas Devlin. Dall'agosto 2012, la FCW chiude e tutti i talenti vengono spostati ad NXT.\nNXT (2012-2013).\nPierce debutta ad NXT come intervistatore delle Superstars durante la prima puntata della sesta stagione, il 20 giugno 2012. Nella puntata di NXT del 9 gennaio in coppia con Trent Baretta perde contro il fratello Dolph Ziggler e Brad Maddox, con a bordo ring Big E Langston e AJ. Nella puntata del 10 maggio affronta Sakamoto ma il match termina in no-contest quando Conor O'Brian monta sul ring e li stende entrambi. La settimana seguente i due affrontano O'Brian in Handicap match dove a vincere \u00e8 proprio O'Brian. Pochi giorni dopo viene licenziato.\nAll Elite Wrestling (2021-presente).\nNemeth fece il suo debutto nella All Elite Wrestling il 20 gennaio 2021 nella puntata di \"Dark\", dove insieme a Shawn Dean e Vary Morales fu sconfitto da Dustin Rhodes, QT Marshall e Nick Camoroto in un six man tag tem match. Il debutto televisivo avvenne nell'episodio di \"Dynamite\" del 27 gennaio 2021, dove fu sconfitto da Adam Page. Apparve nell'episodio del 9 febbraio di \"Dark\", dove ottenne la sua prima vittoria in AEW contro Marko Stunt. La notte seguente a \"Dynamite\", fu sconfitto da Pac."}
{"id": "3498843", "revid": "287204", "url": "https://it.wikipedia.org/wiki?curid=3498843", "title": "Wagyu", "text": ""}
{"id": "3498845", "revid": "767487", "url": "https://it.wikipedia.org/wiki?curid=3498845", "title": "Gonio", "text": "La fortezza di Gonio (anticamente chiamata Apsaros, o Apsaruntos), \u00e8 un forte romano nella regione dell'Agiaria, nella Georgia occidentale.\nSi trova sulla costa del Mar Nero, 15 km a sud di Batumi, alla foce del fiume Chorokhi, e a 4 km a nord del confine turco. \nIl pi\u00f9 antico riferimento alla fortezza \u00e8 di Plinio il Vecchio (I secolo d.C.).\nC'\u00e8 anche un riferimento all'antico nome del sito in Appiano (II secolo d.C.). Nel II secolo d.C., era una citt\u00e0 romana ben fortificata all'interno della Colchide. La citt\u00e0 era conosciuta anche per il suo teatro e l'ippodromo. In seguito pass\u00f2 sotto l'influenza bizantina. Il nome \"Gonio\" \u00e8 per la prima volta attestato nel XIV secolo. Nel 1547 Gonio fu presa dagli Ottomani, che la tennero fino al 1878, quando, con il trattato di Santo Stefano, la regione di Agiaria entr\u00f2 a far parte dell'Impero russo. \nLa tomba di San Mattia, uno dei dodici apostoli, si crede essere all'interno della fortezza di Gonio. Tuttavia, questo non \u00e8 verificabile in quanto il governo georgiano vieta attualmente ogni scavo nei pressi della presunta tomba. Altri scavi archeologici sono comunque in corso sulla base della fortezza. Le mura della fortezza hanno una lunghezza totale di 900 metri."}
{"id": "3498847", "revid": "55935", "url": "https://it.wikipedia.org/wiki?curid=3498847", "title": "Pontificia Accademia dei Virtuosi del Pantheon", "text": ""}
{"id": "3498863", "revid": "76437", "url": "https://it.wikipedia.org/wiki?curid=3498863", "title": "Johann von \u00d6sterreich", "text": ""}
{"id": "3498868", "revid": "154893", "url": "https://it.wikipedia.org/wiki?curid=3498868", "title": "Yatterman", "text": ""}
{"id": "3498869", "revid": "1310927", "url": "https://it.wikipedia.org/wiki?curid=3498869", "title": "Premier League Malti 2010-2011", "text": "La Premier League maltese 2010-2011 \u00e8 stata la 96\u00aa edizione della massima serie del campionato maltese di calcio. La stagione \u00e8 iniziata nell'agosto 2010 ed \u00e8 terminata nel maggio 2011. Il campionato \u00e8 stato vinto dal Valletta Football Club, che ha conquistato il suo ventesimo titolo nazionale.\nFormula.\nIl campionato era diviso in due fasi. Nella prima fase le 10 squadre si sono affrontate in un girone di andata e ritorno, per un totale di 18 giornate. Al termine, le prime 6 si sono affrontate nella \"poule\" scudetto, mentre le ultime 4 hanno partecipato alla \"poule\" retrocessione. In vista dell'allargamento a 12 squadre partecipanti previsto per la stagione successiva, solamente l'ultima classificata della \"poule\" retrocessione \u00e8 stata retrocessa in Prima divisione. Per la seconda fase, ogni squadra ha conservato la met\u00e0 dei punti conquistati nella prima fase."}
{"id": "3498875", "revid": "767487", "url": "https://it.wikipedia.org/wiki?curid=3498875", "title": "Adriano Basso", "text": "Carriera.\nDopo aver iniziato a giocare in Brasile, giunge in Inghilterra dove disputa 91 presenze in seconda serie prima di passare, nella stagione 2010-2011, al Wolverhampton militante in massima serie."}
{"id": "3498882", "revid": "448277", "url": "https://it.wikipedia.org/wiki?curid=3498882", "title": "Luciano Guerzoni (politico)", "text": ""}
{"id": "3498883", "revid": "448277", "url": "https://it.wikipedia.org/wiki?curid=3498883", "title": "Luciano Guerzoni (docente)", "text": ""}
{"id": "3498891", "revid": "1543377", "url": "https://it.wikipedia.org/wiki?curid=3498891", "title": "Sipho Agmatir Thwala", "text": "Ha strangolato 19 donne.\nBiografia.\nOrigini.\nSipho Mandla Agmatir Thwala nacque nel 1968 nella zona rurale di KwaMashu. Sua madre, per cui nutr\u00ec poco affetto, si chiamava Khathazile Ntanzi; la sorella maggiore si chiamava Zibekile. Non conobbe mai il suo padre naturale; il patrigno, un uomo violento, lo abbandon\u00f2 in tenera et\u00e0. Crebbe come bracciante nei campi di canna da zucchero. Visse in un'umile baracca abusiva in fondo alla citt\u00e0 di Besters, affacciata alla piantagione. Impar\u00f2 a leggere, scrivere e a parlare tre lingue: l'inglese, l'afrikaans e lo zulu. And\u00f2 a scuola ma interruppe gli studi alle elementari. Veniva descritto dalla madre come un uomo intelligente, normale, un po' introverso e utile per i lavori di casa e per il sostentamento economico della famiglia; a volte aiutava la gente del posto in difficolt\u00e0. Durante l'adolescenza fece molti lavori saltuari, che non riusc\u00ec a tenere per molto tempo. Da adulto divenne un commerciante di canna da zucchero.\nSua moglie, rimasta incinta, decise di abortire senza avvisarlo; questa cosa lo intrist\u00ec molto. Dopo questo episodio il suo carattere mut\u00f2 e divent\u00f2 rabbioso; nascondeva la sua ira sotto uno stato di calma apparente. Nel corso degli anni, forse incoraggiato a seguito di questo episodio, svilupp\u00f2 una forma di misoginia, ossia di odio verso le donne; questo risentimento lo porter\u00e0 a vendicarsi sulle donne, uccidendole.\nOmicidi.\nI suoi omicidi partirono dal 1996 e si conclusero nella met\u00e0 del 1997, dopo circa un anno. La zona colpita dagli omicidi era quella di KwaZulu-Natal, nel Sudafrica orientale. Il suo modus operandi era il seguente: attirava le vittime (tutte donne dai 20 ai 30 anni) a s\u00e9 in un locale con la scusa di un'offerta di lavoro come domestica in un hotel; poi le accompagnava attraverso i campi di canna da zucchero del Monte Edgecombe, vicino alla citt\u00e0 di Phoenix. Arrivati in questo luogo appartato le assaliva, le legava e imbavagliava, le stuprava e infine le strangolava con la loro biancheria intima. La zona, molto densa di canne alte 2,5 metri, gli forniva un'ottima copertura; il suono di queste piante, se agitate dal vento, \u00e8 molto assordante; serviva al killer per coprire il rumore insieme al bavaglio che spingeva in bocca alle malcapitate. Nella speranza di occultare le prove, seppelliva il cadavere in una fossa poco profonda e dava fuoco ai campi; i topi, gli scorpioni e i serpenti che proliferavano nella piantagione avrebbero fatto il resto.\nLa catena di uccisioni spavent\u00f2 fino alla paranoia la comunit\u00e0 di Phoenix; nel corso dell'anno il killer divenne la persona pi\u00f9 ricercata e temuta della zona. Nessuno sospett\u00f2 mai di Thwala, neanche la madre e la sorella.\nLe indagini.\nTra il giugno e il luglio del 1997 la polizia, con l'aiuto dei cani addestrati, inizi\u00f2 a trovare molti corpi nella zona: appartenevano tutti a giovani donne, erano state uccise e occultate con lo stesso \"modus operandi\"; erano stati disposti nella stessa piantagione, in un raggio di 3\u00a0km. Le sei vittime identificate furono:\nTra le malcapitate si conta una sola sopravvissuta: Sipho le propose un lavoro e la port\u00f2 nella piantagione con la scusa di prendere una scorciatoia; poi le si avvent\u00f2 contro e le chiese di copulare. Lei accett\u00f2 e gli chiese di non ucciderla. Dopo lo stupro, le chiese \u201c\"di essere la sua ragazza\"\u201d. Vedendo che non rispondeva, torn\u00f2 a picchiarla, ma alla fine gli disse di s\u00ec. Le risparmi\u00f2 la vita.\nLa fine.\nLa polizia, con l'aiuto del profiler Micky Pistorius, riusc\u00ec finalmente a incastrare il killer con una prova del DNA fatta sui cadaveri; il DNA estratto da un campione di sperma e da un mozzicone di sigaretta corrispondeva con quello prelevato da un certo \u201c\"Sipho Mandla Agmatir Thwala\"\u201d, arrestato nel marzo 1994 con un'accusa di tentato stupro e in seguito prosciolto.\nLo \"Strangolatore d Phoenix\" fu quindi arrestato il 14 agosto del 1997, pochi giorni dopo gli accertamenti. Fece entrare gli agenti in casa sua senza opporre resistenza. Essi durante la perquisizione trovarono molti orologi e vestiti, tutti appartenuti alle vittime. Il giorno dopo li accompagn\u00f2 nei luoghi dove aveva commesso i 19 omicidi.\nQualche tempo dopo una folla inferocita si sarebbe vendicata incendiando la casa di Thwala; un vicino aiut\u00f2 sua madre, sua sorella e i suoi tre figli a fuggire; giunsero al sicuro raggiungendo la centrale di polizia.\nProcessato, il 31 marzo 1999 a Durban \u00e8 stato riconosciuto colpevole dal giudice Vivienne Niles-Duner di 16 dei 19 omicidi, di 10 stupri, di un tentato omicidio e condannato a scontare 506 anni di carcere; al momento della condanna aveva 31 anni. Non mostr\u00f2 alcun rimorso per i crimini. Al processo partecip\u00f2 anche la sopravvissuta, che riport\u00f2 l'aggressione. La sua famiglia rimase contenta del verdetto."}
{"id": "3498892", "revid": "2373", "url": "https://it.wikipedia.org/wiki?curid=3498892", "title": "L\u00e9on Theremine", "text": ""}
{"id": "3498893", "revid": "2373", "url": "https://it.wikipedia.org/wiki?curid=3498893", "title": "Leon Theremine", "text": ""}
{"id": "3498895", "revid": "2184720", "url": "https://it.wikipedia.org/wiki?curid=3498895", "title": "Piccola strenna", "text": "Piccola strenna \u00e8 un EP della cantante italiana Mina, pubblicato il 30 novembre 2010 dalla PDU.\nDescrizione.\nL'album contiene quattro brani incisi per la colonna sonora del film \"La banda dei Babbi Natale\" di Aldo, Giovanni e Giacomo.\n\u00ab\"Piccola Strenna\" si apre con \"Mele Kalikimaka\", un brano natalizio gioioso e solare, cantato parte in inglese e parte in lingua hawaiana. \"Walking the Town\" \u00e8 invece una canzone in puro stile rock inglese che aderisce perfettamente all'ambientazione di una particolare scena del film, cos\u00ec come \"Il sogno di Giacomo\", le cui note sottolineano l'incubo ricorrente di uno dei protagonisti, rimandando alle atmosfere delle colonne sonore pi\u00f9 classiche, con la voce di Mina che accompagna le musiche con vocalizzi da brivido. Infine, il pi\u00f9 conosciuto tra i brani natalizi, \"Silent Night\", \u00e8 proposto in una emozionante e suggestiva chiave a ballad jazz\u00bb."}
{"id": "3498904", "revid": "1100311", "url": "https://it.wikipedia.org/wiki?curid=3498904", "title": "Leigh Griffiths", "text": "Caratteristiche tecniche.\nAttaccante agile nei movimenti, freddo sotto rete ed efficace nel gioco aereo, abile ad inserirsi tra gli spazi e preciso nel battere i calci piazzati, che si tratti di rigori, o punizioni.\nCarriera.\nClub.\nMuove i suoi primi passi nelle giovanili del , con cui esordisce in prima squadra a 16 anni nella seconda divisione scozzese. Il 26 gennaio 2011 viene tesserato dal , firmando un contratto di due anni e mezzo.\nAlla ricerca di maggior spazio, il 27 agosto 2011 si trasferisce in prestito all'. Nel 2013, alla luce delle ottime prestazioni fornite in Scozia, gli inglesi gli prolungano il contratto fino al 2014, inserendolo in pianta stabile in rosa, in vista del campionato di League One.\nIl 31 gennaio 2014 firma un contratto di quattro anni e mezzo con il . In coppia con Anthony Stokes mette a segno 7 reti, tra cui una tripletta all', in 13 presenze, archiviando il titolo scozzese a fine stagione. Il 15 luglio esordisce in Champions League contro il KR Reykjavik, partita valida per l'accesso alla fase a gironi della competizione.\nNazionale.\nEsordisce in nazionale il 14 novembre 2012 contro il in amichevole, subentrando al 70' al posto di Andrew Shinnie. Mette a segno le sue prime reti in nazionale il 10 giugno 2017 contro l'Inghilterra (2-2 il finale), derby britannico di qualificazione alla fase finale dei Mondiali 2018, in cui realizza una doppietta.\nStatistiche.\nPresenze e reti nei club.\n\"Statistiche aggiornate al 27 febbraio 2020.\""}
{"id": "3498905", "revid": "1543377", "url": "https://it.wikipedia.org/wiki?curid=3498905", "title": "Calendario (Windows)", "text": "Calendario di Windows \u00e8 un'applicazione di calendario personale creata da Microsoft che \u00e8 inclusa con Windows Vista e Windows Server 2008. Offre la sincronizzazione dei calendari utilizzando Microsoft Exchange Server, Outlook.com il servizio di calendario iCloud di Apple e Google Calendar. Supporta il popolare formato di file iCalendar e ha la capacit\u00e0 di pubblicare e sottoscrivere calendari web-based utilizzando HTTP e WebDAV. Calendari possono anche essere pubblicate le quote di unit\u00e0 di rete.\nCalendario di Windows ha una vista del calendario, tra cui \"Giorno\", \"Settimana\" (5 e 7 giorni) e \"Mese\", e supporta anche le attivit\u00e0. Il calendario di Windows supporta oltre 100 calendari per ogni utente.\nCalendario di Windows pu\u00f2 essere esteso usando le API incluse con il C4F kit per gli sviluppatori. In Windows Server 2008, Windows Calendar non \u00e8 installato di default, diventa disponibile se il componente \"Desktop Experience\" \u00e8 installato.\nCalendario di Windows non \u00e8 fornito con Windows 7, in quanto integrata in Windows Live Mail.\nStoria.\nMicrosoft ha incluso innanzitutto un'app Calendario in Windows 1.0, inclusa fino a Windows 3.1, ed \u00e8 stata sostituita da Schedule + in Windows per Workgroup e Windows NT 3.1. Schedule + \u00e8 stato successivamente spostato da Windows alla suite Microsoft Office, e Windows non includeva un'altra applicazione di Calendar fino al calendario di Windows in Windows Vista. Il calendario \u00e8 stato creato dalla Beta 2 di Windows Vista.\nWindows Vista.\nQuesta versione supporta la condivisione, la sottoscrizione e la pubblicazione di calendari su server Web e condivisioni di rete abilitate per WebDAV. Ha sempre supportato i file .ics e la funzione di iscrizione consente la sincronizzazione con Google Calendar. La sua interfaccia corrisponde a Windows Vista Mail, ma le due app non sono collegate in questo sistema operativo. Il calendario predefinito pu\u00f2 essere rinominato.\nWindows 8.\nUna nuova versione di Calendar con un testo pesante \u00e8 stata aggiunta a Windows 8 come una delle tante app scritte per essere eseguite a schermo intero o scattate come parte della filosofia del linguaggio di progettazione Metro di Microsoft. \u00c8 una delle tre app su Windows che provengono da Microsoft Outlook, le altre due sono app Mail e People. Strutturalmente, le tre app sono una e sono installate e disinstallate come tali. Ma ognuno ha la sua interfaccia utente. Il calendario in Windows 8 supportava originariamente Outlook.com, Exchange, Google Calendar e calendari di Facebook. A causa delle modifiche apportate all'API, i calendari di Facebook e Google non possono pi\u00f9 essere sincronizzati direttamente su Windows 8. Come molte app Microsoft introdotte per Windows 8, molte delle funzionalit\u00e0 sono nascoste negli accessi o in un menu nella parte inferiore dello schermo che viene attivato facendo clic con il pulsante destro del mouse. Calendari diversi possono essere etichettati con colori diversi. Quando un utente con un account Microsoft aggiunge un account di calendario su un computer con Calendario di Windows 8, l'account verr\u00e0 automaticamente aggiunto a tutti gli altri computer Windows 8 in cui l'utente ha effettuato l'accesso. i file .ics non sono supportati in questa versione.\nWindows 10.\nMail ha configurazioni di server preimpostate per Outlook.com, Exchange, Google Calendar e iCloud Calendar. Gli utenti possono impostarlo per utilizzare il tema di sistema o scegliere un colore accento personalizzato, un'immagine di sfondo e una preferenza chiaro / scuro. Windows 10 Calendar ha il supporto multi-finestra per la visualizzazione e la modifica di eventi. Calendari diversi possono essere etichettati con colori diversi e gli eventi possono essere riorganizzati trascinandoli e rilasciandoli. L'interfaccia predefinita \u00e8 Vista mese, ma gli utenti possono anche utilizzare le viste Giorno, Settimana e Anno e stampare queste viste. L'app per Windows 10 utilizza anche un pannello delle impostazioni flyout e una mini interfaccia Ribbon nel riquadro di visualizzazione. Il giorno dell'anno e gli eventi del calendario vengono visualizzati sul riquadro live. Come la versione di Vista, i controlli importanti sono facilmente visibili e usano le icone per abbinare il sistema. Gli account possono essere raggruppati e contrassegnati, ma le cartelle non possono essere modificate dall'interno dell'app. il supporto per .ics \u00e8 stato aggiunto a questa versione in tempo per Windows 10 Anniversary Update."}
{"id": "3498907", "revid": "729019", "url": "https://it.wikipedia.org/wiki?curid=3498907", "title": "Raid di Makin", "text": "Il raid di Makin \u00e8 stata un'incursione effettuata dai Marine Raiders statunitensi, nella seconda met\u00e0 del 1942, contro la base giapponese sull'atollo di Butaritari detto Makin, nell'arcipelago delle Gilbert, durante la guerra nel Pacifico.\nSituazione strategica.\nNei primi giorni del giugno 1942 il Giappone subiva la catastrofica sconfitta nella battaglia delle Midway, che lo priv\u00f2 sia delle sue migliori portaerei e piloti, sia dell'iniziativa nel teatro del Pacifico. Gli Stati Uniti approfittarono appena possibile della vittoria, sbarcando il 7 agosto nell'isola di Guadalcanal. Lo Stato Maggiore statunitense desiderava per\u00f2 ottenere pi\u00f9 informazioni sul potenziale di difesa nipponico nei vari settori dell'immenso fronte oceanico, per cui decise di effettuare una rapida scorreria nell'arcipelago delle Gilbert, e pi\u00f9 precisamente nell'atollo di Makin che, se rafforzato, avrebbe minacciato le rotte navali con l'Australia. Un secondo motivo che fece cadere la scelta su tale isola era che la guarnigione giapponese non aveva subito nessun attacco dalla conquista dell'area, avvenuta il 10 dicembre 1941, e dunque era assicurato l'effetto sorpresa.\nPer l'operazione si decise di impiegare due compagnie del 2\u00ba battaglione Marine Raiders (meno un plotone per ciascuna per mancanza di spazio a bordo) per un totale di 221 effettivi, trasportati a destinazione dai due sommergibili e .\nL'incursione.\nL'8 agosto l'operazione ebbe inizio e i due sommergibili, partiti da Pearl Harbor, giunsero il 16 davanti a Makin. Fino a notte fonda effettuarono un'accurata perlustrazione tutt'intorno l'atollo. Constatato che il nemico non era in guardia, i sommergibili emersero; i Raiders montarono su alcuni gommoni e alle 05:13 fu stabilito un contatto radio.\nDopo poco per\u00f2 gli attaccanti dovettero sostenere la feroce reazione della guarnigione giapponese, poco numerosa ma agguerrita. I soldati, grazie alla radio, diressero il tiro dei cannoni del \"Nautilus\", che inizi\u00f2 a devastare le installazioni e i depositi sulla terraferma; inoltre furono gravemente danneggiate un trasporto e una nave ausiliare nella rada.\nEffettuate tutte le possibili distruzioni, i Raiders iniziarono a reimbarcarsi, ma poterono essere raccolti dai sommergibili solo a scaglioni, in quanto aerei giapponesi pattugliavano le acque attorno all'atollo. Il 18 agosto i soldati erano stati tutti recuperati, e i due sommergibili, fecero rotta per Pearl Harbor. Gli statunitensi avevano avuto 30 morti, ma sull'atollo erano stati distrutti 2 aerei, una stazione radio, resi inutilizzabili 2 battelli e bruciati 135.000 litri di benzina.\nConseguenze.\nCon questo rapido attacco gli Stati Uniti, oltre a provocare un certo shock psicologico in campo avversario, avevano imparato a conoscere le tattiche di combattimento dei soldati giapponesi, integrando poi le nuove informazioni con le esperienze fatte nello stesso tempo a Guadalcanal. Il raid, per\u00f2, fu anche la causa per cui il Giappone decise di rinforzare massicciamente l'arcipelago delle Gilbert, a partire dalla seconda met\u00e0 di settembre 1942, come fece amaramente notare un generale statunitense che indic\u00f2 inoltre l'operazione come \"una pazzia\". Il risultato di tali decisioni si sarebbe visto pi\u00f9 di un anno dopo, nel novembre 1943, a Tarawa."}
{"id": "3498914", "revid": "287204", "url": "https://it.wikipedia.org/wiki?curid=3498914", "title": "Vy\u0161\u0117j\u0161aja Liha 2011", "text": "La Vy\u0161\u0117j\u0161aja Liha 2011 \u00e8 stata la ventunesima edizione della massima serie del campionato bielorusso di calcio, disputato tra il 2 aprile e il 27 novembre 2011 e conclusosi con la vittoria del BAT\u0116 Borisov, al suo ottavo campionato vinto, il sesto consecutivo. Il capocannoniere della competizione fu Renan Bressan () con 13 reti realizzate.\nStagione.\nNovit\u00e0.\nDalla Vy\u0161\u0117j\u0161aja Liha 2010 venne retrocesso in Per\u0161aja Liha il dopo sette stagioni in massima serie, mentre dalla Per\u0161aja Liha venne promosso il , al suo ritorno in Vy\u0161\u0117j\u0161aja Liha dopo una sola stagione. Prima dell'inizio della stagione il Tarpeda \u017dodzina cambi\u00f2 denominazione in .\nFormula.\nLe 12 squadre partecipanti disputarono un girone all'italiana incontrandosi per tre volte per un totale di 33 partite. La prima classificata, vincitrice del campionato, venne ammessa al secondo turno preliminare della UEFA Champions League 2012-2013. La seconda e la terza classificata vennero ammesse, rispettivamente, al secondo e al primo turno preliminare della UEFA Europa League 2012-2013, mentre la squadra vincitrice della Coppa di Bielorussia veniva ammessa al secondo turno preliminare; se quest'ultima avesse concluso il campionato al secondo o al terzo posto, la quarta classificata sarebbe stata ammessa in UEFA Europa League. L'ultima classificata venne retrocessa in Per\u0161aja Liha, mentre la penultima classificata disput\u00f2 uno spareggio con la seconda classificata in Per\u0161aja Liha per un ulteriore posto in Vy\u0161\u0117j\u0161aja Liha.\nClassifica finale.\nLegenda:\nNote:\nSpareggio promozione/retrocessione.\nAllo spareggio promozione/retrocessione vennero ammessi l'undicesima classificata in Vy\u0161\u0117j\u0161aja Liha, il Vicebsk, e la seconda classificata in Per\u0161aja Liha, il Partyzan Minsk, per un posto nella Vy\u0161\u0117j\u0161aja Liha 2012."}
{"id": "3498915", "revid": "1543377", "url": "https://it.wikipedia.org/wiki?curid=3498915", "title": "John Kurzweg", "text": "Tre degli album dei Creed, prodotti da Kurzweg, hanno ottenuto il disco di platino. Inoltre, il produttore ha suonato le tastiere ed ha fornito la voce di sottofondo per i primi tre album della band. Dopo che il gruppo si \u00e8 sciolto, nel 2004, Kurzweg ha prodotto l'album di debutto da solista del cantante Scott Stapp, \"The Great Divide\", del 2005. Altri artisti con cui Kurzweg ha lavorato sono i Puddle of Mudd, i Socialburn, Jewel ed Eagle Eye Cherry.\nCarriera.\nPrima di ottenere successo come produttore discografico, negli anni '80 Kurzweg era un popolare musicista nell'area di Tallahassee, Florida, periodo nel quale era il frontman di alcune band di nome Slapstick, Synergy, The Front, Radio Bikini e John Kurzweg and the Night. Alla fine del decennio firm\u00f2 un contratto solista con la Atlantic Records, usando il nome di John Phillip. L'album pubblicato sotto tale pseudonimo, \"Wait for the Night\", tuttavia non ebbe il successo da lui sperato, tanto che decise di tornare a Tallahassee per continuare una carriera musicale secondo i termini da lui stesso dettati.\nIn anni recenti Kurzweg ha lavorato come produttore, ingegnere acustico e mixer per la canzone \"Whiskey Hangover\" dei Godsmack, che ha raggiunto la prima posizione nella classifica Billboard Hot Mainstream Rock Tracks. Nel 2009, \u00e8 stato produttore, ingegnere, mixer e co-compositore dell'album \"Floodplain\", della The Sean Heland Band, per il quale ha anche suonato tutti i pezzi di chitarra elettrica. Kurzweg, inoltre, ha prodotto \"Better Place\" e \"Hooky\", due delle tracce dell'ultimo album studio dei Puddle of Mudd, \"\", del 2009.\nCon i Puddle of Mudd.\nKurzweg ha prodotto diversi album dei Puddle of Mudd, tra cui il loro pi\u00f9 grande successo \"Come Clean\", del 2001, e Life on Display, del 2003. Sempre prodotto da lui \u00e8 stato il secondo singolo tratto da \"Come Clean\", \"Blurry\", la pi\u00f9 grande hit della band, che ha raggiunto la prima posizione nelle classifiche Billboard Hot Mainstream Rock Tracks ed Alternative Songs, nelle quali \u00e8 rimasta rispettivamente per dieci e nove settimane. In seguito a tali due classifiche, il singolo ha ottenuto successo nel mainstream ed ha raggiunto il 5\u00ba posto nelle classifiche Billboard Hot 100 Airplay e Hot 100. Solo negli Stati Uniti al 2010, \"Blurry\" ha venduto 753.000 copie. Sempre prodotto da Kurzweg \u00e8 stato il successivo singolo dei Puddle of Mudd, \"She Hates Me\", che ha bissato il successo del precedente raggiungendo la tredicesima posizione nella Billboard Hot 100 e la vetta della Hot Mainstream Rock Tracks, posizione che ha mantenuto per una settimana ad ottobre."}
{"id": "3498917", "revid": "17670", "url": "https://it.wikipedia.org/wiki?curid=3498917", "title": "Mi piace lavorare", "text": ""}
{"id": "3498923", "revid": "287204", "url": "https://it.wikipedia.org/wiki?curid=3498923", "title": "Lillo Castellano", "text": "Carriera.\nCresciuto nelle giovanili del Valencia, dopo aver esordito con la formazione B, passa in prestito al Murcia dove gioca 11 partite in seconda serie.\nTornato al Valencia, esordisce in massima serie il 21 marzo 2010, giocando il match della 27\u00aa giornata di campionato Valencia-Almer\u00eda (0-0), in cui parte titolare.\nPer la stagione 2010-2011 passa proprio all'Almer\u00eda, con cui gioca due partite in massima serie. Successivamente si trasferisce prima all'Alcoyano e poi all'Eibar, in Segunda Divisi\u00f3n."}
{"id": "3498927", "revid": "767487", "url": "https://it.wikipedia.org/wiki?curid=3498927", "title": "Sven Jacobsson", "text": "Carriera.\nClub.\nNel 1942 fu capocannoniere del campionato svedese; nello stesso anno ha anche vinto una Coppa di Svezia con il .\nNazionale.\nHa partecipato ai Mondiali del 1938."}
{"id": "3498931", "revid": "288300", "url": "https://it.wikipedia.org/wiki?curid=3498931", "title": "Manuel Castellano Castro", "text": ""}
{"id": "3498932", "revid": "767487", "url": "https://it.wikipedia.org/wiki?curid=3498932", "title": "Ferdinand von Mueller", "text": "Primi anni.\nMueller nacque a Rostock, Germania. Dopo essere rimasto orfano di entrambi i genitori, Frederick e Louisa, i suoi nonni gli impartirono una buona educazione a T\u00f6nning, Schleswig. Condotto l'apprendistato presso un farmacista a 15 anni, fece gli esami di Farmacia e studi\u00f2 botanica sotto il Professor Nolte all'Universit\u00e0 di Kiel. Ricevette il dottorato nel 1847.\nArriv\u00f2 a Adelaide il 18 dicembre 1847 e trov\u00f2 lavoro come chimico. Poco dopo, ottenne 20 ettari (81.000\u00a0m\u00b2) di terreno non lontano dalla citt\u00e0, ma dopo averci vissuto per pochi mesi, torn\u00f2 al suo vecchio impiego. Ha viaggiato attraverso la colonia australiana tra il 1848 e il 1852, scoprendo e descrivendo un gran numero di piante sconosciute alla scienza occidentale. Ha contribuito ad alcuni documenti su temi botanici e a periodici tedeschi, e nel 1852 ha inviato un documento alla \"Linnean Society\" di Londra sul tema \"La flora del Sud Australia\". Si trasfer\u00ec a Melbourne, capitale della nuova colonia di Victoria nel 1851.\nCarriera.\nVenne successivamente nominato botanico della colonia di Victoria su nomina del Governatore Charles La Trobe nel 1853 (carica che fu creata appositamente per lui).\nNel 1873, Mueller ricevette un dottorato onorario della Universit\u00e0 di Rostock, e nel 1883 fu insignito del Clarke Medal dalla Royal Society del Nuovo Galles del Sud.\nPubblic\u00f2 undici volumi di \"Fragmenta phytographica Australiae\" (1862-1881), due volumi di \"'Piante di Victoria\" (1860-1865), e altri libri sull'Eucalyptus, Myoporaceae, Acacia e Salsolaceae, tutti riccamente illustrati.\nCollabor\u00f2 nella produzione di George Bentham \"'Flora Australiensis'\" . Ebbe una parte importante nella promozione dell'esplorazione del continente australiano, in particolare con la spedizione di Burke e Wills, la prima ad attraversare il continente. Cerc\u00f2 anche di svelare il mistero della spedizione del suo connazionale Ludwig Leichhardt (1813-1848). \nIn suo onore \u00e8 stato dato il nome ad un fiume australiano e ad un ghiacciaio neozelandese."}
{"id": "3498933", "revid": "124623696", "url": "https://it.wikipedia.org/wiki?curid=3498933", "title": "Totem e tab\u00f9", "text": "Totem e tab\u00f9: somiglianze tra vita mentale dei selvaggi e dei nevrotici \u00e8 un libro di Sigmund Freud, pubblicato in lingua tedesca nel 1913 col titolo \"Totem und Tabu: Einige \u00dcbereinstimmungen im Seelenleben der Wilden und der Neurotiker\". Si tratta di una collezione di quattro saggi pubblicati originariamente sulla rivista \"Imago\" (1912-13). Egli applica la psicoanalisi nei campi dell'archeologia, dell'antropologia, e nello studio della religione. I quattro saggi sono intitolati: \"L'orrore dell'incesto\", \"Il tab\u00f9 e l'ambivalenza emotiva\", \"Animismo, magia e onnipotenza dei pensieri\" e \"Il ritorno del totemismo nei bambini\".\nL'orrore dell'incesto.\nIl primo e pi\u00f9 breve dei quattro saggi concerne i tab\u00f9 dell'incesto adottati dalle societ\u00e0 totemiche.\nFreud trae esempi per lo pi\u00f9 dagli aborigeni australiani, raccolti e discussi dall'antropologo James Frazer, sottolineando, con una certa sorpresa, che sebbene gli aborigeni non sembrino avere alcuna restrizione sessuale, c'\u00e8 un'elaborata organizzazione sociale il cui unico scopo \u00e8 quello di impedire rapporti sessuali incestuosi.\nFreud discute vari modi in cui l'esogamia della societ\u00e0 totemica impedisce l'incesto non solo nell'ambito della famiglia nucleare, ma pure nelle famiglie allargate. Inoltre, il sistema totemico impedisce l'incesto anche tra membri dello stesso clan non legati dal sangue, e considera incestuose anche le relazioni tra i membri dello stesso clan che non generino figli. Egli spiega che l'esistenza di restrizioni al matrimonio tra i membri della stessa trib\u00f9, probabilmente risale a quando divennero leciti i matrimoni di gruppo (ma non lo fu l'incesto all'interno di una famiglia del gruppo).\nConclude il saggio con una discussione sul tab\u00f9 della suocera e del genero, e affermando che i desideri incestuosi inconsciamente repressi presso i popoli civilizzati sono ancora un pericolo cosciente per il popolo non civilizzato oggetto degli studi di Frazer.\nIl tab\u00f9 e l'ambivalenza emotiva.\nIn questo saggio Freud considera il rapporto dei tab\u00f9 col totemismo. Freud utilizza i concetti di proiezione ed ambivalenza che ha sviluppato durante il lavoro con pazienti nevrotici a Vienna per analizzare il rapporto tra tab\u00f9 e totemismo.\nCome il nevrotico, i primitivi hanno dei sentimenti di ambivalenza sia nei confronti delle prescrizioni del tab\u00f9 e sia nei confronti dei membri del proprio clan (e dei clan nemici), ma non lo ammettono consapevolmente a se stessi: non ammetteranno che per quanto amino la propria madre, ci sono cose di lei che odiano. La parte repressa di questa ambivalenza (l'odio) viene proiettata sugli altri; nel caso dei nativi, le parti odiose sono proiettate sul totem, ad esempio: \u00abNon volevo che mia madre morisse, \u00e8 stato il totem che ha voluto che morisse\u00bb.\nFreud estende questa idea di ambivalenza a comprendere il rapporto dei cittadini col loro governante. Nelle cerimonie che circondano i re, che sono spesso piuttosto violente, egli considera due livelli che funzionano per essere insieme il \"visibile\" (cio\u00e8, il re viene onorato) ed il \"reale\" (cio\u00e8, il re \u00e8 torturato). Le \"torture\" riguardano soprattutto le forti prescrizioni a cui i re-sacerdoti sono tenuti, una rete di proibizioni e osservanze che annientano la libert\u00e0 e rendono spesso la vita del re-sacerdote un peso e una pena.\nIl saggio continua con il confronto fra ambivalenza emotiva dei nevrotici (ossessivi) e quella dei selvaggi, soffermandosi in particolar modo sulla proiezione, per quanto riguarda il tab\u00f9 dei morti. Il saggio termina con un'ipotesi sulla nascita della coscienza morale, frutto, probabilmente, del senso di colpa dovuto dall'aver infranto uno dei tab\u00f9 originali.\nAnimismo, magia e onnipotenza dei pensieri.\nIl terzo saggio prende in esame l'animismo e la fase narcisistica associata ad una primitiva comprensione dell'universo, e l'inizio dello sviluppo libidico. Nel terzo saggio, infatti, \u00e8 ammessa l'esistenza di una stretta connessione tra la magia, la superstizione ed i tab\u00f9, sostenendo che le pratiche del sistema animistico sono schermi che celano la repressione degli istinti. Come gi\u00e0 anticipato nel secondo saggio, il totem costituisce per i popoli delle civilt\u00e0 tradizionali l\u2019elemento sacro per antonomasia, incarnando un\u2019abile difensore e protettore per tutti i suoi adepti che seguono rigidamente regole sacre alle quali attenersi. In questo senso \u00e8 incorretto affermare che il totem sia un oggetto sacro, bens\u00ec \u00e8 opportuno definirlo come \u201csoggetto sacro\u201d il quale, godendo di vita propria, investe la funzione di guida e capo dei membri del clan (o gruppo totemico) attraverso la sua rigida volont\u00e0 (vitalismo totemico).\nIn riferimento a ci\u00f2, il \u201cgruppo totemico\u201d su cui indaga Freud decodifica la realt\u00e0 intorno a s\u00e9 attribuendo ad essa la presenza di spiriti e demoni, (\u201carchetipi psichici\u201d) identificati come la causa dei processi naturali. Il gruppo primitivo, inoltre, considera che ad avere un \u201canima\u201d con una volont\u00e0 punitiva o di premio non siano solo gli animali e piante (esseri animati), ma anche le cose inanimate del mondo. La giustificazione di tale analisi, per Freud, trova senso nel momento in cui i primitivi immaginano l\u2019anima come entit\u00e0 indipendente dal corpo, con la possibilit\u00e0 di trasmigrare dal suo involucro materiale e depositarsi in un altro, rappresentando quindi una concezione della vita \u201canimistica\u201d. Nella terza parte, relativamente all\u2019animismo Freud asserisce che esso pur non essendo ancora una religione, contiene tutte le premesse su cui le religioni sono costruite, in quanto connesso da un insieme di istruzioni su come avere il controllo di tutto ci\u00f2 che circonda il singolo. Le \u201cistruzioni\u201d di cui si serve una mentalit\u00e0 animistica sono l'incantesimo e la magia. Il principio comune di entrambe \u00e8 la grande fiducia, da parte del primitivo, che i propri desideri trovino successo, perch\u00e9 convinto che la propria volont\u00e0 possa agire concretamente sull\u2019altro da s\u00e9 (natura, oggetti, uomini).\nQuesta smodata esaltazione del proprio potere sulla realt\u00e0 esterna Freud la definisce \u201connipotenza dei pensieri\u201d, che riduce l\u2019atto finale degli eventi come un semplice prodotto dell\u2019aver pensato intensamente all\u2019atto medesimo\nFreud rintraccia queste stesse dinamiche nei pazienti nevrotici, nei quali le azioni ossessive diventano dei veri rituali superstiziosi per allontanare da s\u00e9 o da un proprio caro la paura di una presunta sciagura imminente.\nL\u2019indagine condotta porta dunque ad un comune denominatore tra individui affetti da nevrosi e quelli inseriti in comunit\u00e0 primitive: l'animismo, il quale, secondo Freud, \u00e8 il primo passo verso la religione. Nella fase animistica, infatti, l'uomo attribuisce al proprio io l\u2019onnipotenza, in quella religiosa la cede agli Dei, sebbene anche in questo stadio egli cerchi di controllare il loro volere ingraziandoseli.\nIl ritorno del totemismo nei bambini.\nNel saggio finale, Freud sostiene che la combinazione di una delle pi\u00f9 speculative teorie darwiniane circa l'organizzazione delle prime societ\u00e0 umane (definite orde, in cui un singolo maschio \"alfa\" \u00e8 circondato da un harem di femmine), con la teoria del sacrificio rituale (o del \"pasto tribale\") tratta da William Robertson Smith, porta a localizzare le origini del totemismo in un unico evento. In un'orda primitiva, dominata da un padre potente e geloso delle proprie donne, una banda di fratelli preistorici si organizz\u00f2 e decise di uccidere il padre che essi tanto temevano e rispettavano. Il corpo del padre fu in seguito sbranato e divorato da tutti i fratelli, affinch\u00e9 la forza immensa del padre dell'orda passasse, attraverso il sangue, a coloro che se ne fossero nutriti. A questo proposito, Freud, tramite analogie, situ\u00f2 l'inizio del complesso di Edipo alle origini della societ\u00e0 umana, e postul\u00f2 che ogni religione fosse in effetti una forma estesa e collettiva di senso di colpa ed ambivalenza per far fronte all'uccisione della figura del padre (che egli vedeva come il vero peccato originale)."}
{"id": "3498935", "revid": "767487", "url": "https://it.wikipedia.org/wiki?curid=3498935", "title": "Kurt Svanstr\u00f6m", "text": ""}
{"id": "3498937", "revid": "767487", "url": "https://it.wikipedia.org/wiki?curid=3498937", "title": "Charming Sinners", "text": "Charming Sinners \u00e8 un film del 1929 diretto da Robert Milton. La sceneggiatura di Doris Anderson si basa sul romanzo \"The Constant Wife\" di W. Somerset Maugham.\nGirato muto, il film fu poi sonorizzato venendo distribuito anche in versione sonora.\nTrama.\nRobert Miles, bench\u00e9 sia sposato con Kathryn, inizia una relazione con Anne-Marie Whitley, la migliore amica della moglie. Per ripicca, Kathryn si lascia corteggiare dal suo ex-fidanzato Kraley. Il marito, quando \u00e8 costretto ad ammettere di essersi comportato male, resta stupito dal comportamento di Kathryn, razionale e distaccato. Ammirato, lascia perdere l'avventura e torna in seno alla famiglia, chiedendo perdono alla moglie.\nProduzione.\nIl film fu prodotto dalla Paramount Pictures (con il nome Paramount Famous Lasky Corporation).\nDistribuzione.\nDistribuito dalla Paramount Pictures, il film venne presentato a New York in versione sonora il 6 luglio 1929, per poi essere distribuito nelle sale cinematografiche USA in versione muta il 17 agosto 1929. Copia del film viene conservata negli archivi della UCLA Film and Television Archive. \u00c8 stato masterizzato e distribuito in DVD dalla Vintage Film Buff.\nDate di uscita.\nIMDb\nAlias"}
{"id": "3498942", "revid": "120030221", "url": "https://it.wikipedia.org/wiki?curid=3498942", "title": "Solo una sana e consapevole libidine salva il giovane dallo stress e dall'Azione Cattolica", "text": "Solo una sana e consapevole libidine salva il giovane dallo stress e dall'Azione Cattolica \u00e8 un brano di Zucchero Fornaciari, contenuto nell'album \"Blue's\" del 1987.\nVerr\u00e0 inserito (in lingua spagnola) nella raccolta \"Diamante\" destinata al mercato latino e nelle altre principali raccolte del cantante, tra cui l'album \"Live in Italy\".\nDescrizione.\nCome rivelato nell'autobiografia \"Il suono della domenica - Il romanzo della mia vita\", il titolo della canzone \u00e8 tratto da una frase che il professore di geometria di Zucchero era solito dire: \"Ragazzi, ci vuole una sana e consapevole libidine\". Il riferimento \u00e8 chiaramente indirizzato all'attivit\u00e0 sessuale, capace di liberare le persone, nell'opinione di Zucchero, dallo stress e dal bigottismo."}
{"id": "3498947", "revid": "1552438", "url": "https://it.wikipedia.org/wiki?curid=3498947", "title": "Gustav Wetterstr\u00f6m", "text": ""}
{"id": "3498949", "revid": "228587", "url": "https://it.wikipedia.org/wiki?curid=3498949", "title": "Carlos Garc\u00eda", "text": ""}
{"id": "3498950", "revid": "584834", "url": "https://it.wikipedia.org/wiki?curid=3498950", "title": "Stadio Comunale Mirabello", "text": ""}
{"id": "3498954", "revid": "767487", "url": "https://it.wikipedia.org/wiki?curid=3498954", "title": "Harry Andersson", "text": "Carriera.\nNel 1935 fu capocannoniere del campionato svedese."}
{"id": "3498955", "revid": "584834", "url": "https://it.wikipedia.org/wiki?curid=3498955", "title": "Stadio Comunale di Monigo", "text": ""}
{"id": "3498958", "revid": "287204", "url": "https://it.wikipedia.org/wiki?curid=3498958", "title": "Carlos Garcia", "text": ""}
{"id": "3498959", "revid": "584834", "url": "https://it.wikipedia.org/wiki?curid=3498959", "title": "Centro Sportivo Giulio Onesti", "text": ""}
{"id": "3498967", "revid": "1494169", "url": "https://it.wikipedia.org/wiki?curid=3498967", "title": "Radmanovi\u0107", "text": ""}
{"id": "3498968", "revid": "436907", "url": "https://it.wikipedia.org/wiki?curid=3498968", "title": "Un poco de amor", "text": "Un poco de amor \u00e8 un singolo della cantante colombiana Shakira, pubblicato il 16 luglio 1996 come secondo estratto dal terzo album in studio \"Pies descalzos\".\nVideo musicale.\nIl video \u00e8 stato diretto, come quelli precedenti, dal regista argentino Gustavo Garz\u00f3n. In questo video Shakira balla e festeggia insieme a tante persone di etnie diverse.\nTracce.\nTesti e musiche di Shakira e Luis Fernando Ochoa."}
{"id": "3498981", "revid": "115682", "url": "https://it.wikipedia.org/wiki?curid=3498981", "title": "William Turner Thiselton-Dyer", "text": "Biografia.\nFiglio di William George Thiselton-Dueyr e di Caterina Jane Firminger, studi\u00f2 al King's College di Londra dal 1861 al 1863 e poi al Christ Church di Oxford da 1863 al 1865. Ottenne in seguito il Baccalaureato in Scienze, il Master in Arti, divenne Dottore in Legge, Dottore in Scienze, e consegu\u00ec infine il Ph.D.\nNel 1877 spos\u00f2 Harriet Ann Hooker, figlia di Sir Joseph Dalton Hooker, direttore dei Giardini botanici reali di Kew. Insegn\u00f2 Scienze naturali presso la Scuola reale di Agricoltura di Cirencester a partire dal 1868, e in seguito Botanica al Royal college di Dublino dal 1867 al 1872, nonch\u00e9 alla Scuola reale di Orticoltura di Kensigton Sud dal 1872 al 1875.\nFu nominato direttore dei Giardini botanici reali di Kew nel 1885, incarico che conserv\u00f2 sino al suo pensionamento, nel 1905. Nel frattempo fond\u00f2 il \"\"Bollettino dei Giardini\". Fu membro di numerose Societ\u00e0 scientifiche, in particolare la Royal Society, di cui tenne la vicepresidenza nell'anno 1896-1897.\nDyer fu, notoriamente, l'autore di \"Flora del Middelsex\" (1869), in collaborazione con Henry Trimen (1843-1896) e sovrintese all'edizione di \"How Crops are Crown\". Nel 1875, con Alfred William Bennett (1833-1902), tradusse l'opera di Julius Sachs (1832-1897): \"Lehbuch der botanik\"\". Contribu\u00ec inoltre alla denominazione di specie vegetali con il lessico greco-inglese, a fianco dei filologi Henry Liddell (1811-1898) e Robert Scott (1811-1877) e ad altre opere di latino e di greco."}
{"id": "3498987", "revid": "767487", "url": "https://it.wikipedia.org/wiki?curid=3498987", "title": "Arne Linderholm", "text": ""}
{"id": "3498994", "revid": "767487", "url": "https://it.wikipedia.org/wiki?curid=3498994", "title": "Gustav Sj\u00f6berg", "text": ""}
{"id": "3498995", "revid": "6923", "url": "https://it.wikipedia.org/wiki?curid=3498995", "title": "Platinum Studios", "text": "Platinum Studios, Inc. \u00e8 un'azienda statunitense attiva nel settore dei media. Detiene i diritti d'autore su pi\u00f9 di 5600 personaggi dei fumetti, che produce e adatta per vari mezzi di comunicazione come la stampa e il cinema.\n\u00c8 stata fondata nel 1997 da Scott Mitchell Rosenberg, gi\u00e0 fondatore e capo della Malibu Comics."}
{"id": "3499005", "revid": "767487", "url": "https://it.wikipedia.org/wiki?curid=3499005", "title": "Wolfgang Blochwitz", "text": "Carriera.\nClub.\nVinse per due volte il campionato della Germania Est (1968, 1970) e per quattro volte la Coppa nazionale (1964, 1965, 1972, 1974).\nNazionale.\nCollezion\u00f2 17 presenze in nazionale, subendo 9 reti."}
{"id": "3499007", "revid": "599013", "url": "https://it.wikipedia.org/wiki?curid=3499007", "title": "Javier L\u00f3pez Vallejo", "text": "Carriera.\nJavier L\u00f3pez Vallejo \u00e8 cresciuto nell'Osasuna, la squadra pi\u00f9 importante della sua citt\u00e0 natale, Pamplona. Nel 1993 \u00e8 stato promosso in prima squadra ed ha giocato una partita nella stagione 1993-1994 che si \u00e8 conclusa con la retrocessione dell'Osasuna. \u00c8 rimasto anche in Segunda Divisi\u00f3n e nel 1995 \u00e8 diventato titolare.\nNel 1999 \u00e8 passato al Villarreal, con cui ha ottenuto subito la promozione in massima serie.\nCon \"El submarino amarillo\" ha vinto due Coppe Intertoto consecutive, nel 2003 e nel 2004 e dopo aver collezionato pi\u00f9 di 100 presenze ha lasciato il club nel 2006.\nNella stagione 2006-2007 ha giocato nel Recreativo Huelva come titolare, collezionando 30 presenze.\nNella stagione successiva \u00e8 passato al . Ha giocato due partite nel primo campionato, che \u00e8 finito con la retrocessione degli aragonesi. Nella stagione successiva ha giocato come titolare in Segunda Divisi\u00f3n e ha ottenuto la promozione in massima serie per la stagione 2010-2011, durante la quale ha giocato solo 7 partite, essendo il sostituto di Juan Pablo Carrizo. A gennaio si \u00e8 svincolato e si \u00e8 trasferito in Grecia.\nHa giocato nel Levadiakos fino al termine della stagione 2009-2010, debuttando il 31 gennaio contro l'Asteras Tripolis. In totale ha giocato 10 partite ed ha subito 11 gol, non riuscendo ad evitare la retrocessione in seconda serie.\nNell'estate del 2010 \u00e8 passato al Kavala, squadra che milita nella Souper Ligka Ellada, come sostituto di Fan\u012bs Katergiannak\u012bs. Ha esordito il 18 settembre, alla terza giornata di campionato, contro il . In totale in tutto il campionato ha giocato solo tre partite."}
{"id": "3499012", "revid": "767487", "url": "https://it.wikipedia.org/wiki?curid=3499012", "title": "Zoom digitale", "text": "Lo Zoom digitale, o Digital zoom, \u00e8 l'ingrandimento di immagini o video senza l'utilizzo di lenti ottiche, ma esclusivamente in modo \"digitale\". La dilatazione di un particolare dell'immagine o del fotogramma comporta inevitabilmente una perdita di qualit\u00e0.\nUn esempio di questo tipo di zoom pu\u00f2 essere l'ingrandimento di un'immagine su un computer, l'aumento della dimensione di una pagina web, il cambiamento dell'\"aspect ratio\" di un video, ecc.\nMolte fotocamere economiche, cos\u00ec come quelle a corredo dei telefoni cellulari, pur provviste di un sistema di lenti ottiche, integrano la potenza limitata dello zoom ottico con uno zoom digitale."}
{"id": "3499013", "revid": "767487", "url": "https://it.wikipedia.org/wiki?curid=3499013", "title": "Trellis Coded Modulation", "text": "In telecomunicazioni la Trellis Coded Modulation (sigla TCM) \u00e8 una tecnica di modulazione digitale particolarmente adatta in contesti di canali limitati in banda come le linee telefoniche. Fu inventata da Gottfried Ungerboeck negli anni settanta e pubblicata durante una conferenza nel 1976. A lungo ignorata, fu \"riscoperta\" nel 1982 grazie ad una nuova esposizione pi\u00f9 dettagliata e da allora ebbe un grande utilizzo.\nLa modulazione Trellis \u00e8 molto simile alla QAM (quadrature amplitude modulation) ma differisce nell'uso della codifica convoluzionale che permette all'aumentare del numero di stati di modulazione, la riduzione della probabilit\u00e0 di errore. Questo fa s\u00ec che in fase di decodifica sia possibile correggere le sequenze di simboli ricevute, cos\u00ec che gli errori possano essere eliminati."}
{"id": "3499020", "revid": "767487", "url": "https://it.wikipedia.org/wiki?curid=3499020", "title": "Werner Friese", "text": ""}
{"id": "3499023", "revid": "125801958", "url": "https://it.wikipedia.org/wiki?curid=3499023", "title": "Sheffield FC-Hallam FC (1860)", "text": "L'amichevole disputatasi tra Sheffield Football Club e Hallam Football Club il 26 dicembre 1860 rappresenta la prima partita di calcio della storia.\nIl match, giocato al Sandygate Road di Sheffield (Inghilterra), vide la vittoria finale dello Sheffield Football Club per 2-0.\nAnniversario.\nIl 26 dicembre 2010 \u00e8 stato celebrato il centocinquantesimo anniversario della partita, sempre al Sandygate Road, e si \u00e8 concluso con la vittoria dello Sheffield Football Club per 2-1."}
{"id": "3499025", "revid": "767487", "url": "https://it.wikipedia.org/wiki?curid=3499025", "title": "WebCite", "text": "WebCite \u00e8 un servizio web che archivia le pagine web su richiesta. Coloro che usufruiscono del servizio possono poi citare le pagine web archiviate attraverso l'interfaccia di WebCite, citando l'URL originale della pagina web in una nuova pagina. I lettori sono quindi in grado di recuperare le pagine web archiviate a tempo indeterminato, indipendentemente dal fatto che la pagina web originale venga poi modificata o rimossa (i cosiddetti dead link). Tale archiviazione \u00e8 particolarmente importante nel contesto accademico. WebCite \u00e8 un consorzio no-profit sostenuto da editori e redattori, e pu\u00f2 essere utilizzato da singoli autori e lettori a titolo gratuito. Il servizio fa parte dell'International Internet Preservation Consortium.\nFunzionamento.\nInvece di utilizzare un web crawler che archivia tutte le pagine in maniera automatica, WebCite archivia solo la pagina per la quale l'utente richiede il processo di archiviazione e la citazione. Gli utenti del servizio utilizzano quindi il link alla pagina archiviata sui server di Webcite con un eventuale rimando al link della pagina originale e con un avviso che specifica che la pagina che si sta consultando in quel momento \u00e8 una copia speculare (\"snapshot\") della pagina originale che si intende citare. Si possono archiviare e citare tutti i tipi di contenuti web, incluse pagine in HTML, file PDF, fogli di stile, JavaScript e immagini. WebCite, nel processo di archiviazione su richiesta, archivia anche i metadata come tempi di accesso, MIME type e lunghezza del contenuto. Questi metadata sono utili per stabilire l'autenticit\u00e0 e la provenienza dei dati archiviati.\nStoria.\nConcepito nel 1997 da Gunther Eysenbach, WebCite fu inizialmente descritto come servizio utile per le citazioni a lungo termine di pagine web. L'entrata in campo di motori di ricerca (come Google) e altri servizi di archiviazione (come Internet Archive) apparentemente sembr\u00f2 ridurre l'importanza e l'utilizzo globale di Webcite. Il servizio Webcite fu poi ripreso maggiormente in considerazione nel 2003 quando uno studio del periodico scientifico Science mise in risalto il fatto che non esisteva ancora un servizio appropriato per le citazioni tramite un sistema di riferimenti su Internet. N\u00e9 Internet Archive n\u00e9 Google, cos\u00ec come gli altri motori di ricerca o servizi di archiviazione web, infatti, permettevano un sistema di archiviazione di pagine e documenti web a richiesta e non esisteva un sistema automatico che permettesse a ricercatori e studiosi di archiviare le fonti citate. Dal 2008, pi\u00f9 di 200 periodici cominciarono ad usare Webcite.\nWebCite fa parte dell'International Internet Preservation Consortium. Il servizio collabora anche con altri progetti di archiviazione e preservazione digitale tra cui Internet Archive.\nProblemi legati al diritto d'autore.\nSecondo WebCite le sue attivit\u00e0 di archiviazione sono ammesse dalle dottrine del diritto d'autore che si rifanno al \"fair use\" e a licenze implicite. Per sostenere queste motivazioni Webcite dichiara che le copie archiviate sono trasformative (aumentano l'utilit\u00e0 delle opere originali), socialmente utili per la ricerca accademica e non dannose per il valore di mercato di qualsiasi opera protetta da copyright. WebCite sostiene che archiviare e mantenere la cache di pagine web non \u00e8 considerata una violazione del copyright quando l'archiviatore offre al proprietario del copyright la possibilit\u00e0 di \"opt-out\", il che crea una licenza di utilizzo implicita. A tal fine, Webcite non rende possibile l'archiviazione di pagine su siti web che utilizzano i metadata \"do-not-cache\" e \"no-archive\", cos\u00ec come quelle presenti su siti che utilizzano il sistema di esclusione robot exclusion standard.\nProcesso di archiviazione.\nWebCite permette l'archiviazione su richiesta. Il servizio non \u00e8 basato su un crawler; le pagine sono archiviate solo se l'autore o l'editore che le cita lo richiede. \nPer usufruire del caching e dell'archiviazione di una pagina web, un autore pu\u00f2 utilizzare l'opzione \"archive\" dal menu delle opzioni di Webcite oppure creare e un bookmarklet che permette al navigatore di archiviare le pagine tramite il servizio semplicemente cliccando sul bookmarklet precedentemente salvato tra i segnalibri del browser.\nPer recuperare o citare le pagine si pu\u00f2 utilizzare il seguente formato URL:\nSi pu\u00f2 recuperare o citare pagine archiviate attraverso un formato trasparente come:\ndove URL \u00e8 l'indirizzo URL della pagina originale e DATE la data di archiviazione della stessa. Ad esempio:\nOppure pu\u00f2 utilizzare il link alternativo breve https://webcitation.org/5W56XTY5h"}
{"id": "3499027", "revid": "399", "url": "https://it.wikipedia.org/wiki?curid=3499027", "title": "Argentini", "text": ""}
{"id": "3499030", "revid": "1086846", "url": "https://it.wikipedia.org/wiki?curid=3499030", "title": "Genoa Cricket and Football Club 1946-1947", "text": "Questa voce raccoglie le informazioni riguardanti il Genoa Cricket and Football Club nelle competizioni ufficiali della stagione 1946-1947.\nStagione.\nIl Genoa ottenne il decimo posto della Serie A 1946-1947.\nMaglie.\nLa maglia per le partite casalinghe presentava i colori rossoblu.\nOrganigramma societario.\nArea direttiva\nArea tecnica"}
{"id": "3499037", "revid": "339392", "url": "https://it.wikipedia.org/wiki?curid=3499037", "title": "Bahreiniti", "text": ""}
{"id": "3499038", "revid": "110157", "url": "https://it.wikipedia.org/wiki?curid=3499038", "title": "Meistriliiga 2011", "text": "La Meistriliiga 2011 fu la 21\u00aa edizione della massima serie del campionato di calcio estone disputata tra il 5 marzo e il 5 novembre 2011 e conclusa con la vittoria del , al suo nono titolo e secondo consecutivo.\nCapocannoniere del torneo fu Aleksandrs \u010cekulajevs con 46 reti.\nFormula.\nLe 10 squadre partecipanti si sono affrontate in un doppio girone di andata e ritorno, per un totale di 36 giornate.\nLa squadra campione di Estonia ha il diritto a partecipare alla UEFA Champions League 2012-2013 partendo dal secondo turno preliminare.\nLe squadre classificate al secondo e terzo posto sono ammesse alla UEFA Europa League 2012-2013 partendo dal primo turno preliminare.\nLa vincitrice della Coppa nazionale \u00e8 ammessa alla UEFA Europa League 2012-2013 partendo dal secondo turno preliminare.\nL'ultima classificata \u00e8 retrocessa direttamente in Esiliiga, mentre la penultima disputa uno spareggio contro la seconda classificata della Esiliiga per la permanenza in Meistriliiga.\nSquadre partecipanti.\nIl Tulevik Viljandi, settimo nella stagione precedente, decide di ricostruire la propria squadra dai giocatori dilettanti locali e anzich\u00e9 iscriversi nella massima serie prende parte al campionato di II Liiga. Gran parte dell'organico della squadra \u00e8 confluita nel nuovo club \"FC Viljandi\"."}
{"id": "3499039", "revid": "110157", "url": "https://it.wikipedia.org/wiki?curid=3499039", "title": "I Can't Be with You", "text": "I Can't Be with You \u00e8 un singolo del gruppo musicale irlandese The Cranberries estratto dal loro secondo album \"No Need to Argue\" nel 1995."}
{"id": "3499041", "revid": "104458", "url": "https://it.wikipedia.org/wiki?curid=3499041", "title": "USS Betelgeuse (AKA-11)", "text": "La USS \"Betelgeuse\" (AK-28/AKA-11) fu una nave mercantile da attacco (\"Attack Cargo Ships\", AKA) della marina militare statunitense, nella quale essa rest\u00f2 in servizio per 4 anni e 9 mesi. Prese il nome dall'omonima stella di Orione.\nStoria.\nAcquisto.\nIl \"Betelgeuse\" venne impostato come C-2D (scafo numero 180) il 9 marzo 1939 a Chester (Pennsylvania) dalla Sun Shipbuilding &amp; Drydock Co., come stabilito dal contratto (MC \"hull\" 31) firmato con la \"Maritime Commission\". Varato col nome di Mormaclark il 18 settembre 1939, venne consegnato alla Moore McCormack Line il 29 novembre dello stesso anno, per poi essere acquistato dalla marina militare statunitense il 29 maggio 1941, che lo rinomin\u00f2, il 3 giugno, \"Betelgeuse\". Entr\u00f2 effettivamente in servizio il 14 giugno, dopo lavori effettuati dalla Brewer Dry Dock Company di Staten Island, con la sigla AK-28 e agli ordini del \"Commander\" Harry D. Power.\nFino alla fine del 1941 esegu\u00ec manovre anfibie nell'Atlantico: al largo della Carolina del Nord a giugno e luglio e in Virginia a settembre, trasport\u00f2 materiali alle Bermuda e ai Caraibi in ottobre. Arriv\u00f2 alla \"Charleston Naval Shipyard\" (una base navale) per una revisione lo stesso giorno in cui i giapponesi attaccarono Pearl Harbor, vale a dire il 7 dicembre 1941.\n1942, Pacifico del sud.\nAgli inizi del 1942 il \"Betelgeuse\" caric\u00f2 materiali per l'esercito e, il 19 febbraio, si un\u00ec ad un convoglio navale per arrivare a Belfast (Irlanda del Nord) e Clydebank (Scozia). Fatto ritorno a New York il 25 marzo, accolse a bordo altri materiali e l'8 aprile salp\u00f2, sempre con un convoglio di navi, per Tonga, dove la marina stava allestendo una base avanzata per consolidare le linee di comunicazione e logistiche con l'Australia. Il 9 maggio il convoglio attracc\u00f2 a Tongatapu.\nIl \"Betelgeuse\" fece poi rotta per San Diego il 7 giugno, imbarc\u00f2 materiali, e navig\u00f2 per le Hawaii il 1\u00ba luglio 1942. A Pearl Harbor si un\u00ec alla \"Task Force 62\" (TF 62) imbastita per l'imminente campagna di Guadalcanal, e lasci\u00f2 il porto il 31 luglio giungendo al cosiddetto \"\"IronBottom Sound\" (IronBottom sta per fondale di ferro, ed era il nome dato dagli statunitensi ad un canale tra l'isola di Guadalcanal e l'isola di Savo, chiamato cos\u00ec per la gran quantit\u00e0 di relitti presenti sul fondale a seguito delle battaglie navali fino ad allora accadute) al largo di Guadalcanal, isola in cui lasci\u00f2 rapidamente il suo carico per non incorrere in attacchi aerei giapponesi che, comunque, il \"Betelgeuse\" seppe affrontare a dovere: il giorno successivo infatti vennero abbattuti due piloti nipponici.\nPer i successivi cinque mesi la nave riforn\u00ec costantemente, salpando da Espiritu Santo, \u00c9fat\u00e9, Noum\u00e9a, Wellington e Auckland, le truppe statunitensi a Guadalcanal e Tulagi impegnate nell'eliminare le difese del Sol Levante. Nonostante stazion\u00f2 al largo delle spiagge per un totale di 15 giorni, il \"Betelgeuse\" riusc\u00ec comunque a far precipitare otto velivoli nemici subendo solo danni minori. Il 1\u00ba settembre sbarc\u00f2 a Guadalcanal i primi genieri del \"Naval Construction Battalion\" (soprannominati \"Seabee\", api da guerra) necessari per migliorare il campo d'aviazione di \"Henderson Field\" e per costruire altre strutture. \nMentre stava scaricando rifornimenti a Guadalcanal il 21 novembre, l'imbarcazione fu oggetto di una temporanea riparazione del motore che aveva causato ripetuti problemi durante l'anno, ma gi\u00e0 il giorno di Natale pot\u00e9 ripartire per la California. Attracc\u00f2 a San Pedro (Los Angeles) il 9 gennaio 1943, stavolta per approfondite riparazioni. Il 1\u00ba febbraio fu riclassificato come \"Attack Cargo Ships\", AKA-11, dopodich\u00e9 navig\u00f2 per la costa orientale degli Stati Uniti, pi\u00f9 precisamente per Charleston (Carolina del Sud), cittadina in cui si ferm\u00f2 a partire dall'8 marzo per apportare le modifiche conseguenti al suo nuovo ruolo. Agli inizi di aprile si addestr\u00f2 per un mese nella Baia di Chesapeake.\n1943 - 1944: Mediterraneo.\nIl 10 maggio 1943 il \"Betelgeuse\" moll\u00f2 gli ormeggi per partecipare all'sbarco in Sicilia, l'invasione Alleata della Sicilia, inquadrata nella \"Task Force 81\" (TF 81, nome in codice: \"Dime\"). Dopo una sosta ad Algeri a giugno, la TF 81 arriv\u00f2 in vista di Gela il 10 luglio, in una delle pi\u00f9 deludenti missioni di sbarco dell'intera invasione dell'isola italiana. Al largo delle coste, alla destra della nave ammiraglia \"Samuel Chase\", anch'essa un AKA, il \"Betelgeuse\" perse numerose imbarcazioni da sbarco per via del mare agitato e delle uscite notturne con bassa visibilit\u00e0; cadde altres\u00ec un marinaio, colpito a morte dal fuoco amico di una mitragliatrice impegnata a contrastare un attacco aereo. Inoltre, si rifecero vivi i problemi al motore creduti risolti all'inizio dell'anno, per questo il \"Betelgeuse\" part\u00ec il 24 luglio per gli USA.\nGiunto a Norfolk (Virginia) il 14 agosto, il \"Betelgeuse\" spese i successivi otto mesi in vari cantieri della costa orientale, potendo ripartire per il Mediterraneo solo il 4 maggio 1944.\nInserito nelle forze facenti parte dell'operazione Dragoon, lo sbarco Alleato nella costa sud francese, il \"Betelgeuse\" rimase nella zona d'operazione solo due giorni, scaricando rifornimenti nella \"Read Beach\" del Golfo di Fr\u00e9jus. La nave fece quindi altri cinque viaggi dai porti in Nordafrica fino alle coste italiane o francesi per scaricare uomini e materiali vari.\n1945, ancora nel Pacifico.\nLa nave mercantile da attacco lasci\u00f2 il Mediterraneo il 25 settembre 1944, tornando ancora una volta negli USA per installare un radar e migliorare i sistemi di comunicazione. Nel 1945 salp\u00f2 per il teatro del Pacifico, passando per il Canale di Panama e le Hawaii, dove, a Pearl Harbor, ospit\u00f2 a bordo un carico destinato all'esercito USA stanziato a Guadalcanal. Una volta arrivatavi, la nave si addestr\u00f2 per la prevista invasione delle Ry\u016bky\u016b, anche se alla fine mosse per Okinawa.\nIl \"Betelgeuse\" era presente al momento dello sbarco il 1\u00ba aprile, e subito inizi\u00f2 a scaricare materiali sulle spiagge, un'attivit\u00e0 che richiese cinque giorni di lavoro. I Kamikaze danneggiarono solo lievemente lo scafo della nave, che tra l'altro ebbe solo feriti lievi a bordo. Il 9 aprile il \"Betelgeuse\" and\u00f2 verso Port Chicago, California, e prima che finisse la guerra riusc\u00ec a fare due viaggi verso Pearl Harbor carica di rifornimenti.\nAppena nota la resa del Giappone il 15 agosto, il \"Betelgeuse\" part\u00ec da San Francisco per le Filippine per imbarcare truppe dal Golfo di Lingayen, Manila e Batangas e trasferirle, per espletare compiti di occupazione, a Otaru e Hokkaid\u014d. Terminato questo compito, ritorn\u00f2 nelle Filippine, nell'Isola di Samar, per caricare i genieri della marina da sbarcare a Tientsin, in Cina, dove, il 10 novembre, lo stesso giorno di arrivo, ricevette ordini che la mandarono a Guam, Pearl Harbor e San Francisco per riportare i soldati USA a casa in tempo per Natale. Il \"Betelgeuse\" lasci\u00f2 la costa occidentale il 28 dicembre alla volta di New York. Venne radiata il 15 marzo 1946 e il suo nome cancellato dal \"Naval Vessel Register\" il 28 marzo.\nRiequipaggiato per scopi civili, oper\u00f2 con il vecchio nome \"Mormaclark\"\" fino a quando non venne venduta il 27 giugno 1947 alla Compania de La Paloma della zona del Canale di Panama, che la rinomin\u00f2 \"Star Betelgeuse\". Nel 1949, era ancora operativa con la bandiera panamense, tuttavia era cambiato il proprietario, ora la Compania Naviera.\nCeduta per essere demolita nel 1972, la nave giunse a Kaohsiung (Taiwan), il 7 aprile di quell'anno per essere smantellata. Nella sua carriera militare fu onorata con sei \"Battle star\".\nNote.\nQuesta pagina contiene estratti del \"Dictionary of American Naval Fighting Ships\", una pubblicazione ora nel pubblico dominio. La pagina online pu\u00f2 essere vista cliccando qui."}
{"id": "3499045", "revid": "298055", "url": "https://it.wikipedia.org/wiki?curid=3499045", "title": "Amber Moore", "text": ""}
{"id": "3499057", "revid": "599013", "url": "https://it.wikipedia.org/wiki?curid=3499057", "title": "Gerard Cie\u015blik", "text": "Carriera.\nVinse quattro campionati polacchi (1951, 1952, 1953, 1960) ed 1 Coppa di Polonia (1951). Fu capocannoniere del campionato polacco nel 1952 e nel 1953. In Nazionale segn\u00f2 27 reti totali e prese parte alle Olimpiadi del 1952."}
{"id": "3499058", "revid": "287204", "url": "https://it.wikipedia.org/wiki?curid=3499058", "title": "Gerard Cieslik", "text": ""}
{"id": "3499070", "revid": "765341", "url": "https://it.wikipedia.org/wiki?curid=3499070", "title": "I Can Hear Music", "text": "I Can Hear Music \u00e8 una canzone scritta da Jeff Barry, Ellie Greenwich e Phil Spector.\nIl brano venne suonato inizialmente dalle Ronettes nel 1966 e, in seguito, fu oggetto di cover da parte dei The Beach Boys nel 1969 (inserita nell'album \"20/20\"), di Larry Lurex (pseudonimo di Freddie Mercury) nel 1973, di Jos\u00e9 Hoebee nel 1983 e di She &amp; Him nel 2010."}
{"id": "3499081", "revid": "110157", "url": "https://it.wikipedia.org/wiki?curid=3499081", "title": "\u00darvalsdeild 2011", "text": "La \u00darvalsdeild 2011 (detta anche \"Pepsi \u00darvalsdeild\" per motivi di sponsorizzazione) \u00e8 stata la 100\u00aa edizione della massima serie del campionato di calcio islandese disputato tra il 2 maggio e il 1\u00ba ottobre 2011 e concluso con la vittoria del KR Reykjav\u00edk, al suo venticinquesimo titolo.\nCapocannoniere del torneo fu Gar\u00f0ar J\u00f3hannsson (Stjarnan) con 15 reti.\nFormula.\nLe 12 squadre partecipanti si sono affrontate in un girone di andata e ritorno, per un totale di 22 giornate.\nLa squadra campione di Islanda ha il diritto a partecipare alla UEFA Champions League 2012-2013 partendo dal secondo turno di qualificazione.\nLe squadre classificate al secondo e terzo posto sono ammesse alla UEFA Europa League 2012-2013 partendo dal primo turno di qualificazione.\nLa vincitrice della Coppa nazionale \u00e8 ammessa alla UEFA Europa League 2012-2013 partendo dal secondo turno di qualificazione. Dato che il KR Reykjav\u00edk ha vinto sia il campionato che la coppa, la finalista della Coppa (il \u00de\u00f3r) \u00e8 stata ammessa al primo turno di qualificazione della UEFA Europa League 2012-2013, mentre la seconda classificata del campionato \u00e8 stata ammessa al secondo turno di qualificazione.\nLe ultime due classificate sono retrocesse direttamente in 1. deild karla.\nClassifica.\nLegenda:\nNote:"}
{"id": "3499082", "revid": "339392", "url": "https://it.wikipedia.org/wiki?curid=3499082", "title": "Enfield SA-80(L-85)", "text": ""}
{"id": "3499085", "revid": "767487", "url": "https://it.wikipedia.org/wiki?curid=3499085", "title": "'Na tazzulella 'e ca...baret", "text": "Na tazzulella 'e ca.. baret \u00e8 l'album di debutto di Federico Salvatore, pubblicato nel 1989."}
{"id": "3499089", "revid": "4175", "url": "https://it.wikipedia.org/wiki?curid=3499089", "title": "Stadio Nazionale del PNF", "text": ""}
{"id": "3499090", "revid": "767487", "url": "https://it.wikipedia.org/wiki?curid=3499090", "title": "Incidente al Vomero", "text": "Incidente al Vomero \u00e8 il terzo album di Federico Salvatore, uscito nel 1991."}
{"id": "3499097", "revid": "46931", "url": "https://it.wikipedia.org/wiki?curid=3499097", "title": "Webcite", "text": ""}
{"id": "3499102", "revid": "1543377", "url": "https://it.wikipedia.org/wiki?curid=3499102", "title": "Giacomo Cardaci", "text": "Biografia.\nGiacomo Cardaci ha vissuto la sua infanzia a Udine. Successivamente, all'et\u00e0 di tredici anni, si \u00e8 trasferito, con la propria famiglia, a Milano dove ha frequentato il liceo classico Giuseppe Parini.\nApertamente omosessuale, ha raccontato le vicende dell'allagamento del liceo attraverso alcuni articoli pubblicati sul \"Corriere della Sera\" e, successivamente, con un ciclo di racconti poi raccolti nel libro \"Alligatori al Parini,\" uscito con Arnoldo Mondadori Editore nel 2008.\nHa vinto numerosi concorsi letterari, tra i quali il premio Piero Piero Chiara e il premio Pier Vittorio Tondelli. \nNel febbraio 2008 \u00e8 uscito il suo racconto \"Crioconservazione\", all'interno del numero della rivista trimestrale Nuovi Argomenti dedicato ai giovani scrittori non ancora trentenni.\nIl suo secondo romanzo, \"La formula chimica del dolore\", \u00e8 uscito con Arnoldo Mondadori Editore nel 2010. \nLa sua storia personale, segnata da un grave linfoma di Hodgkin, \u00e8 stata raccontata dal vicedirettore del Corriere della Sera Giangiacomo Schiavi nel libro \u201cBuone notizie. Storie di un\u2019Italia controcorrente nelle pagine del \u2018Corriere della Sera\u2019\u201d, nel capitolo \u201cLo studio, la malattia, la laurea. Ecco un giovane che ce l\u2019ha fatta\u201d. Lo stesso autore lo ha inserito nei ringraziamenti nel romanzo \"Il mistero della notte\", dedicato alla figura di Gianni Bonadonna, oncologo che entrambi hanno conosciuto.\nNel 2019 ha pubblicato il romanzo \"Zucchero e catrame\" per Fandango, che \u00e8 stato selezionato nella cetegoria principale del Premio letterario Giovanni Comisso ed \u00e8 stato finalista nella categoria riservata agli scrittori Under 35. Lo stesso hanno ha scritto la voce \"conturbante\" all'interno del \"Nuovo dizionario affettivo della lingua italiana\", a cura di Matteo B. Bianchi.\nNel settembre 2017 ha fondato il \"Gruppo di lettura LGBT\" di Milano, che riunisce appassionati e appassionate di libri a tematica LGBT: organizza e modera il dibattito mensile sui libri scelti, le colazioni letterarie domenicali, i cineforum, la riffa e il quiz letterario. \nHa frequentato la facolt\u00e0 di giurisprudenza presso l'Universit\u00e0 degli Studi di Milano-Bicocca, dove si \u00e8 laureato nel 2012. Ha conseguito un dottorato di ricerca in diritto processuale civile con una tesi intitolata \"La domanda risarcitoria: struttura e modificazione\", svolgendo un periodo di ricerca presso il Queen Mary University of London.\nSocio e membro della segreteria del comitato scientifico di \"Rete Lenford - Avvocatura per i diritti LGBTI\"\",\" direttore nel 2017 del Centro Studi Europeo sull'Orientamento Sessuale e l'Identit\u00e0 di Genere, oltre ad essere esperto di diritto processuale civile, \u00e8 esperto in materia di diritto delle persone omosessuali, transessuali e intersessuali."}
{"id": "3499109", "revid": "666668", "url": "https://it.wikipedia.org/wiki?curid=3499109", "title": "Risultati del motomondiale 1968", "text": "I risultati completi del motomondiale 1968 furono i seguenti\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6||width=6%|7&gt;\n!width=5%|Punti"}
{"id": "3499113", "revid": "287204", "url": "https://it.wikipedia.org/wiki?curid=3499113", "title": "Pomeriggio con Five", "text": "Pomeriggio con Five \u00e8 stato un programma televisivo italiano, trasmesso da Canale 5 dal 26 settembre 1981 il luned\u00ec, mercoled\u00ec e venerd\u00ec pomeriggio alle 16:30 per quattro edizioni.\nIl programma.\n\u00c8 stato il primo contenitore pomeridiano per ragazzi lanciato nel 1981, su Canale 5. Il programma era condotto dal pupazzo Five, ideato, su indicazioni di Silvio Berlusconi, da Kitty Perria e Enrico Valenti, fondatori del Gruppo 80, la compagnia che in seguito ha creato tutti i pupazzi della fascia ragazzi presenti sulle reti Mediaset (Five era doppiato da Marco Columbro). Insieme a Five nel programma erano presenti Fabrizia Carminati e Augusto Martelli, insieme ad altre due mascotte: il serpente Bis e il cane Ivan, creati sempre dal Gruppo 80. Enrico Valenti oltre ad animare doppiava anche questi due pupazzi. Gli animatori di Five erano oltre a Enrico Valenti e Kitty Perria, Maria Grazia Perria e Daniela Zanchi.\nIl programma \u00e8 andato in onda fino al novembre 1984, alternandosi con Five Time, programma praticamente identico e con lo stesso cast ma dal titolo diverso..\nIl programma andava in onda alle 16:30 ed aveva la funzione di lanciare, tramite gag e scenette tra i conduttori e Five, i vari cartoni animati e telefilm della rete...\nLa sigla.\nLa sigla, intitolata Five, \u00e8 scritta da Luigi Albertelli ed Augusto Martelli e cantata dal pupazzo Five.\nI programmi trasmessi.\nCartoni animati.\nAsterix, Candy Candy, Charlie Brown, Gatchaman - La battaglia dei pianeti, Golion, Gotriniton, I Puffi, L'ape Maia, La regina dei mille anni, Piccole donne, Bambino Pinocchio, Tansor 5, Tom &amp; Jerry.\nTelefilm.\nAlice, \nBaretta, \nIl mio amico Arnold, \nEnos, \nL'albero delle mele, \nGalactica, \nGeneral Hospital, \nGiorno per giorno, \nHazzard,\nI Jefferson, \nIl mio amico Ricky, \nIl ritorno di Simon Templar, \nJenny e Chachi,\nKung fu, \nL'uomo da sei milioni di dollari,\nL'uomo di Atlantide, \nLa piccola grande Nell, \nLe rocambolesche avventure di Robin Hood contro l'odioso sceriffo, \nLou Grant, \nLove Boat,\nMary Tyler Moore, \nMaude, \nRalph Supermaxieroe, \nSearch, \nSerpico,\nSpazio 1999, \nT.J. Hooker, \nTarzan, \nThe Doctors, \nArcibaldo, \nWonder Woman."}
{"id": "3499114", "revid": "729019", "url": "https://it.wikipedia.org/wiki?curid=3499114", "title": "Circoscrizione Francia sud-occidentale", "text": "La Circoscrizione sud-occidentale \u00e8 uno dei collegi elettorali in cui \u00e8 suddivisa la Francia per l'elezione del Parlamento europeo. Essa coincide con l'area coperta dalle Regioni dell'Aquitania, Linguadoca-Rossiglione, e Mezzogiorno-Pirenei.\nIl collegio comprende una popolazione di circa 8.200.000 abitanti, ed elegge 10 eurodeputati (con una rappresentanza di 1 deputato ogni 819.000 persone)."}
{"id": "3499115", "revid": "180559", "url": "https://it.wikipedia.org/wiki?curid=3499115", "title": "Giorgio Cattaneo (medico)", "text": "Biografia.\nNacque probabilmente a Napoli alla fine del secolo XVI. Da alcune fonti storiche indirette pare che abbia esercitato presso l'Ospedale degli Incurabili.\nApproccio clinico.\nElabor\u00f2 una sua teoria per la cura delle malattie mentali, che poi mise in pratica sui pazienti ricoverati agli Incurabili. Le modalit\u00e0 molto forti e particolari del suo approccio terapeutico colpirono fortemente l'immaginazione del popolo napoletano. Egli era convinto che la follia fosse dovuta alla presenza di meningi anormali e a seconda del tipo di alterazione poteva conseguire eccessiva forza fisica o estrema debolezza.\nIl trattamento prevedeva per coloro con eccesso di forza di girare, fino allo sfinimento, una ruota (\"la'rota\") per attingere l'acqua in un pozzo nel cortile dell'ospedale, oltre ad avere una robusta razione di nerbate, somministrate con grande zelo dagli infermieri.\nPer coloro che invece dimostravano eccesso di debolezza era riservata la cura delle \"cient'ova\": venivano obbligati a mangiare cento uova per ricostituire le forze.\nAncora oggi il soprannome di Cattaneo, \"Mastogiorgio\", viene usato per definire l'infermiere degli istituti psichiatrici."}
{"id": "3499122", "revid": "6923", "url": "https://it.wikipedia.org/wiki?curid=3499122", "title": "Circoscrizione Francia sud-orientale", "text": "La Circoscrizione Francia sud-orientale \u00e8 uno dei collegi elettorali in cui \u00e8 stata suddivisa la Francia per le elezioni del Parlamento europeo. Essa coincide con l'area coperta dalle regioni di Corsica, Provenza-Alpi-Costa Azzurra e Rodano-Alpi.\nIl collegio comprende una popolazione di circa abitanti, ed elegge 13 eurodeputati (con una rappresentanza di 1 parlamentare ogni abitanti)."}
{"id": "3499123", "revid": "110157", "url": "https://it.wikipedia.org/wiki?curid=3499123", "title": "Formuladeildin 2011", "text": "La Formuladeildin 2011 (detta anche \"Vodafonedeildin\" per motivi di sponsorizzazione) \u00e8 stata la 69\u00aa edizione della massima divisione del calcio faroese. La stagione \u00e8 iniziata il 9 aprile e si \u00e8 conclusa il 21 ottobre. Il B36 T\u00f3rshavn ha vinto il titolo per l'ottava volta.\nFormula.\nLe 10 squadre partecipanti si sono affrontate tre volte, per un totale di 27 giornate.\nLa squadra campione delle Isole F\u00e6r \u00d8er ha ottenuto il diritto a partecipare alla UEFA Champions League 2012-2013 partendo dal primo turno preliminare.\nLa vincitrice della Coppa nazionale \u00e8 stata ammessa alla UEFA Europa League 2012-2013 partendo dal secondo turno preliminare.\nLe squadre classificate al secondo e terzo posto sono state ammesse alla UEFA Europa League 2012-2013 partendo dal primo turno preliminare. Dato che la seconda classificata, l'EB/Streymur ha vinto la Coppa nazionale, il suo posto \u00e8 andato alla quarta classificata.\nLe ultime due classificate sono retrocesse direttamente in 1. deild."}
{"id": "3499124", "revid": "1226", "url": "https://it.wikipedia.org/wiki?curid=3499124", "title": "Testo di partenza", "text": "Nella traduzione, il testo di partenza (TP) \u00e8 un testo scritto che deve essere tradotto in un\u2019altra lingua.\nUn testo di partenza \u00e8 un testo scritto in una data lingua di partenza che deve essere, o \u00e8 stato, tradotto in un\u2019altra lingua. In traduzione, un testo di partenza (TP) \u00e8 trasformato in un testo di arrivo (TA).\nSecondo la definizione del traduttologo e linguista britannico Jeremy Munday, il processo di traduzione effettuato tra due lingue differenti implica la trasformazione di un testo di partenza, scritto in una data lingua di partenza, in un testo d\u2019arrivo (TA), scritto in un\u2019altra lingua (generalmente chiamata lingua d\u2019arrivo - LA).\nTeorie.\nGli studiosi hanno identificato diversi approcci alla traduzione. Eugene Nida, linguista e traduttore statunitense, ha contributo allo sviluppo della scienza della traduzione e delle teorie della traduzione con l\u2019elaborazione del concetto di equivalenza, attuando una distinzione tra equivalenza dinamica (o funzionale) ed equivalenza formale, che rappresentano due modi diversi di affrontare il testo di partenza. Secondo la teoria dell\u2019equivalenza dinamica, il traduttore ha l'obiettivo di riprodurre nel testo di arrivo la funzione del testo di partenza, adattandolo in modo che veicoli il messaggio, senza necessariamente rispettarne la forma. Al contrario, la teoria dell\u2019equivalenza formale tende a salvaguardare la struttura del testo di partenza nel processo traduttivo, senza preoccuparsi di veicolare in modo chiaro il messaggio al destinatario.\nPre-editing.\nL\u2019avvento delle nuove tecnologie ha permesso ai traduttori di poter operare anche con l\u2019ausilio dei computer. In particolare, si possono distinguere due diversi tipi di traduzione che utilizzano macchine: la traduzione automatica e la traduzione assistita. Quest\u2019ultima \u00e8 quella pi\u00f9 diffusa poich\u00e9 il computer funge solo da supporto al traduttore che svolge il lavoro di traduzione. Nel caso della traduzione automatica, invece, \u00e8 il computer a compiere l'intero lavoro di traduzione. Generalmente, le traduzioni automatiche si basano oggi su metodi statistici e reti neurali, anche se i risultati non possono sempre essere definiti di ottimo livello. Per contrastare questo problema, il traduttore pu\u00f2 operare sul testo di partenza attraverso l\u2019attivit\u00e0 di pre-editing, ossia l'operazione di preparazione di un testo per la macchina al fine di assicurare che il risultato sia una traduzione di qualit\u00e0 pi\u00f9 elevata. Tra le molteplici correzioni che un traduttore pu\u00f2 effettuare su un testo di partenza vi sono: la correzione di errori ortografici o di spaziatura, l\u2019eliminazione delle forme passive e impersonali, l\u2019esplicitazione del soggetto e la semplificazione dei sintagmi nominali troppo complessi. Tutte queste operazioni sono effettuate al fine di ridurre l\u2019ambiguit\u00e0 ed ampliare la trasparenza del testo di partenza in modo che il computer, che lavora essenzialmente attraverso algoritmi, sia in grado di fornire un buon risultato finale. Contrapposta all\u2019attivit\u00e0 di pre-editing, si trova l\u2019attivit\u00e0 di che pu\u00f2 essere effettuata dopo la traduzione automatica sul testo d\u2019arrivo, sempre per migliorarne la qualit\u00e0."}
{"id": "3499126", "revid": "767487", "url": "https://it.wikipedia.org/wiki?curid=3499126", "title": "Gli uomini della notte", "text": "Gli uomini della notte (\"Outside the Law\") \u00e8 un film del 1930 scritto, prodotto e diretto da Tod Browning. Rifacimento sonoro de \"Il fuorilegge\", versione muta, diretta da Browning nel 1920, con Priscilla Dean e Lon Chaney. Quest'ultimo avrebbe potuto interpretare anche questa nuova versione ma ne fu impedito dalla malattia, il cancro alla gola che lo avrebbe portato alla morte il 26 agosto di quello stesso anno.\nTrama.\nHarry 'Fingers' O'Dell progetta una rapina da mezzo milione di dollari in una banca che si trova nel territorio del boss Cobra Collins.\nProduzione.\nLa lavorazione del film, prodotto dall'Universal Pictures, inizi\u00f2 il 21 maggio 1930. Per il sonoro, fu usato il sistema Movietone.\nDistribuzione.\nIl copyright del film, richiesto dalla Universal Pictures Corp., fu registrato il 2 agosto 1930 con il numero LP1517.\nDistribuito dall'Universal Pictures, il film usc\u00ec nelle sale cinematografiche statunitensi il 18 settembre 1930 presentato da Carl Laemmle.\nDate di uscita.\nIMDb\nAlias"}
{"id": "3499132", "revid": "6923", "url": "https://it.wikipedia.org/wiki?curid=3499132", "title": "Circoscrizione Massiccio Centrale-Centro", "text": "La Circoscrizione Massiccio Centrale-Centro \u00e8 stato uno dei collegi elettorali in cui \u00e8 stata suddivisa la Francia per le elezioni del Parlamento europeo. Essa coincide con l'area coperta dalle regioni dell'Alvernia, Centro-Valle della Loira, e Limosino.\nIl collegio comprendeva una popolazione di circa abitanti, e ha eletto 6 europarlamentari tra il 2004 e il 2009, ridotti a 5 tra il 2009 e il 2019 (con una rappresentanza di 1 deputato ogni abitanti)."}
{"id": "3499134", "revid": "40823229", "url": "https://it.wikipedia.org/wiki?curid=3499134", "title": "Iperoressia", "text": ""}
{"id": "3499136", "revid": "1544245", "url": "https://it.wikipedia.org/wiki?curid=3499136", "title": "Circoscrizione \u00cele-de-France", "text": "La Circoscrizione \u00cele-de-France \u00e8 stato uno dei collegi elettorali in cui \u00e8 stata suddivisa la Francia per le elezioni del Parlamento europeo. Essa coincide con l'area coperta dalla regione dell'\u00cele-de-France.\nIl collegio comprendeva una popolazione di circa abitanti e ha eletto 14 europarlamentari tra il 2004 e il 2009, poi ridotti a 13 tra il 2009 e il 2014 e successivamente aumentati a 15 tra il 2014 e il 2019 (con una rappresentanza di 1 parlamentare ogni persone)."}
{"id": "3499140", "revid": "1543377", "url": "https://it.wikipedia.org/wiki?curid=3499140", "title": "L'impero dei mostri - La vita prima dei dinosauri", "text": "L'Impero dei Mostri: la vita prima dei Dinosauri (\"Walking with Monsters\" nella versione originale) \u00e8 una serie di documentari televisivi del 2005 divisa in tre episodi, prodotta dalla BBC Natural History Unit, che tratta della vita degli animali del Paleozoico, come gli artropodi, pesci, anfibi, sinapsidi e rettili. Come con le precedenti serie di documentari della serie di \"Walking with ...\", \u00e8 narrato in originale da Kenneth Branagh. La serie si basa sulle conoscenze di oltre 600 scienziati e raffigura la storia della vita del Paleozoico, dal Cambriano (530 milioni di anni fa) al Triassico inferiore periodo (248 milioni di anni fa). Come tutti i documentari della serie il documentario \u00e8 scritto e diretto da Tim Haines. Come tutti gli altri documentari della BBC, nella versione americana alla serie viene cambiato il titolo in \"Walking with Monsters: life before dinosaur\", titolo che \u00e8 stato tradotto per la versione italiana con \"L'impero dei Mostri: la vita prima dei Dinosauri\". Al 58\u00b0 Primetime Emmy Awards nel 2006, la serie ha vinto il premio Emmy nella categoria Outstanding dei Programmi di Animazioni (per la programmazione di un'ora o pi\u00f9).\nAccuratezza scientifica.\nOvviamente, a causa del periodo in cui \u00e8 stata girata la serie molte delle illustrazioni, informazioni e ricostruzioni degli animali oggi non sono pi\u00f9 attendibili e oggi considerate errate::\nNel primo episodio, il \"Cephalaspis\" non visse nel periodo Siluriano (i suoi resti, infatti, risalgono solo al Devoniano inferiore) e non si \u00e8 evoluto dall\"'Hynerpeton\". Sempre nel primo episodio, lo \"Pterygotus\" non era lungo tre metri e non fu l'artropode pi\u00f9 grande mai esistito, anche se il programma \u00e8 stato creato prima della scoperta del \"Jaekelopterus\", l'artopode pi\u00f9 grande di tutti i tempi.\nNel secondo episodio, il \"Petrolacosaurus\" non poteva essere l'antenato dell\"'Edaphosaurus\", poich\u00e9 il primo era un diapside, mentre il secondo era un sinapside.\nNel terzo episodio, il \"Diictodon\" e il \"Rhinesuchus\" vissero in Sudafrica, non in Siberia. Sempre il \"Diictodon\" non poteva essere l'antenato del \"Lystrosaurus\", poich\u00e9 i resti pi\u00f9 antichi di questo terapside risalgono al Permiano superiore, l'era ove prosperava ancora il \"Diictodon\". Alla fine del terzo episodio, l'Euparkeria viene visto evolversi in un \"Allosaurus\". Tuttavia, l\"'Euparkeria\" non era un progenitore dei dinosauri, ma solo un lontano parente.\nEpisodi.\nA differenza delle serie precedenti, ogni periodo che compare durante l'episodio viene analizzato con \"specifiche tecniche\" evidenziando i tratti specifici di quel periodo (posizione dei reperti fossili di quel periodo, il contenuto di ossigeno/temperatura globale e pericoli)\n\"Gli abitanti delle acque\".\nLa prima puntata inizia con l'illustrazione della teoria dell'impatto gigante, in cui viene ipotizzato che circa 4,4 miliardi di anni fa l'impatto con la Terra di un corpo chiamato Theia, che cre\u00f2 abbastanza materiale nell'orbita circumterrestre da formare la Luna. L'episodio si concentra poi sull'esplosione cambriana, che diede origine alla diversificazione della vita nelle acque primordiali del mondo. Nascono i primissimi predatori, come lo strano artropode \"Anomalocaris\" che si nutre di trilobiti. Due \"Anomalocaris\" combattono tra di loro e l'esemplare perdente ormai ferito viene infastidito da un banco di \"Haikouichthys\", descritti come i primissimi vertebrati.\nAnimali presenti:\n\"Anomalocaris'Haikouichthys'Redlichia\" (identificato come trilobite)Medusa\nL'episodio passa nel periodo Siluriano, dove animali simili all\"'Haikouichthys\" si sono evoluti nei primi pesci, come il \"Cephalaspis\". Tuttavia, questi animali sono predati dallo scorpione marino \"Brontoscorpio\" che insegue un \"Cephalaspis\" ma cade vittima del gigantesco eurypteride \"Pterygotus\". In seguito un branco di \"Cephalspis\" migra nelle acque pi\u00f9 basse per deporre le uova, ricordando la rotta delle navigazione grazie al loro avanzato cervello da vertebrati. Mentre attraversano un crinale poco profondo, vengono attaccati da diversi \"Brontoscorpio\", che vengono raffigurati come i primi animali in grado di camminare sulla terra ferma. Numerosi pesci vengono uccisi, ma la maggior parte di loro riescono ad arrivare nelle acque per deporre le uova. Uno degli scorpioni per\u00f2, perde l'occasione di cacciare per cambiare il proprio esoscheletro.\nAnimali presenti:\n\"Cephalaspis'Brontoscorpio'Pterygotus\"\"Cameroceras\"SpugnaRiccio di mare\"Cooksonia\" (identificata come pianta)\nUna breve sequenza raffigura il \"Cephalaspis\" che si evolve nell\"Hynerpeton\", un tetrapode anfibio che ora caccia gli artropodi suoi contemporanei, in quanto le loro dimensioni si sono ridotte. Nonostante sia in grado di muoversi sulla terraferma, l'\"Hynerpeton\" deve ancora rimanere in prossimit\u00e0 dell'acqua per mantenere umido il corpo e per riprodursi. Tuttavia in acqua, l'\"Hynerpeton\" \u00e8 ancora preda dei grandi pesci predatori: un maschio viene attaccato da uno \"Stethacanthus\" che viene a sua volta mangiato da un\" Hyneria\" di due tonnellate, che insegue l'anfibio fin fuori dall'acqua, anche se quest'ultimo riesce a salvarsi. Durante la notte, il maschio di \"Hynerpeton\" scaccia un rivale, e la mattina seguente il maschio cerca di accoppiarsi con una femmina sulla riva, ma vengono attaccati dall\"Hyneria\" che usa le sue potenti pinne per camminare sulla terra e afferra il maschio che viene trascinato dal predatore in acqua e divorato. Tuttavia, il maschio era riuscito a fecondare le uova della femmina che vengono deposte in acqua. La sequenza finale raffigura come le uova dal guscio molle tipiche degli anfibi vengono sostituite dalle uova dal guscio duro dei rettili, che si evolveranno di li a poco. Tuttavia la sequenza mostra che i rettili non si curano delle loro uova, dato che vengono lasciate in balia dei predatori, come i ragni gigante, prefigurando il ritorno degli artropodi giganti.\nAnimali presenti:\n\"Hynerpeton'Hyneria'Stethacanthus\"Scorpione\"Petrolacosaurus\"Mesothelae\n\"Il principio dei rettili\".\nIl secondo episodio mostra le foreste paludose del Carbonifero, dove i livelli di ossigeno nell'atmosfera sono molto pi\u00f9 elevati rispetto ai giorni nostri permettendo agli anthropodi terrestri di raggiungere grandi dimensioni, come il mesothele gigante, la \"Meganeura\", una libellula gigante, e l\"'Arthropleura\", un parente gigante dei moderni millepiedi. Nelle foreste del Carbonifero, un mesothele gigante caccia un \"Petrolacosaurus\", che le viene rubato da una \"Meganeura\", e scopre che la sua tana \u00e8 stata allagata mentre era a caccia. Mentre cerca una nuova tana, il mesothele passa vicino a uno stagno pieno di \"Proterogyrinus\". In seguito, il mesothele viene inseguito da un\u2019\"Arthropleura\", che viene poi uccisa in uno scontro con un \"Proterogyrinus\". Il mesothele infine riesce a trovare un'altra tana, che viene abbandonata da un altro \"Petrolacosaurus\". Durante la notte, arriva una terribile tempesta e a causa degli alti livelli di ossigeno l'atmosfera \u00e8 molto combustibile perci\u00f2 le cose bruciano molto pi\u00f9 in fretta, e il pi\u00f9 piccolo fulmine pu\u00f2 provocare un incendio. Incuranti del pericolo, i \"Proterogyrinus\" escono dall'acqua e si cibano delle \"Meganeura\" costrette a rifugiarsi a terra dalla tempesta. In seguito, un fulmine d\u00e0 origine a un incendio boschivo, devastando tutto ci\u00f2 che incontra. La mattina successiva, un \"Petrolacosaurus\" sopravvissuto trova e mangia la carcassa carbonizzata del mesothelae, il cui cunicolo era stato centrato da un fulmine.\nAnimali presenti:\nMesothelae\"Petrolacosaurus'Meganeura'Arthropleura\"\"Proterogyrinus\" (identificato come anfibio)\nL'episodio si sposta nel Permiano inferiore, dove le foreste paludose del Carbonifero sono state sostituite con le pi\u00f9 avanzate conifere che riescono a contrastare i cambiamenti climatici. Il \"Petrolacosaurus\" e gli altri pochi diapsidi si sono evoluti in sotto-gruppo di creature chiamato pelicosauri come l'erbivoro \"Edaphosaurus\", animali simili a rettili ma pi\u00f9 strettamente imparentati con i mammiferi. Gli \"Edaphosaurus\" vivono in branchi e hanno superato i loro contemporanei artropodi in termini di dimensioni. Una femmina incinta di \"Dimetrodon\", un altro pelycosauro carnivoro, inizia a dare la caccia al branco di \"Edaphosaurus\", riuscendo a uccidere un giovane individuo, ma \u00e8 costretta ad abbandonare la sua preda poich\u00e9 l'odore della carcassa ha attirato altri \"Dimetrodon\", tutti maschi pi\u00f9 grandi e aggressivi di lei. Dovendo deporre le sue uova, la femmina di \"Dimetrodon\" costruisce un nido, allontanando il reptiliomorpho \"Seymouria\". Qualche tempo dopo aver deposto le sue uova, un'altra femmina di \"Dimetrodon\" incinta cerca di rubargli in nido, ma dopo un lungo duello, la femmina protagonista allontana l'intrusa, ma ne esce ferita e affaticata. Un maschio di \"Dimetrodon\" si avvicina al nido ormai indifeso, ma per fortuna uccide il \"Seymouria\" e lascia le uova illese. Alla fine le uova si schiudono e il legame della madre con la sua prole viene reciso. I piccoli una volta usciti scappano subito rifugiandosi sugli alberi per scampare ai \"Dimetrodon\" adulti cannibali. Alla fine dell'episodio, viene detto che animali come il \"Dimetrodon\" si evolveranno nei successivi gorgonopsi e il narratore afferma che i rettili continueranno a evolversi stringendo i denti per la loro supremazia sul mondo.\nAnimali presenti:\n\"Dimetrodon'Edaphosaurus'Seymouria\" (identificato come anfibio)Gorgonopside\n\"Scontro tra titani\".\nIl terzo episodio prende luogo nel Permiano superiore, nel supercontinente di Pangea, che \u00e8 stato coperto da un vasto e inospitale deserto. In questo clima arido e secco, i primi terapsidi, hanno un aspetto pi\u00f9 da mammifero che da rettile, e lottano per la sopravvivenza al fianco di altri animali. In questo luogo inospitale un vecchio \"Scutosaurus\", un lontano parente delle tartarughe, viene ucciso da una femmina di \"Inostrancevia\", un tipo di gorgonopside, che si unisce in seguito ad altri suoi simili intorno a una piccola pozza d'acqua. Nella zona vivono anche i \"Diictodon\", piccoli dicynodonti scavatori. Nella pozza vive anche un \"Rhinesuchus\", che spinto dalla disperazione e dalla fame cerca di tendere un agguato alla femmina di \"Inostrancevia\", senza successo. Alla pozza arriva anche una mandria di \"Scutosaurus\", che prosciuga buona parte dell'acqua. La femmina di \"Inostrancevia\" cerca di catturare una coppia di \"Diictodon\", ma senza successo. Di ritorno alla pozza d'acqua, la femmina dissotterra il \"Rhinesuchus\", avvolto in un \"bozzolo\", utilizzato per sopravvivere alla siccit\u00e0. Essendo in uno stato di torpore, il \"Rhinesuchus\" \u00e8 impotente e viene rapidamente ucciso. Alla fine, una tremenda tempesta di sabbia imperversa nel deserto, uccidendo tra gli altri la femmina di \"Inostrancevia\", preannunciando l'imminente estinzione di massa del Permiano-Triassico.\nAnimali presenti:\n\"Inostrancevia\" (identificato come gorgonopside)\"Diictodon\"\"Rhinesuchus\" (identificato come labirintodonte)\"Scutosaurus\"\nAnimali come il \"Diictodon\" sopravvissuti all'estinzione del Permiano-Triassico, si sono evoluti in una nuova generazione di rettili come i \"Lystrosaurus\". I \"Lystrosaurus\" sono animali che si muovono in branchi e devono migrare frequentemente per trovare del fogliame fresco. Viene inoltre introdotto il piccolo insettivoro \"Euparkeria\", raffigurato (erroneamente) come un antenato dei dinosauri. Mentre passano attraverso una vallata, la mandria di \"Lystrosaurus\" viene attaccata dai velenosi \"Euchambersia\", e un esemplare viene ucciso. Lungo il cammino la mandria deve attraversare un fiume, ma mentre lo attraversa molti esemplari vengono uccisi da numerosi \"Proterosuchus\". Sebbene molti vengono uccisi, la maggior parte dei \"Lystrosaurus\" riesce a fuggire e a continuare la loro migrazione. Il narratore spiega che, nonostante i \"Lystrosaurus\", abbiano predominato la terra, alla fine nel giro di 15 milioni di anni, il mondo si riprender\u00e0 integralmente dall'estinzione di massa del Permiano-Triassico e la conseguente riduzione di tutti i rettili simili a mammiferi, significa che i mammiferi sono destinati a vivere nell'ombra, mentre una nuova generazione di animali sta per dominare la Terra. L'episodio si conclude con un\u2019\"Euparkeria\" faccia a faccia con un \"Proterosuchus\". In una rapida evoluzione l' \"Euparkeria\" si evolve in un \"Allosaurus\" e la scena taglia su uno squarcio nel Giurassico superiore, mostrando la grande biodiversit\u00e0 di animali che aspetta il mondo durante il Mesozoico, segnando la fine de \"L'era dei Mostri\" e dando finalmente inizio all'Era dei Dinosauri.\nAnimali presenti:\n\"Lystrosaurus'Euparkeria'Proterosuchus\" (identificato come \"Chasmatosaurus\")\"Euchambersia\" (identificato come terocefalo)Libellula\nTriassico superiore (220 milioni di anni fa)/Giurassico superiore (150 milioni di anni fa)(tutti non identificati):\n\"Allosaurus'Stegosaurus'Diplodocus'Anurognathus'Brachiosaurus\"\"Epanterias\"\nEvoluzione.\nNel programma viene mostrata l'evoluzione delle creature:\n\"Haikouichthys\" \u2192\"Cephalaspis\" \u2192\"Hynerpeton\" \u2192\"Petrolacosaurus\" \u2192\"Edaphosaurus\"\n\"Dimetrodon\" \u2192\"Inostrancevia\"\n\"Diictodon\" \u2192\"Lystrosaurus\"\n\"Euparkeria\" \u2192\"Allosaurus\"\nVoci correlate.\nAltre serie appartenenti alla trilogia originale di \"Walking with...\" come \"L'impero dei mostri\":\nAltre miniserie ed episodi speciali:"}
{"id": "3499141", "revid": "287204", "url": "https://it.wikipedia.org/wiki?curid=3499141", "title": "Suor Therese", "text": "Suor Therese (\"Soeur Th\u00e9r\u00e8se.com\") \u00e8 una serie televisiva francese in onda su Rete 4. Dal 28 maggio 2013 la serie sbarca in replica nel pomeriggio di LA7.\nTrama.\nLa protagonista \u00e8 Suor Therese, ex poliziotta che, dopo la separazione dal marito, G\u00e9rard Bonaventure, si ritira in convento dimettendosi da poliziotta. Dopo circa una decina di anni, Suor Therese, dietro la spinta della madre superiora, appassionata di romanzi gialli, aiuta chi ha bisogno di lei e del suo appoggio nel risolvere i casi criminali."}
{"id": "3499142", "revid": "436907", "url": "https://it.wikipedia.org/wiki?curid=3499142", "title": "Cabarettombola", "text": "Cabarettombola \u00e8 un album di Federico Salvatore, pubblicato dall'etichetta discografica Zeus nel 1992."}
{"id": "3499143", "revid": "40823352", "url": "https://it.wikipedia.org/wiki?curid=3499143", "title": "Polifagia nervosa", "text": ""}
{"id": "3499144", "revid": "838137", "url": "https://it.wikipedia.org/wiki?curid=3499144", "title": "Circoscrizione Territori d'oltremare francesi", "text": "La circoscrizione Territori francesi d'oltremare () fu un collegio elettorale francese che esprimeva tre eletti al parlamento europeo.\nCostituita nel 2004, era estesa su tutta la Francia d'oltremare e la rappresentanza era di un eurodeputato ogni circa abitanti.\nFu soppressa prima delle elezioni europee del 2019 nel quadro dell'accorpamento in Francia di tutti i collegi in un'unica circoscrizione elettorale nonostante le critiche da parte degli abitanti dei territori d'oltremare i quali paventarono il venir meno della rappresentativit\u00e0 delle regioni pi\u00f9 lontane dalla Francia metropolitana.\nRipartizioni della circoscrizione Territori d'oltremare francesi.\nNelle elezioni europee del 2009 la circoscrizione \u00e8 stata divisa in tre sezioni."}
{"id": "3499145", "revid": "93920418", "url": "https://it.wikipedia.org/wiki?curid=3499145", "title": "Stars (Ti.Pi.Cal.)", "text": "Stars \u00e8 un singolo del gruppo musicale dance italiano Ti.Pi.Cal., pubblicato il 14 maggio 2011 in collaborazione con Josh.\nSi tratta del primo brano inciso e pubblicato dal gruppo dopo la loro riunione ufficiale, avvenuta nel luglio 2010. Il brano, registrato a Palermo da labmusic, racconta storie di vita che illuminano la notte come stelle cadute dal cielo."}
{"id": "3499146", "revid": "827882", "url": "https://it.wikipedia.org/wiki?curid=3499146", "title": "La signora di Wildfell Hall", "text": "La signora di Wildfell Hall pubblicato in Italia anche con i titoli Il segreto della signora in nero o La misteriosa signora Graham (titolo originale in inglese: \"The Tenant of Wildfell Hall\") fu il secondo romanzo epistolare scritto da Anne Bront\u00eb e pubblicato per la prima volta nel 1848 con lo pseudonimo di \"Acton Bell\". La storia \u00e8 quella di Helen Graham che fugge da un matrimonio infelice, argomento sbagliatissimo secondo Charlotte che \u00e8 l'agente letterario di Anne. \nQuesto atteggiamento \u00e8 forse dovuto alla volont\u00e0 di proteggere la sorella ma pi\u00f9 probabilmente \u00e8 legato al fatto che il personaggio \"cattivo\" \u00e8 basato sulla figura del loro fratello ribelle. Le accurate descrizioni della brutalit\u00e0 e dell'alcolismo e il linguaggio deplorevole utilizzato non vengono apprezzati dalla critica."}
{"id": "3499150", "revid": "599013", "url": "https://it.wikipedia.org/wiki?curid=3499150", "title": "Ernst Stojaspal", "text": "Carriera.\nFu per 5 volte capocannoniere della Bundesliga austriaca (1946, 1947, 1948, 1952, 1953), che vinse in 3 occasioni (1949, 1950, 1953). Vinse inoltre 2 Coppe d'Austria (1947, 1948)."}
{"id": "3499157", "revid": "599013", "url": "https://it.wikipedia.org/wiki?curid=3499157", "title": "L\u00e1szl\u00f3 Kov\u00e1cs (calciatore)", "text": "Carriera.\nClub.\nHa giocato nella prima divisione ungherese.\nNazionale.\nHa partecipato ai Mondiali del 1978."}
{"id": "3499166", "revid": "637991", "url": "https://it.wikipedia.org/wiki?curid=3499166", "title": "Angiolo Bonistalli", "text": "Era soprannominato \"Chilometro\" per la sua altezza.\nCaratteristiche tecniche.\nCentravanti alto e forte fisicamente, era particolarmente abile nel gioco aereo ma si faceva valere anche come attaccante votato al gioco di manovra.\nCarriera.\nCresciuto nel Montelupo Fiorentino, esordisce in Serie A nella stagione 1938-1939 tra le file della nel pareggio esterno per 2-2 il 18 dicembre 1938 con il . Con \"rossoneri\" toscani al termine della stagione retrocede in cadetteria, dopo 17 presenze e 5 reti.\nNella stagione 1939-1940 si trasferisce in prestito militare all', in Serie C, ottenendo il quarto posto del Girone F . L'anno successivo torna alla Lucchese, in Serie B, dove chiude la stagione al decimo posto.\nNel 1941 torna a giocare in Serie A, con il , club con cui esordisce il 14 dicembre nel pareggio esterno per 2-2 con il . Con i liguri retrocede in cadetteria al termine della Serie A 1942-1943.\nA causa dell'occupazione Alleata del meridione il normale svolgimento del campionato di calcio italiano viene stravolto; al suo posto viene istituito nel nord Italia il Campionato Alta Italia 1944 che vede scontrarsi societ\u00e0 che militavano in serie diverse e Bonistalli con il Liguria si trova disputare il Campionato della Zona Piemonte-Liguria, chiuso al quarto posto. Nel 1944 disputa con il la Coppa Meneghetti Marucco.\nNel 1945 \u00e8 ingaggiato dal , con cui ottiene il quinto posto del Girone B della Serie B-C Alta Italia 1945-1946. Nel 1946 torna giocare in Serie A, al , club con cui esordisce il 6 ottobre nel pareggio casalingo a reti bianche contro l'. In \"rossoblu\" ottiene il decimo posto finale in coabitazione con altre tre squadre.\nNel 1947, rientrato al Como, viene ceduto al , in cadetteria. In biancorosso ottiene il nono posto del Girone B della Serie B 1947-1948, piazzamento che comporter\u00e0 la retrocessione in terza serie. Nelle tre stagioni giocate in Serie C con gli emiliani il massimo risultato ottenuto \u00e8 il sesto posto del Girone B della Serie C 1949-1950. Bonistalli \u00e8 l'ottavo marcatore di sempre del con 52 reti totali.\nNel 1951, svincolatosi dal Piacenza, si trasferisce alla Rivergarese, formazione dilettantistica della provincia di Piacenza con cui conclude la carriera agonistica nel 1954 ricoprendo il doppio ruolo di allenatore e giocatore nella stagione 1952-1953.\nDopo il ritiro.\nGi\u00e0 a partire dagli ultimi anni della carriera calcistica si impiega come cancelliere, prima a Genova, poi alla Pretura di Rivergaro e infine alla Corte d'Appello di Firenze, fino al 1973. In quello stesso anno diventa primo segretario della neonata Associazione Italiana Allenatori Calcio.\nDopo la sua scomparsa, il comune di Rivergaro gli ha intitolato una via."}
{"id": "3499169", "revid": "120556529", "url": "https://it.wikipedia.org/wiki?curid=3499169", "title": "Noglikskij rajon", "text": "Il Noglikskij rajon () \u00e8 un rajon dell'Oblast' di Sachalin, nell'Estremo oriente russo. Istituito nel 1930, ha come capoluogo Nogliki, ricopre una superficie di 11.294,8 km2 ed ospitava nel 2010 una popolazione di circa 13.000 abitanti."}
{"id": "3499171", "revid": "599013", "url": "https://it.wikipedia.org/wiki?curid=3499171", "title": "Ferenc F\u00fcl\u00f6p", "text": "Biografia.\nSuo figlio, M\u00e1rton F\u00fcl\u00f6p, era anch'egli calciatore.\nCarriera.\nNazionale.\nHa partecipato ai Mondiali del 1978."}
{"id": "3499172", "revid": "729019", "url": "https://it.wikipedia.org/wiki?curid=3499172", "title": "Vickers Vixen", "text": "Il Vickers Vixen, in inglese volpe (femmina), era un biplano realizzato dall'azienda britannica Vickers Limited nel corso degli anni venti del XX secolo.\nProgettato per l'utilizzo sia come bombardiere che come ricognitore o osservatore, trov\u00f2 impiego principalmente nell'aeronautica cilena.\nStoria.\nSviluppo.\nIl progetto del Vixen ebbe origine nel 1922 su iniziativa privata della Vickers che intendeva proporlo per la sostituzione dei velivoli da caccia Airco DH.9A e Bristol F.2 Fighter all'epoca in servizio.\nCon la designazione interna di \"Type 71\" il primo Vixen I, dotato di motore Napier Lion I, venne portato in volo nel febbraio del 1923. Dopo i primi collaudi si prefer\u00ec optare per l'impiego come bombardiere diurno: modificato nella fusoliera di maggior lunghezza, il velivolo venne identificato come \"Type 87\" Vixen II; nel corso di nuovi collaudi rivel\u00f2 prestazioni soddisfacenti.\nMalgrado i risultati delle prove l'Air Ministry consider\u00f2 il Vixen maggiormente idoneo al ruolo di ricognitore ed emise un ordinativo di 6 esemplari che, in ragione delle modifiche apportate (seppur marginali), vennero identificati a tutti gli effetti come nuovo modello dando cos\u00ec origine al Vickers Venture (designazione interna \"Type 94\").\nSempre sulla base delle versioni I e II venne realizzato un ulteriore modello da destinare all'esportazione, noto con il nome di Vickers Valparaiso che venne acquistato dalle autorit\u00e0 portoghesi.\nNel frattempo la Vickers costru\u00ec un nuovo esemplare, noto con la designazione di \"Type 91\" (Vixen III), dotato di superficie alare pi\u00f9 ampia e motorizzato con il motore Napier Lion II; anche in questo caso il velivolo non ebbe alcun successo commerciale. Nel corso del 1924 questo medesimo esemplare venne dotato di fusoliera allungata e motorizzato con un Rolls-Royce Condor III, assumendo cos\u00ec la designazione di \"Type 105\" (Vixen IV).\nNel corso del 1925 il Servicio de Aviaci\u00f3n Militar de Chile acquist\u00f2 un Valparaiso e, in seguito al positivo esito delle prove di valutazione, avanz\u00f2 un ordine per 18 esemplari equipaggiati con motore Napier Lion V che furono designati Vixen V (\"Type 116\").\nL'impiego nei climi caldi del Cile evidenzi\u00f2 alcuni aspetti critici determinati dalla struttura lignea della velatura del Vixen; per trovare soluzione a tali problemi la Vickers realizz\u00f2 due prototipi caratterizzati dalla struttura interamente metallica, denominandoli rispettivamente Vivid (\"Type 130\") e Valiant (\"Type 131\").\nDescrizione tecnica.\nIl Vickers Vixen era un biplano biposto con la fusoliera dalla struttura in tubi d'acciaio ed ali in legno. La configurazione della velatura principale era moderatamente sesquiplana; gli impennaggi erano di tipo monoplano con l'elemento orizzontale disposto sulla linea mediana della fusoliera, al di sotto della deriva.\nNelle diverse versioni che si succedettero venne ampliata l'aperura alare, che pass\u00f2 dai 40 ft del Vixen I ai 44 del Vixen V (da 12,19 a 13,41 m), ed allungata la fusoliera.\nL'equipaggio era disposto in due postazioni separate; quella anteriore era destinata al pilota mentre quella posteriore osservatore.\nIl carrello d'atterraggio era del tipo triciclo posteriore: l'elemento principale aveva le ruote disposte immediatamente davanti al bordo d'attacco dell'ala inferiore, collegate fra loro da una barra trasversale.\nIl motore della versione iniziale era un Napier Lion: si trattava di un 12 cilindri a W raffreddato a liquido; il raffreddamento era assicurato da un radiatore disposto frontalmente, davanti al motore. Nelle successive versioni del velivolo vennero installate versioni aggiornate del motore Lion oppure (specificamente nei Vixen IV e VI) vennero impiegati motori Rolls-Royce Condor (anche in questo caso si trattava di motori 12 cilindri, ma disposti a V). Nella versione Vixen VI il radiatore assunse dimensioni pi\u00f9 contenute e trov\u00f2 disposizione al di sotto della carenatura del mozzo dell'elica.\nIl Vixen poteva essere dotato di 3 mitragliatrici Lewis calibro .303 in (pari a 7,7 mm), due sparanti in avanti ed una brandeggiabile, a disposizione dell'osservatore. Il carico offensivo poteva arrivare fino a 500 lb di bombe (pari a 227 kg).\nImpiego operativo.\nL'unica forza aerea ad impiegare il Vixen fu, come detto, il \"Servicio de Aviaci\u00f3n Militar de Chile\" che ordin\u00f2 (in due momenti successivi) un totale di 18 velivoli Vixen Mk.V dotati di motore Napier Lion V.\nIl clima caldo del Cile settentrionale cre\u00f2 qualche difficolt\u00e0 ai Vixen, sia a livello strutturale (in particolare alle ali ed agli impennaggi, realizzati interamente in legno) che a livello di propulsore (stante l'elevato rapporto di compressione che caratterizzava il W-12 britannico).\nI Vixen cileni presero parte alle azioni di bombardamento operate contro le unit\u00e0 della flotta della Armada de Chile, nel corso degli episodi di ammutinamento avvenuti nell'estate del 1931, noti come \"Sublevaci\u00f3n de la Escuadra de Chile\".\nSviluppi correlati.\nCome gi\u00e0 detto, diverse furono le varianti del progetto del Vixen che (seppur caratterizzate da modifiche marginali) vennero identificate con un nome diverso:"}
{"id": "3499173", "revid": "123834374", "url": "https://it.wikipedia.org/wiki?curid=3499173", "title": "Gennaro Villelli", "text": "Biografia.\nMessinese, lasci\u00f2 la scuola per arruolarsi volontario nella prima guerra mondiale. Fu uno dei fondatori nel 1920 dei Fasci di combattimento in Sicilia, fondando quello di Messina. Nel congresso nazionale del dicembre 1921 del PNF, fu eletto nella Direzione nazionale. Dalla marcia su Roma fino al 1923 \u00e8 coordinatore regionale del movimento fascista, prima della fusione con il partito nazionalista, quando il suo posto fu preso da Alfredo Cucco. Giornalista, fond\u00f2 il quotidiano \"Il Popolo di Sicilia\", che fu il primo giornale fascista, dell'isola. Esponente dell'ala intransigente del fascismo siciliano, a met\u00e0 degli anni '20 le sue posizioni divennero minoritarie, anche perch\u00e9 venne politicamente emarginato da Michele Crisafulli Mond\u00eco. Fu Console della M.V.S.N..\nFu capitano di complemento durante la seconda guerra mondiale. La sorella \u00e8 la madre di Domenico Fisichella.\nAttivit\u00e0 parlamentare.\nNel dopoguerra ader\u00ec subito al MSI. Nel 1953 fu eletto deputato alla Camera nel Movimento Sociale Italiano nel collegio Sicilia orientale.. Mor\u00ec pochi mesi prima della conclusione della legislatura e al suo posto subentr\u00f2 Antonino La Russa."}
{"id": "3499179", "revid": "119983108", "url": "https://it.wikipedia.org/wiki?curid=3499179", "title": "Severo-Kuril'skij rajon", "text": "Il Severo-Kuril'skij rajon () \u00e8 un rajon dell'Oblast' di Sachalin, nell'Estremo oriente russo. Istituito nel 1946, ha come capoluogo Severo-Kuril'sk, ricopre una superficie di 3 501 km\u00b2. Il distretto della citt\u00e0 ospitava nel 2018 una popolazione di 2 485 abitanti.\nGeografia.\nIl rajon comprende le isole della parte settentrionale della grande catena delle Curili: Atlasov, \u0160um\u0161u, Paramu\u0161ir, Anciferov, Makanru\u0161i, Onekotan, Charimkotan, \u010cirinkotan, \u0116karma, \u0160ia\u0161kotan, Rajkoke, Matua, Ras\u0161ua, U\u0161i\u0161ir e Ketoj. Lo stretto di Diana (\u043f\u0440\u043e\u043b\u0438\u0432 \u0414\u0438\u0430\u043d\u044b), che separa a sud l'isola di Ketoi da Simu\u0161ir, divide il Severo-Kuril'skij rajon dal Kuril'skij rajon."}
{"id": "3499181", "revid": "125872984", "url": "https://it.wikipedia.org/wiki?curid=3499181", "title": "Antitaccheggio", "text": "Per antitaccheggio si intendono tutta una serie di azioni volte al contrasto del taccheggio, e si fonda operativamente sull'allestimento di accorgimenti e strumenti di controllo di vario genere, volti a garantire la sicurezza dei beni esposti al pubblico, tipicamente in negozi e centri commerciali (ma esistono applicazioni appositamente studiate anche per utilizzi diversi, come musei, esposizioni e pi\u00f9 in generale tutti quei posti ove siano presenti beni esposti alla pubblica fede che debbano essere tutelati contro il furto). \nL'antitaccheggio pu\u00f2 essere svolto tanto in maniera attiva, quanto in maniera passiva. Nel primo caso si tratta sostanzialmente di vigilanza umana, eventualmente coadiuvata da strumenti volti a rendere maggiormente difficoltoso il taccheggio da parte di un malintenzionato, mentre nel secondo, \u00e8 prevista l'installazione di appositi dispositivi di allerta che, in caso di attivazione, prevedono poi sempre il controllo umano per l'effettiva verifica e successiva definizione di tutte le operazioni del caso. \nAntitaccheggio attivo.\nL'antitaccheggio svolto in modalit\u00e0 attiva, utilizzato prevalentemente nei grandi centri commerciali o negozi di grandi dimensioni, \u00e8 attuato mediante agenti, normalmente appartenenti ad istituti di vigilanza privata, utilizzati specificamente in attivit\u00e0 di sorveglianza, inclusa l'individuazione di soggetti sospetti, la loro identificazione e pedinamento volto al cogliere l'individuo durante l'atto del taccheggio o in una fase immediatamente successiva in modo che lo stesso sia immediatamente contestabile e possano essere presi tutti i provvedimenti del caso (notifica al direttore, convocazione forze dell'ordine etc...) \nDispositivi di ausilio.\nNello svolgimento delle attivit\u00e0 di antitaccheggio, \u00e8 possibile che gli agenti vengano coadiuvati da una serie di dispositivi che sono principalmente volti a diminuire il rischio di taccheggio eliminando alla radice la possibilit\u00e0 che un malintenzionato possa occultare il bene oggetto di furto in contenitori (borse, zaini, sacchetti, etc...) di sua propriet\u00e0, facendoli eventualmente passare come oggetto di acquisto in altro esercizio.\nTali dispositivi sono principalmente composti da:\n- Armadietti metallici dotati di chiave: in questo caso l'adetto all'attivit\u00e0 di antitaccheggio ferma all'ingresso gli avventori in possesso di borse di grandi dimensioni, zaini voluminosi, sacchetti particolarmente ampi, marsupi, etc, negando l'ingresso in caso gli stessi non vengano riposti in appositi armadietti sorvegliati (tipicamente posti nelle immediate vicinanze della postazione dell'agente) e dotati di chiave che rimane al proprietario dei beni per tutto il tempo di permanenza del medesimo all'interno dell'attivit\u00e0. Terminati gli acquisti lo stesso si reca presso gli stessi armadietti e con la chiave ritira quanto di sua propriet\u00e0.\n- Dispositivi di sigillo: in questo caso l'attivit\u00e0 dell'addetto di vigilanza resta la medesima (fermare chi cerca di entrare con contenitori di grandi dimensioni) ma invece che richiedere la conservazione dei medesimi in appositi armadietti, lo stesso procede a sigillare mediante dispositivi diversi (o con buste di polietilene/nylon ad alta resistenza allo strappo sigillate a caldo o con sigilli a fascetta metallica ugualmente resistenti allo strappo e che vengono generalmente distrutti dal medesimo personale all'uscita dell'avventore) il contenitore, in modo che non sia possibile introdurvi nulla fintanto che lo stesso resta all'interno del punto vendita.\nQueste misure, pur fornendo un valido aiuto al contrasto del fenomeno, risultano talvolta eccessivamente intrusive e vengono generalmente percepite come una spaccatura del rapporto tra acquirente e venditore (di fatto viene messo in dubbio il principio dell'innocenza fino a prova contraria, considerando in anticipo, tutti dei potenziali taccheggiatori) oltre a creare delle limitazioni, talvolta eccessive, alla libert\u00e0 personale in quanto spesso sono oggetto di divieto di introduzione/sigillo anche borselli e borsette rendendo difficoltoso o impossibile l'accesso ai propri beni personali come cellulari, tablet e in alcuni casi persino gli stessi portafogli necessari per perfezionare il pagamento alle casse d'uscita.\nNormativa Antitaccheggio attivo in Italia.\nSotto quest'ultimo aspetto, in Italia la materia \u00e8 regolata dall'art. 134 del TULPS e pi\u00f9 in particolare dal decreto ministeriale n. 269 del 1\u00ba dicembre 2010. \nLa disposizione del TULPS (art. 134) individua gli istituti di vigilanza e di investigazioni private, mentre con il decreto min.le (269/2010) entrato in vigore il 16 marzo 2011, vengono disciplinati i requisiti per l'ottenimento delle licenze per gestire un istituto di vigilanza o per esercitare la professione di investigatore privato, nonch\u00e9 la specificazione dei servizi consentiti, tra cui appunto l'antitaccheggio.\nL'antitaccheggio, quindi, pu\u00f2 essere svolto, in via esclusiva, da soggetti alle dipendenze di un istituto di vigilanza o di investigazioni private, peraltro, per questi ultimi, dotati di specifica licenza. \nLa nuova normativa definisce in maniera esaustiva l'attivit\u00e0 di antitaccheggio. Per gli istituti di vigilanza si parla di 'vigilanza antitaccheggio' (art. 3, comma 2, punto d), indicando il servizio svolto presso negozi, supermercati, ipermercati, grandi magazzini e simili, finalizzato alla prevenzione del reato di danneggiamento, furto, sottrazione ovvero di appropriazione indebita dei beni esposti alla pubblica fede. Per gli istituti di investigazioni private, si tratta di una licenza specifica, che consente l'espletamento del cosiddetto \"antitaccheggio investigativo\", definito, pi\u00f9 tecnicamente (art. 5, comma 1, punto aIII) come 'attivit\u00e0 di indagine in ambito commerciale'. Si tratta, in particolare, dell'ipotesi di richiesta dal titolare dell'esercizio commerciale volta all'individuazione ed all'accertamento delle cause che determinano, anche a livello contabile, gli ammanchi e le differenze inventariali nel settore commerciale, anche mediante la raccolta di informazioni reperite direttamente presso i locali del committente.\nAntitaccheggio passivo.\nPer antitaccheggio passivo si intendono tutto quell'insieme di dispositivi tecnologici, generalmente installati sugli stessi beni da proteggere, che provvedono a segnalare agli addetti (vigilanti o semplici commessi) il verificarsi di un episodio di taccheggio. Sar\u00e0 poi un controllo effettuato dai medesimi, a confermare o meno l'avvenuto furto e ad intraprendere tutte le azioni del caso.\nQuesta tipologia di dispositivi elettronici hanno avuto una rapida evoluzione nel corso degli anni e sono principalmente costituiti da due componenti: la prima viene apposta sul bene da proteggere, mentre la seconda \u00e8 posta agli ingressi/uscite del punto vendita o ad una congrua distanza da essi o parallelamente alle casse, lato uscita.\nSistemi Magneto-Acustici.\nQuesta famiglia di sistemi, uti\u00adlizza delle placche e/o delle etichette, con\u00adte\u00adnenti delle sot\u00adtili lamelle metalliche, le quali generano un campo mag\u00adnetico ad impulsi. In seguito alle propriet\u00e0 fisiche del materiale, quando l'etichetta entra all'interno del campo magnetico generato dalle barre laterali di protezione, poste all'uscita del punto vendita, l'etichetta emette un seg\u00adnale che viene rac\u00adcolto dal sistema e che genera l'allarme acustico.\nLe placche sono generalmente fissate al bene da proteggere con un chiodo con un'intacca sul gambo che va ad inserirsi in un buco presente sulla placca medesima e tenuto fermo da un sistema di ritegno a morsa resistente alla trazione (nel caso di tentativo di forzatura per separare chiodo e placca la morsa esercita pressione sull'intacca e ne impedisce lo sfilamento). Una volta giunti in cassa l'operatore, mediante l'ausilio di un potente magnete trattiene la morsa che consente cos\u00ec la separazione tra chiodo e placca permettendo di rimuovere il sistema di protezione.\nLe etichette invece sono generalmente incollate, cucite o pinzate sul bene da proteggere, spesso in posti poco intuitivi, poco visibili o di non facile raggiungibilit\u00e0. Una volta giunti in cassa l'operatore, mediante l'ausilio di un tappetino magnetico posizionato nei pressi del lettore di codice a barre, provvede alla smagnetizzazione dell'etichetta rendendola non rilevabile dalle colonne poste agli ingressi dell'esercizio.\nSistemi RFID.\nQuesta famiglia di sistemi rappresenta l'evoluzione tecnologica dei precedenti ed ha un funzionamento concettualmente molto simile a quello del Telepass. Il Tag RFID \u00e8 posto nell'etichetta che viene posta sul bene da proteggere: all'approssimarsi dell'oggetto alle barriere di uscita, una delle due provvede ad energizzare l'etichetta che a sua volta emette un segnale che viene captato dall'altra, facendo scattare l'allarme. L'etichetta pu\u00f2 essere correttamente disattivata solo passando dalle casse, ove l'operatore provvede a passarla su un tappetino dotato di disattivatore che provvede a sovraccaricare il circuito dell'etichetta distruggendolo permanentemente.\nSistemi di neutralizzazione.\nAnalogamente a quanto accade per i sistemi di allarme, anche per i sistemi di antitaccheggio passivi sono state individuate delle strategie atte alla disattivazione o schermatura dei medesimi. I pi\u00f9 utilizzati consistono in borse con lamine laterali di piombo che, per via della sua densit\u00e0 \u00e8 in grado di schermare qualsiasi tipologia di trasmissione tra le barriere e il dispositivo antitaccheggio o, in particolare per i sistemi RFID, delle speciali borse all'interno delle quali \u00e8 stata integrata una Gabbia di Faraday che, come \u00e8 noto, \u00e8 in grado di impedire la trasmissione/ricezione delle frequenze (analogamente a quanto avviene per i furti d'auto ove speciali rimorchi da camion telonati sono dotati di tale dispositivo, per impedire la localizzazione satellitare da parte dell'antifurto)."}
{"id": "3499182", "revid": "599013", "url": "https://it.wikipedia.org/wiki?curid=3499182", "title": "Andr\u00e1s T\u00f3th (1949)", "text": "Carriera.\nClub.\nHa giocato nella prima divisione ungherese ed in quella belga.\nNazionale.\nHa partecipato ai Mondiali del 1978. In questa occasione ha realizzato su rigore, contro l'Italia, quello che sarebbe rimasto l'unico gol della sua carriera internazionale."}
{"id": "3499183", "revid": "11959", "url": "https://it.wikipedia.org/wiki?curid=3499183", "title": "Danishmendide", "text": ""}
{"id": "3499184", "revid": "110157", "url": "https://it.wikipedia.org/wiki?curid=3499184", "title": "Smirnychovskij rajon", "text": "Lo Smirnychovskij rajon () \u00e8 un rajon dell'Oblast' di Sachalin, nell'Estremo oriente russo. Istituito nel 1965, ha come capoluogo Smirnych, ricopre una superficie di 10.457 km2 ed ospitava nel 2010 una popolazione di circa 14.000 abitanti."}
{"id": "3499185", "revid": "119515906", "url": "https://it.wikipedia.org/wiki?curid=3499185", "title": "Short Film Corner", "text": "Lo Short Film Corner \u00e8 una vetrina internazionale fuori concorso del Festival di Cannes, nella quale filmmakers provenienti da tutto il mondo hanno la possibilit\u00e0 di presentare i propri cortometraggi al pubblico e ai professionisti del settore."}
{"id": "3499186", "revid": "1543377", "url": "https://it.wikipedia.org/wiki?curid=3499186", "title": "Qazaqstan Prem'er Ligasy 2011", "text": "La Premier League 2011 \u00e8 stata la 20\u00aa edizione della massima divisione del calcio kazako. La stagione \u00e8 iniziata il 6 marzo e si \u00e8 conclusa il 29 ottobre. Lo \u015eaxter ha vinto il titolo per la prima volta.\nFormula.\nIl campionato \u00e8 stato diviso in due fasi. Nella prima fase le 12 squadre partecipanti si sono affrontate in un girone di andata e ritorno, per un totale di 22 giornate.\nNella seconda fase le prime sei classificate hanno partecipato a una \"poule\" scudetto, mentre le altre si sono affrontate in una \"poule\" salvezza.\nLa squadra campione del Kazakistan ha ottenuto il diritto a partecipare alla UEFA Champions League 2012-2013 partendo dal secondo turno preliminare.\nLe squadre classificate al secondo e terzo posto della \"poule\" scudetto sono state ammesse alla UEFA Europa League 2012-2013 partendo dal primo turno preliminare.\nLa vincitrice della Coppa nazionale \u00e8 stata ammessa alla UEFA Europa League 2012-2013 partendo dal secondo turno preliminare.\nL'ultima classificata della \"poule\" salvezza \u00e8 retrocessa direttamente in Prima divisione."}
{"id": "3499188", "revid": "287204", "url": "https://it.wikipedia.org/wiki?curid=3499188", "title": "George Washington Campbell", "text": "Fu deputato, senatore, membro della suprema corte di giustizia del Tennessee, ambasciatore statunitense in Russia e 5\u00b0 Segretario degli Stati Uniti per il Tesoro dal febbraio all'ottobre del 1814. Fu il trisnonno dell'industriale italiano Gianni Agnelli.\nBiografia.\nI primi anni.\nNato in Scozia, George Washington Campbell emigr\u00f2 successivamente negli USA nello stato del Carolina del Nord nel 1772 con i suoi genitori. Studi\u00f2 quindi al \"College of New Jersey\" (poi chiamato Universit\u00e0 di Princeton) ove si diplom\u00f2 nel 1794 ed inizi\u00f2 a studiare diritto. Venne ammesso a praticare nel foro di Knoxville, nel Tennessee.\nLa carriera politica.\nEletto deputato nel 1803 per il Tennessee, prest\u00f2 servizio in questa camera dal 1805 al 1809, durante l'8\u00b0, il 9\u00ba ed il 10\u00ba congresso. Durante quest'ultimo congresso fu a capo della Ways and Means Committee. Nel 1804 egli divenne noto anche per aver condotto dei procedimenti di \"impeachment\" che coinvolsero il giudice John Pickering, del distretto del New Hampshire, ed il giudice Samuel Chase, Associate Justice of the Supreme Court of the United States.\nEgli lasci\u00f2 il congresso nel 1809 e divenne giudice del tribunale della corte suprema del Tennessee ove rimase sino al 1811.\nAl senato ed il servizio diplomatico.\nTornato in politica, Campbell divenne senatore per il Tennessee per ben due volte, dal 1811 al 1814 dopo le dimissioni di Jenkin Whiteside, e nuovamente dal 1815 al 1818. Dopo il suo primo servizio, quando si dimise l'11 febbraio 1814 ottenne l'incarico di segretario al tesoro degli Stati Uniti d'America, sotto il presidente degli Stati Uniti d'America James Madison (4\u00ba presidente). Egli fece ritorno al senato il 10 ottobre 1815 e prest\u00f2 servizio nella commissione finanziaria sino alle sue dimissioni il 20 aprile 1818; in quest'occasione egli accett\u00f2 l'incarico di ambasciatore statunitense presso l'Impero russo, incarico che mantenne sino al 1821. Campbell fu anche membro della French Spoliation Claims Commission nel 1831.\nSegretario del Tesoro.\nNominato Segretario al tesoro da James Madison, Campbell dovette fronteggiare i disordini finanziari causati dalla Guerra del 1812. Il congresso non aveva saputo recuperare la First Bank of the United States dopo la sua estinzione nel 1811 e le appropriazioni durante la guerra non risultarono disponibili, pertanto Campbell dovette convincere gli americani ad acquistare i titoli del governo che per\u00f2 vennero provvisti di esorbitanti interessi. Nel settembre del 1814 gli inglesi occuparono Washington, D.C. e ancora una volta il credito disponibile per il governo venne abbassato. Campbell non ebbe successo nella sua campagna per raccogliere denaro a favore del governo e si dimise dalla sua posizione nell'ottobre del 1814, dopo appena otto mesi di amministrazione, disilluso e malato.\nMor\u00ec nel 1848 e venne sepolto nel Nashville City Cemetery a Nashville, nel Tennessee, accanto alla moglie Harriot Stoddert Campbell."}
{"id": "3499189", "revid": "110157", "url": "https://it.wikipedia.org/wiki?curid=3499189", "title": "Tymovskij rajon", "text": "Il Tymovskij rajon () \u00e8 un rajon dell'Oblast' di Sachalin, nell'Estremo oriente russo. Istituito nel 1963, ha come capoluogo Tymovskoe, ricopre una superficie di 6.312,7 km2 ed ospitava nel 2010 una popolazione di circa 17.500 abitanti."}
{"id": "3499190", "revid": "204012", "url": "https://it.wikipedia.org/wiki?curid=3499190", "title": "George W. Campbell", "text": ""}
{"id": "3499191", "revid": "135224", "url": "https://it.wikipedia.org/wiki?curid=3499191", "title": "Manifatture Cotoniere Meridionali", "text": "La Manifatture Cotoniere Meridionali \u00e8 una azienda tessile storica, che riuniva diversi stabilimenti dell'Agro Nocerino Sarnese. \u00c8 stata pi\u00f9 nota in seguito con l'acronimo MCM.\nStoria.\nDurante il regno di Gioacchino Murat (1808-1815) alcune famiglie svizzere avviarono l'industria tessile nell'Agro Nocerino Sarnese. Il principale motivo di questa emigrazione \u00e8 l'embargo Napoleonico ai produttori ed esportatori inglesi ed americani, che danneggiava indirettamente i tessitori svizzeri. Questi avevano convenienza a trasferire le loro produzioni nel sud Italia, dove trovavano fiumi (per la forza motrice), mano d'opera contadina, gi\u00e0 esperta di tessitura che era presente in zona in forma di artigianato e produzione domestica, ed estese coltivazioni di cotone. Inoltre, dapprima il regno napoleonico, e in seguito quello borbonico, applicarono diversi incentivi economici.\nNel 1835 l'area dell'Irno presentava dunque gi\u00e0 una certa concentrazione di industria tessile.\nFederico Alberto Wenner, un industriale svizzero, giunto a Salerno nel 1829, fonda insieme ad altri suoi connazionali le industrie tessili di Fratte di Salerno.\nNel 1918 vengono nazionalizzati gli stabilimenti, con il nome di Manifatture Cotoniere Meridionali s.p.a., che nel frattempo erano passate al figlio Roberto Wenner. Oltre all'industria di Fratte il gruppo comprendeva gli stabilimenti campani di Poggioreale, Angri, Nocera, Piedimonte, Pellezzano e il Cotonificio di Spoleto.\nVicende industriali pi\u00f9 recenti.\nNel 1930 le MCM vengono acquisite dal Banco di Napoli e nel 1970 passano all'ENI.\nNel 1995 Gianni Lettieri, allora presidente dell'Unione Industriali di Napoli, acquisisce attraverso l'aggiudicazione di un bando di gara per la privatizzazione da ENI l'azienda e gli stabilimenti di Fratte, di Angri (questi ultimi posti in pieno centro cittadino) e Nocera Inferiore.\nIn seguito Lettieri cede gli stabilimenti di Angri all'imprenditore conserviero Antonino Russo. Nel 2011 Russo abbandona il progetto di riqualificare l'area industriale.\nNel corso di un'interrogazione parlamentare del 2007 il senatore Andrea De Simone ventil\u00f2 sospetti di speculazione nell'ambito della privatizzazione della MCM.\nDa parte sindacale si segnal\u00f2 altres\u00ec come, nonostante stanziamenti pubblici per lo sviluppo industriale, l'attivit\u00e0 imprenditoriale fosse stata prevalentemente di tipo immobiliare, con danno delle maestranze.\nA partire dal 2010, sull'area di Fratte viene avviata la costruzione del progetto di riqualificazione urbana secondo il Piano Regolatore redatto da Oriol Bohigas, che comprende la costruzione di un centro commerciale, un centro direzionale, tre parchi a verde e parcheggi pubblici e privati. Nell'ambito del progetto, realizzato interamente con fondi privati, i promotori prevedono di realizzare il raddoppio del Lungoirno e di cedere la storica palazzina liberty dei Wenner al Comune di Salerno quale sede/museo della storica azienda.. Il 5 dicembre 2016, viene inaugurato il centro commerciale multipiano."}
{"id": "3499192", "revid": "120082604", "url": "https://it.wikipedia.org/wiki?curid=3499192", "title": "Ju\u017eno-Kuril'skij rajon", "text": "Lo Ju\u017eno-Kuril'skij rajon () \u00e8 un rajon dell'Oblast' di Sachalin, nell'Estremo oriente russo. Istituito nel 1946, ha come capoluogo Ju\u017eno-Kuril'sk, ricopre una superficie di 1.856,1 km\u00b2 ed ospitava nel 2018 una popolazione di 11 817 abitanti.\nGeografia.\nIl rajon comprende l'isola di Kuna\u0161ir, che si trova nella parte meridionale della grande catena delle Curili, e le isole della piccola catena: \u0160ikotan e l'arcipelago delle Chabomai. Il confine settentrionale del rajon \u00e8 lo stretto di Ekaterina (\u043f\u0440\u043e\u043b\u0438\u0432 \u0415\u043a\u0430\u0442\u0435\u0440\u0438\u043d\u044b), che si trova tra Kuna\u0161ir e Iturup. A sud vari tratti di mare, tra cui lo stretto Izmeny (\u043f\u0440\u043e\u043b\u0438\u0432 \u0418\u0437\u043c\u0435\u043d\u044b) e lo stretto di Nemuro (o stretto Kuna\u0161irskij, \u041a\u0443\u043d\u0430\u0448\u0438\u0440\u0441\u043a\u0438\u0439 \u043f\u0440\u043e\u043b\u0438\u0432) lo separano dal Giappone."}
{"id": "3499194", "revid": "666668", "url": "https://it.wikipedia.org/wiki?curid=3499194", "title": "Risultati del motomondiale 1969", "text": "I risultati completi del motomondiale 1969 furono i seguenti\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11&gt;\n!width=5%|Punti"}
{"id": "3499197", "revid": "122877908", "url": "https://it.wikipedia.org/wiki?curid=3499197", "title": "Brewster Kahle", "text": "Biografia.\nKahle si \u00e8 laureato presso il Massachusetts Institute of Technology nel 1982 con una laurea in informatica (\"Computer Science &amp; Engineering\"). Condusse i suoi studi soprattutto sull'intelligenza artificiale ed ebbe come insegnanti Marvin Minsky e W. Daniel Hillis.\nKahle \u00e8 il fondatore di Internet Archive e della Open Content Alliance, organizzazioni impegnate a creare un database permanente e accessibile al pubblico di materiale digitale. Kahle \u00e8 socio della American Academy of Arts and Sciences, membro della National Academy of Engineering e fa parte del consiglio di amministrazione della Electronic Frontier Foundation, di Public Knowledge e Internet Archive; \u00e8 inoltre un membro del consiglio consultivo del \"Digital National Information Infrastructure e Preservation Program\" della Biblioteca del Congresso oltre che membro del comitato consultivo per cyberinfrastrutture della National Science Foundation.\n\u00c8 stato membro della Thinking Machines Corporation (1983-1992), presso cui ha sviluppato il sistema WAIS (\"Wide area information server\"), un precursore di tutti i sistemi di ricerca sul World Wide Web. Nel 1992 ha fondato, con Bruce Gilliat, la WAIS, Inc. (venduta ad AOL nel 1995 per 15 milioni di dollari) e, nel 1996, Alexa Internet (venduta ad Amazon.com nel 1999), di cui Giliat \u00e8 stato amministratore delegato. Nello stesso periodo ha fondato Internet Archive, che continua a dirigere e che rappresenta la sua visione di una biblioteca digitale globale e gratuita, che rende accessibili oltre ai libri anche altro materiale digitale e altri tipo di documenti, video, audio, concerti musicali liberamente redistribuibili, programmi TV, trasmissioni radio, \"istantanee\" del World Wide Web, ecc.\nNel 2010 gli \u00e8 stata conferita la laurea honoris causa in informatica dal Simmons College, dove ha studiato biblioteconomia nel 1980.\nKahle e sua moglie, Mary Austin, hanno fondato la Kahle/Austin Foundation, fondazione che supporta Internet Archive e altre organizzazioni no-profit. La fondazione supporta economicamente anche la Free Software Foundation per il Progetto GNU."}
{"id": "3499206", "revid": "1318658", "url": "https://it.wikipedia.org/wiki?curid=3499206", "title": "Muhammad ibn Idris al-Shafi'i", "text": "Fu attivo in materia giuridica e il suo insegnamento alla fine port\u00f2 alla scuola giuridica sciafeita di \"fiqh\". \u00c8 spesso chiamato Imam al-Sh\u0101fi\u02bf\u012b ed \u00e8 considerato uno dei principali fondatori della giurisprudenza islamica.\nBiografia.\nLa biografia di al-Sh\u0101fi\u02bf\u012b \u00e8 molto difficile da stilare. La biografia pi\u00f9 antica risale a Ibn Ab\u012b \u1e24\u0101tim al-R\u0101z\u012b (morto nel 939) che non \u00e8 altro che una raccolta di aneddoti, alcuni dei quali fantasiosi. La prima biografia reale \u00e8 di al-Bayhaqi (morto nel 1066), anch'essa comunque piena di pie narrazioni leggendarie. Le successive sembrano costituire invece una lettura ragionevole.\nAl-Sh\u0101fi\u02bf\u012b apparteneva alla trib\u00f9 Quraysh e al clan dei Banu Muttalib, strettamente imparentato con quello dei Banu Hashim, a cui appartennero Maometto e i califfi abbasidi. Di conseguenza, egli aveva collegamenti nelle pi\u00f9 alte sfere sociali, ma crebbe in povert\u00e0.\nEra nato a Gaza e si trasfer\u00ec con la famiglia a La Mecca quando aveva circa due anni. Si narra che abbia studiato nella \"Scuola della Mecca\" (che potrebbe anche non essere esistita, anche se alcuni studiosi hanno riferito essere attiva). Si trasfer\u00ec quindi a Medina per insegnare agli altri il messaggio dell'Islam e per essere allievo di Malik ibn Anas.\nQuindi si spost\u00f2 di nuovo a Mecca, a Baghdad e infine in Egitto, dove mor\u00ec.\nFra i suoi insegnanti vi furono Malik ibn Anas e Mu\u1e25ammad ibn al-\u1e24asan al-Shayb\u0101n\u012b, con i quali studi\u00f2 a Medina e a Baghdad rispettivamente.\nVenne nominato Qadi a Najr\u0101n ai tempi di H\u0101r\u016bn al-Rash\u012bd. I sunniti elogiano la sua dedizione alla giustizia, anche quando questo significava criticare il Wali. Ci\u00f2 gli caus\u00f2 in effetti alcuni problemi, e venne portato davanti al Califfo, falsamente accusato di favoreggiamento della setta degli Alawiti che gli si erano ribellati. In quel tempo al-Shayb\u0101n\u012b era a capo della giustizia, e la sua difesa di al-Sh\u0101fi\u02bf\u012b, accoppiata alla difesa eloquente dello stesso al-Sh\u0101fi\u02bf\u012b, convinsero H\u0101r\u016bn al-Rash\u012bd a respingere l'accusa, raccomandando ad al-Shayb\u0101n\u012b che al-Sh\u0101fi\u02bf\u012b si recasse a Baghdad.\nViene anche ricordato per essere stato un critico convinto degli scritti storici di al-Waqidi sulla vita di Maometto.\nA Baghdad, egli sviluppo il suo primo madhhab, influenzato dagli insegnamenti dell'Imam Abu Hanifa e dell'Imam Malik ibn Anas. Il suo lavoro si chiama \"Kit\u0101b al-Umm\" come \u201cal-Madhhab al-qad\u012bm li-l-Im\u0101\u0101m al-Sh\u0101fi\u02bf\u012b\u201d, o \"Antico \"madhhab\" dell'Imam al-Sh\u0101fi\u02bf\u012b.\nMor\u00ec all'et\u00e0 di 54 anni il 30 Rajab 820 dell'Egira e venne sepolto nel cimitero della Qarafa di al-Fustat (Il Cairo, in Egitto). In et\u00e0 ayyubide, il sultano Saladino costru\u00ec un complesso funerario con una madrasa e un mazar (santuario) sul sito della sua tomba. Al-Afdal, fratello di Saladino, costru\u00ec un mausoleo in suo onore nel 1211 dopo aver sconfitto i Fatimidi. Il sito \u00e8 tutt'oggi oggetto di pie visite da parte dei musulmani.\nSh\u0101fi\u02bf\u012b svilupp\u00f2 la scienza del fiqh armonizzando le \"fonti rivelate\" - Corano e Sunna - con la ragione umana, per fornire una solida base giuridica alla comunit\u00e0 islamica. Con questa sistematizzazione della shar\u012b\u02bfa egli ha fornito un patrimonio giuridico di grande rilevanza alla cultura islamica, anche la sua scuola vanta un numero di aderenti assai inferiore a quella hanafita e a quella malikita.\nIl suo \"madhhab\" \u00e8 seguito in diversi luoghi del mondo islamico: Indonesia, Malaysia, Egitto, Somalia, Yemen e nel sud dell'India.\nOggi, molti musulmani di lingua inglese aderiscono al madhhab dell'Imam al-Sh\u0101fi\u02bf\u012b, usufruendo della traduzione della sua \"\u02bfUmdat al-Salik\" (\"La fiducia del viaggiatore\") e degli \"al-Maq\u0101sid\", entrambe curate dallo Shaykh Nuh Ha Mim Keller.\nFra i seguaci della scuola dell'Imam al-Sh\u0101fi\u02bf\u012b si annoverano:\nOpere.\nScrisse pi\u00f9 di 100 libri, tra cui:\nVisione sunnita.\nMolte storie si raccontano sull'infanzia e la vita di al-Sh\u0101fi\u02bf\u012b, ed \u00e8 difficile separare le verit\u00e0 dal mito:\nLa tradizione dice che egli aveva imparato a memoria il Corano all'et\u00e0 di sette anni; che a dieci sapesse a memoria l\"al-Muwa\u1e6d\u1e6da\u02be\" dell'imam Malik ibn Anas e che divenne muft\u012b (autorizzato a emettere fatw\u0101) all'incredibile et\u00e0 di quindici anni. Si afferma che recitasse il Corano tutti i giorni e che lo facesse due volte al giorno durante il mese di Ramadan. Alcune fonti apocrife dichiarano che era molto bello, che la sua barba non superava la lunghezza del suo pugno, e che era molto scuro di carnagione. Portava un anello con la scritta \u201cLa fede in Allah basta a Muhammad ibn Idr\u012bs\u201d. Era anche noto per essere molto generoso.\nEra un ottimo arciere, un poeta e alcune fonti lo definiscono il pi\u00f9 eloquente del suo tempo. Altre fonti sostengono che vi fu un gruppo di beduini che and\u00f2 a sedersi per ascoltarlo, non per amore del sapere, ma solo per ascoltare il suo uso affascinante della lingua. Anche in epoche recenti, i suoi discorsi e le sue opere sono stati utilizzati dai grammatici arabi. Gli \u00e8 stato dato il titolo di \"N\u0101\u1e63ir al-Sunna\", il \"difensore della Sunna\".\nAmava Maometto molto profondamente e si afferma che egli dividesse le sue notti in tre parti: una per scrivere, una per pregare e una per dormire.\nFonti apocrife dichiarano che l'Imam Ahmad ibn Hanbal disse di al-Sh\u0101fi\u02bf\u012b (di cui aveva seguito l'insegnamento, pur differenziandosene decisamente per quanto riguarda la struttura degli \"isnad\"): \"Non ho mai visto nessuno operare di pi\u00f9 di lui sugli \"\u02bea\u1e25\u0101d\u012bth\". Nessuno lo ha preceduto nella scrittura dei \"\u1e25ad\u012bth\".\nShah Waliullah, disse:\nMolte fonti sostengono che avesse una prodigiosa memoria. Un aneddoto afferma che doveva sempre coprire una parte di un libro durante la lettura, perch\u00e9 una rapida occhiata alla pagina gli avrebbe consentito di impararla a memoria.\nEgli sostenne che il gioco degli scacchi (\"shatranj\") era un'immagine di guerra, ed era possibile giocare a scacchi come un esercizio mentale per la soluzione di tattiche militari. A scacchi non si pu\u00f2 giocare per scommessa, ma se un giocatore giocava per esercizio mentale, non faceva nulla di illegale. A condizione che egli si preoccupasse che la sua passione per gli scacchi non gli causasse la trascuratezza di qualsiasi altra norma di vita.\nGioc\u00f2 a scacchi egli stesso stesso difendendo la sua passione con l'esempio di molti dei suoi compagni."}
{"id": "3499207", "revid": "1851848", "url": "https://it.wikipedia.org/wiki?curid=3499207", "title": "Rub\u00e9n Blades", "text": "Accanto alla carriera artistica affianca anche quella politica: \u00e8 infatti fondatore del partito \"Papa Egor\u00f3\" ed \u00e8 stato anche ministro del turismo di Panama (2004-2009).\nBiografia.\nLaureato in giurisprudenza. Figlio d'arte (il padre era un cantante colombiano e la madre un'attrice e cantante cubana), ha sposato la cantante Luba Mason.\nCarriera musicale.\nCome cantante \u00e8 in attivit\u00e0 dagli anni sessanta (professionalmente, dalla met\u00e0 degli anni sessanta/inizio degli anni settanta) quale interprete di musica latina (soprattutto salsa e Tex-Mex music) e nella sua discografia si registrano numerose collaborazioni, in particolare con Ray Barretto e Willie Col\u00f3n, nonch\u00e9 come componente dei Fania All-Stars. Negli anni '80 forma una band, chiamata Seis del Solar o Son del Solar.\nSi \u00e8 aggiudicato per sette volte il Grammy Award..\nCarriera cinematografica e televisiva.\nCome attore, \u00e8 invece attivo dall'inizio degli anni ottanta sia in campo cinematografico che televisivo ed ha recitato in oltre 30 film.\nTra i film a cui ha partecipato, ricordiamo: \" Milagro \" (1988) diretto da Robert Redford, \"Predator 2 \" (1990), \" Il padrone di casa \" (1991), \" Il colore della notte \" (1994), \" L'ombra del diavolo \" (1997), \" Passione ribelle \" (2000), \" Assassination Tango \" (2002), \" C'era una volta in Messico \" (2003), ecc.\nHa ricevuto due \"nomination\" come miglior attore non protagonista in serie tv agli Emmy Awards nel 1991 e nel 1992.\nCarriera politica.\nNel 1992 ha fondato il partito politico panamense Papa Egor\u00f3 (nome indigeno che significa \"madre terra\") con il quale si candid\u00f2 come Presidente del Panama nelle elezioni generali del 1994, le prime consultazioni democratiche dopo la caduta del regime militare di Manuel Noriega. Blades con pi\u00f9 del 17% dei consensi risult\u00f2 il terzo candidato pi\u00f9 votato mentre il suo partito, con il 9,6%, conquist\u00f2 6 dei 72 seggi in palio.\nAlle elezioni del 2004 appoggi\u00f2 il candidato Mart\u00edn Torrijos che divenne presidente della Repubblica e lo nomin\u00f2 ministro del turismo. Blades rimase ministro dal 2004 al 2009.\nDoppiatori italiani.\nNelle versioni in italiano dei suoi film, Rub\u00e9n Blades \u00e8 stato doppiato da:"}
{"id": "3499208", "revid": "11959", "url": "https://it.wikipedia.org/wiki?curid=3499208", "title": "Muhammad ibn Idris ash-Shafi'i", "text": ""}
{"id": "3499209", "revid": "2220172", "url": "https://it.wikipedia.org/wiki?curid=3499209", "title": "Caffelatte (programma televisivo)", "text": "Caffelatte \u00e8 stato un programma televisivo italiano di genere contenitore di cartoni animati in onda nella prima mattina dal 21 marzo 1987 al 29 giugno 1990, per la prima stagione su Canale 5 prima di \"Buongiorno Italia\" e per le due successive su Italia 1.\nIl conduttore principale era il pupazzo Vitamina, un maschio di cornacchia di colore azzurro con un ciuffo uguale a quello del pupazzo Uan di Bim Bum Bam, ma blu anzich\u00e9 viola, strutturata fisicamente come Uan con la voce di Pietro Ubaldi. Gi\u00e0 nel corso della prima stagione il programma si era trasformato in un semplice contenitore senza conduzione, e la sigla di apertura dell'anno precedente veniva usata anche in chiusura.\nTra i cartoni animati pi\u00f9 trasmessi all'interno del programma ci furono i \"Puffi\" (la serie con \"John &amp; Solfami\"), \"Chobin, il principe stellare\", \"Bun Bun\", \"Il mago di Oz\" e \"Lucy May\". Durante le vacanze estive e quelle natalizie la trasmissione non andava in onda, lasciando spazio ai cartoni animati oppure ad altri programmi.\nNella stagione televisiva 1990\u20131991 il programma fu sostituito dal nuovo contenitore \"Ciao Ciao Mattina\".\nFino al 2013, col nome \"Caffelatte\", veniva indicata la fascia pubblicitaria del mattino di Italia 1 nei listini di Publitalia '80.\nLa sigla.\nLa sigla del programma \u00e8 stata scritta da Alessandra Valeri Manera e Augusto Martelli e interpretata dai Piccoli Cantori di Milano con la partecipazione di Vitamina (voce di Pietro Ubaldi)."}
{"id": "3499213", "revid": "47767", "url": "https://it.wikipedia.org/wiki?curid=3499213", "title": "Ruben Blades", "text": ""}
{"id": "3499214", "revid": "62748", "url": "https://it.wikipedia.org/wiki?curid=3499214", "title": "Imam Malik", "text": ""}
{"id": "3499216", "revid": "767487", "url": "https://it.wikipedia.org/wiki?curid=3499216", "title": "Vejdelevskij rajon", "text": "Il Vejdelevskij rajon () \u00e8 un rajon dell'Oblast' di Belgorod, nella Russia europea. Istituito nel 1928, ha come capoluogo Vejdelevka, ricopre una superficie di 1.356 km2 ed ospitava nel 2010 una popolazione di circa 22.000 abitanti."}
{"id": "3499218", "revid": "110157", "url": "https://it.wikipedia.org/wiki?curid=3499218", "title": "Volokonovskij rajon", "text": "Il Volokonovskij rajon () \u00e8 un rajon dell'Oblast' di Belgorod, nella Russia europea. Istituito nel 1928, ha come capoluogo Volokonovka, ricopre una superficie di 1.287,7 km2 ed ospitava nel 2010 una popolazione di circa 33.000 abitanti."}
{"id": "3499219", "revid": "1568601", "url": "https://it.wikipedia.org/wiki?curid=3499219", "title": "Ghiacciaio del Brouillard", "text": "Il ghiacciaio del Brouillard \u00e8 un ghiacciaio che scende dal versante italiano del massiccio del Monte Bianco.\nSi trova nei Contrafforti italiani del Monte Bianco tra la cresta di Brouillard ad occidente e la cresta dell'Innominata ad oriente. Prende forma sotto il Col Eccles (4.000\u00a0m) e scende fin verso i 2.000 metri di altezza. Si presenta particolarmente crepacciato."}
{"id": "3499223", "revid": "110157", "url": "https://it.wikipedia.org/wiki?curid=3499223", "title": "Ivnjanskij rajon", "text": "L'Ivnjanskij rajon () \u00e8 un rajon dell'Oblast' di Belgorod, nella Russia europea. Istituito nel 1928, ha come capoluogo Ivnja, ricopre una superficie di 871,1 km2 ed ospitava nel 2010 una popolazione di circa 23.000 abitanti."}
{"id": "3499225", "revid": "287204", "url": "https://it.wikipedia.org/wiki?curid=3499225", "title": "Italialand", "text": "Italialand \u00e8 una serie di spettacoli teatrali e programmi televisivi di Maurizio Crozza, trasmessa da LA7 in prima serata.\n\"Italialand\".\nLo spettacolo \u00e8 stato registrato il 19 e 26 maggio 2011 al Teatro Nazionale di Milano. \u00c8 stato trasmesso in televisione da LA7 e in streaming sul sito dell'emittente il 20 e 27 maggio 2011. Successivamente \u00e8 stato replicato su LA7d e Comedy Central.\nLa prima puntata, con Matteo Renzi e Gianni Alemanno ospiti dello sketch di Marzullo, ha registrato uno share del 9,90%, mentre la seconda, che ha visto la partecipazione di Pier Luigi Bersani, Italo Bocchino e Roberto Castelli, uno share del 10,93%.\nNel corso della seconda puntata l'imitazione di Pier Luigi Bersani riscosse un discreto successo su vari social network. Lo sketch \u00e8 stato ispirato dalla trasmissione televisiva \"Vieni via con me\" e vide la diretta partecipazione del leader del PD Pier Luigi Bersani che lesse l'elenco delle sue metafore. Un altro sketch di oggettiva rilevanza \u00e8 stata l'intervista satirica di \"Marzullo\" a Italo Bocchino e Roberto Castelli, durante la quale l'allora viceministro leghista Castelli ricevette diversi fischi dal pubblico presente in sala.\n\"Italialand - Nuove attrazioni\".\nTrasmesso in diretta dagli studi televisivi milanesi di LA7, inizialmente erano previste dieci puntate, poi ne sono state realizzate nove, perch\u00e9 il 4 novembre lo spettacolo \u00e8 stato sospeso in segno di rispetto per le vittime dell'alluvione di Genova, citt\u00e0 natale del conduttore.\nDal 28 ottobre, dopo ogni puntata viene mandato in onda, in seconda serata, \"Italialand - Antiche attrazioni\", programma che replica spezzoni presi da \"Crozza Italia\" e da \"Crozza Alive\", trasmesso anche su LA7d il sabato alle 10:40 e alle 19:40.\nDal 24 dicembre al 28 e dal 1\u00ba gennaio al 6 \u00e8 andato in onda \"Italialand - Remixata!!!\", trasmesso anche su LA7d, che ha replicato alcuni spezzoni del programma.\nPuntate Celebri.\nNella puntata dell'11 novembre Maurizio Crozza scatena la sua felicit\u00e0 per le imminenti dimissioni di Silvio Berlusconi dalla carica di presidente del consiglio dei ministri (rassegnate la sera successiva la puntata) cantando una parodia di \"My Way\" di Frank Sinatra.\nNella puntata del 2 dicembre appare in studio il trio comico di Aldo, Giovanni e Giacomo, che interpreta due sketch. In uno dei due essi sono tre scagnozzi di un boss mafioso (interpretato dallo stesso Crozza), mentre nell'altro recitano alcune frasi con cui spiegano perch\u00e9 amano Milano (per esempio Aldo disse: \u00abMi sono innamorato di Milano perch\u00e9 non avevo niente da fare\u00bb).\nNella puntata del 9 dicembre venne fischiato Maurizio Gasparri che, tentando di giustificare l'intervento di Berlusconi secondo il quale gli italiani sono benestanti, disse \u00abSe uno paragona l'Italia di oggi all'Italia del dopoguerra, l'Italia degli anni '50, \u00e8 un Paese che sta meglio\u00bb.\nNella trasmissione appare per tre volte Pierfrancesco Favino, interpretando altrettanti sketch: in uno di essi duetta con Crozza sulle note di una canzone apparsa nel film \"Alta societ\u00e0\" (\"Well, did you evah!\"), nel secondo sketch fa finta di essere un'addetta alle pulizie (Caramella) che imita Tina Pica e Pupella Maggio durante lo sketch che parodizza Giorgio Napolitano, nel terzo interpreta Don Camillo che deve affrontare con Bersani il gay pride a Brescello. Il primo e il secondo sono inseriti nella puntata del 23 dicembre, mentre il terzo \u00e8 nella puntata del 21 ottobre\nSketch.\nLe imitazioni eseguite contemporaneamente sono indicate da un numero uguale\n\"Fardelli di Italialand\".\n\"Fardelli di Italialand\" rappresenta la terza edizione dello show di Maurizio Crozza. Lo show \u00e8 formato da due puntate trasmesse in diretta dal Teatro Smeraldo di Milano da La7 mercoled\u00ec 23 maggio e mercoled\u00ec 30 maggio 2012."}
{"id": "3499237", "revid": "110157", "url": "https://it.wikipedia.org/wiki?curid=3499237", "title": "Krasnojaru\u017eskij rajon", "text": "Il Krasnojaru\u017eskij rajon () \u00e8 un rajon dell'Oblast' di Belgorod, nella Russia europea. Istituito nel 1935, ha come capoluogo Krasnaja Jaruga, ricopre una superficie di 479,2 km2 ed ospitava nel 2010 una popolazione di circa 15.000 abitanti."}
{"id": "3499239", "revid": "57342", "url": "https://it.wikipedia.org/wiki?curid=3499239", "title": "Abduction - Riprenditi la tua vita", "text": "Abduction - Riprenditi la tua vita (\"Abduction\") \u00e8 un film del 2011 diretto da John Singleton, ed ha come protagonisti Taylor Lautner, Lily Collins, Sigourney Weaver, Maria Bello e Alfred Molina.\nTrama.\nIl diciottenne Nathan Harper (Taylor Lautner) ha la sensazione di vivere la vita di un'altra persona e viene seguito regolarmente dalla psichiatra Geraldine \"Geri\" Bennett (Sigourney Weaver).\nQuando su un sito web di persone scomparse trova una fotografia che lo ritrae da bambino, capisce di essere stato adottato, e che la sua vita \u00e8 tutta una grossa menzogna. Affiancato dalla sua amica Karen (Lily Collins), si trova improvvisamente costretto a dover fuggire dalla CIA e dal terrorista serbo Nikola Kozlow (Michael Nyqvist).\nDistribuzione.\nIl film \u00e8 stato proiettato nelle sale americane a partire dal 23 settembre 2011, mentre in Italia a partire dal 7 ottobre 2011."}
{"id": "3499240", "revid": "110157", "url": "https://it.wikipedia.org/wiki?curid=3499240", "title": "Novooskol'skij rajon", "text": "Il Novooskol'skij rajon () \u00e8 un rajon dell'Oblast' di Belgorod, nella Russia europea. Istituito nel 1928, ha come capoluogo Novyj Oskol, ricopre una superficie di 1.401 km2 ed ospitava nel 2010 una popolazione di circa 43.000 abitanti."}
{"id": "3499241", "revid": "287204", "url": "https://it.wikipedia.org/wiki?curid=3499241", "title": "Rio Branco Rugby Clube", "text": "Il Rio Branco Rugby Clube \u00e8 una societ\u00e0 di rugby a 15 di San Paolo.\nPartecipa al Super 10"}
{"id": "3499242", "revid": "110157", "url": "https://it.wikipedia.org/wiki?curid=3499242", "title": "Prochorovskij rajon", "text": "Il Prochorovskij rajon () \u00e8 un rajon dell'Oblast' di Belgorod, nella Russia europea. Istituito nel 1928, ha come capoluogo Prochorovka, ricopre una superficie di 1.378,7 km2 ed ospitava nel 2010 una popolazione di circa 28.000 abitanti."}
{"id": "3499243", "revid": "149727", "url": "https://it.wikipedia.org/wiki?curid=3499243", "title": "Stazione di Genova Costa", "text": ""}
{"id": "3499245", "revid": "110157", "url": "https://it.wikipedia.org/wiki?curid=3499245", "title": "Rakitjanskij rajon", "text": "Il Rakitjanskij rajon () \u00e8 un rajon dell'Oblast' di Belgorod, nella Russia europea. Istituito nel 1928, ha come capoluogo Rakitnoe, ricopre una superficie di 900,9 km2 ed ospitava nel 2010 una popolazione di circa 34.000 abitanti."}
{"id": "3499248", "revid": "110157", "url": "https://it.wikipedia.org/wiki?curid=3499248", "title": "Roven'skoj rajon", "text": "Il Roven'skoj rajon () \u00e8 un \"rajon\" (\"distretto\") dell'oblast' di Belgorod, nella Russia europea occidentale. Istituito nel 1928, ha come capoluogo Roven'ki.\nIl rajon ricopre una superficie di 1.369 km2 ed aveva, nel 2010, una popolazione di circa 24.000 abitanti."}
{"id": "3499250", "revid": "110157", "url": "https://it.wikipedia.org/wiki?curid=3499250", "title": "\u010cernjanskij rajon", "text": "Il \u010cernjanskij rajon () \u00e8 un rajon dell'Oblast' di Belgorod, nella Russia europea. Istituito nel 1928, ha come capoluogo \u010cernjanka, ricopre una superficie di 1.856,1 km2 ed ospitava nel 2010 una popolazione di circa 32.500 abitanti."}
{"id": "3499257", "revid": "47767", "url": "https://it.wikipedia.org/wiki?curid=3499257", "title": "Salter", "text": "Salter (\"S\u00e0uter\" in noneso) \u00e8 una frazione del comune di Romeno in provincia autonoma di Trento.\nStoria.\nSalter costitu\u00ec parte del comune autonomo di Salter-Malgolo fino al 16 giugno 1928, data in cui il territorio venne ceduto a Romeno. Il 27 novembre dello stesso anno anche il comune di Malgolo venne aggregato a Romeno."}
{"id": "3499258", "revid": "287204", "url": "https://it.wikipedia.org/wiki?curid=3499258", "title": "Virsl\u012bga 2011", "text": "La Virsl\u012bga 2011 \u00e8 stata la 20\u00aa edizione della massima divisione del calcio lettone dalla ritrovata indipendenza e la 37\u00aa con questa denominazione. La stagione \u00e8 iniziata il 15 aprile e si \u00e8 conclusa il 5 novembre 2011. Il Ventspils ha vinto il titolo per la quarta volta.\nNovit\u00e0.\nLo Jaun\u012bba R\u012bga, ultimo nel 2010, \u00e8 retrocesso ed \u00e8 stato sostituito dal Gulbene, vincitore della Prima Lega.\nIl Tranzit, penultimo, avrebbe dovuto giocare uno spareggio con lo J\u016brmala, secondo classificato in Prima Lega. Prima dello spareggio, il Tranzit ha comunicato alla Federcalcio lettone la sua rinuncia al posto in Virsl\u012bga. Lo J\u016brmala \u00e8 stato cos\u00ec promosso automaticamente.\nPrima dell'inizio della nuova stagione, il Bl\u0101zma ha deciso di ritirarsi. Il campionato si \u00e8 cos\u00ec ridotto da 10 a 9 squadre.\nFormula.\nLe 9 squadre partecipanti si sono affrontate in due gironi di andata e ritorno, per un totale di 32 partite.\nLa squadra campione di Lettonia ha il diritto a partecipare alla UEFA Champions League 2012-2013 partendo dal secondo turno preliminare.\nLe squadre classificate al secondo e terzo posto sono ammesse alla UEFA Europa League 2012-2013 partendo dal primo turno preliminare.\nLa vincitrice della Coppa nazionale \u00e8 ammessa alla UEFA Europa League 2012-2013 partendo dal secondo turno preliminare.\nL'ultima classificata ha affrontato in uno spareggio la seconda classificata della Prima Lega."}
{"id": "3499263", "revid": "1788047", "url": "https://it.wikipedia.org/wiki?curid=3499263", "title": "Hi-Riser", "text": "Con il termine Hi-Riser ci si riferisce ad uno stile di customizzazione delle automobili. Di solito si tratta di economiche berline di produzione statunitense che vengono modificate aumentando, spesso in modo sproporzionato, l'altezza da terra per mezzo di cerchioni di grande diametro dotati di pneumatici a profilo ribassato. A seconda del modello di vettura scelto e dell'anno di costruzione questa auto vengono definite anche \"Donk\", \"Box\" o \"Bubble\".\nSviluppo.\nQuesto stile di costumizzazione si \u00e8 originariamente sviluppato nella sottocultura \"Dirty South\" ma si \u00e8 poi diffuso in tutti gli Stati Uniti. I veicoli cos\u00ec modificati si distinguono per i loro enormi cerchioni che hanno diametri che vanno da 22 fino a 30 pollici (da 55,88 a 76,2\u00a0cm) e a volte anche con diametri maggiori. Inoltre hanno carrozzerie dai colori sgargianti ed un costoso impianto audio. Le sospensioni vengono modificate in modo simile a quelle dei pick-up in modo da creare uno spazio adeguato per i grandi cerchioni. Inoltre la modifica delle sospensioni viene effettuata in modo da rendere la parte anteriore leggermente pi\u00f9 alta di quella posteriore in modo da dare alla vettura un aspetto \"borioso\". A causa delle loro sospensioni rialzate e delle grandi ruote queste vetture sono anche conosciute con il nomignolo di \"Sky-Scrapers\" (grattacieli).\nI modelli pi\u00f9 popolari sottoposti a questa modifica sono le berline Full-Size della gamma Chevrolet ed in particolare la Impala, la Caprice, la Montecarlo e la Chevelle.\nStili.\nSebbene la questione sia ancora dibattuta esistono vari stili di vetture Hi-Riser. Spesso a distinguere uno stile dall'altro sono delle piccole sfumature. Molti appassionati delle vetture Hi-Riser concordano sul fatto che si possano definire come \"Donk\", o anche \"Badonka-Donk\", una Impala o una Caprice prodotta tra il 1971 e il 1976. Il nome dello stile deriva dall'ampiezza della parte posteriore. Per evidenziare la parte posteriore abbassata le sospensioni anteriori di una vettura \"Donk\" sono pi\u00f9 alte di quelle posteriori dando all'auto un aspetto come se avesse il \"muso all'ins\u00f9\". In altri sottotipi le sospensioni sono alzate o abbassate uniformemente e allo stesso livello. Sono \"Box\" le Caprice o le Impala prodotte negli anni ottanta e caratterizzate dalla forma squadrata, a \"scatola\", della parte anteriore e posteriore della carrozzeria. Le \"Bubble\" sono le vetture anni ottanta dalle linee della carrozzeria arrotondate.\nAltri modelli che vengono di solito modificati comprendono la Buick Regal, l'Oldsmobile Cutlass, la Chevrolet El-Camino, la Pontiac Grand Prix e la Bonneville. Altri modelli che hanno conquistato una sempre maggiore popolarit\u00e0 tra gli appassionati di questa customizzazione ci sono la Cadillac DeVille e Seville e la Buick Roadmaster, la Ford Crown Victoria, la Mercury Grand Marquis e la Lincoln Town Car. Queste ultime sono le ultime Full-Size costruite con telaio separato dalla carrozzeria a venire ancora prodotte. Sembra che la Grand Marquis abbia avuto un aumento delle vendite proprio per il fatto che spesso viene acquistata nuova e subito modificata in \"Hi-Riser\".\nMusica e slang.\nGli Hi-Risers sono parte integrante della scena di Indianapolis, St. Louis, della costa orientale come della Florida meridionale. In particolare sia gli Hi-Riser che i rapper di questa zona condividono uno stile unico nello slang e nel modo di vestire. Nella zona meridionale della Florida molti proprietari di auto d'epoca hanno sostituito le ruote di serie con cerchi da 24 in (60,96\u00a0cm) e si sono autodefiniti \"Old Donk Riders\".\nL'espressione \"I Box a Donk Donk\" significa che colui che la pronuncia \u00e8 proprietario di una vettura modificata secondo questo stile. Uno degli stili pi\u00f9 importanti sempre del sud della Florida unisce teschi con denti d'oro o con calandre dorate. Con gli anni si \u00e8 diffuso in tutta la Florida. Per quanto riguarda l'espressione \"Donk Riders\" sembra che sia stata creata dal rapper Trick Daddy.\nPericoli.\nIn Italia questa modifica \u00e8 vietata dal codice della strada e un veicolo cos\u00ec modificato non pu\u00f2 circolare nelle strade aperte alla normale circolazione.\nAlzare un veicolo a questi livelli comporta anche un innalzamento del suo centro di gravit\u00e0 che rende una possibilit\u00e0 reale il cappottamento della vettura. La modifica alle sospensioni richiede l'installazione di prodotti destinati ad usi pesanti quelli camion o altri grandi veicoli. Si rende necessario anche migliorare i freni del veicolo in modo da compensare il pi\u00f9 grande diametro delle ruote altrimenti si avr\u00e0 una elevatissima diminuzione della potenza frenante.\nSe si curva troppo velocemente il peso del veicolo pu\u00f2 scivolare verso una estremit\u00e0 in un modo che non era mai stato preso in considerazione e quindi causare una perdita di trazione o il danneggiamento del veicolo stesso. Se le modifiche non vengono effettuate da un tecnico esperto e nella maniera corretta le ruote possono saltare via mentre si guida il veicolo causando un rilevante danneggiamento di tutto ci\u00f2 che il veicolo colpisce. In caso di lavoro accurato questi veicoli vanno guidati come si guidano i SUV o i pick-up rialzati."}
{"id": "3499266", "revid": "406204", "url": "https://it.wikipedia.org/wiki?curid=3499266", "title": "Monottongazione", "text": ""}
{"id": "3499280", "revid": "108979194", "url": "https://it.wikipedia.org/wiki?curid=3499280", "title": "De Lane Lea Studios", "text": "Gli Studi De Lane Lea (in inglese De Lane Lea Studios) sono degli studi di registrazione, situati a Dean Street, nel quartiere di Soho, a Londra, in Inghilterra.\nAnche se storicamente la struttura \u00e8 stata principalmente utilizzata per il doppiaggio di film e di programmi televisivi, alcuni grandi artisti come The Beatles, Rolling Stones, The Who, Queen, Jimi Hendrix, Pink Floyd, Electric Light Orchestra e Deep Purple hanno registrato alcune canzoni in questi studi, in particolare presso la loro ex-sede al 129 di Kingsway e di Engineers Way, Wembley, dove i Queen hanno registrato alcune demo nel 1971.\nIl maggiore Jacques De Lane Lea, che lavorava presso l'intelligence francese per il governo britannico, fond\u00f2 i De Lane Lea Studios nel 1947 per doppiare film inglesi in francese. Gli studios vennero modificati secondo le esigenze del mercato, con una notevole espansione in vari siti londinesi tra gli anni sessanta e settante. I De Lane Lea Studios, che comprendono 6 studi individuali, sono specializzati nel montaggio sonoro in post-produzione per il cinema e la televisione. Recentemente gli studi sono stati utilizzati per film di registi come Nick Park, Tim Burton, Mike Newell, Guillermo del Toro e Chris Weitz."}
{"id": "3499281", "revid": "106908", "url": "https://it.wikipedia.org/wiki?curid=3499281", "title": "De Lane Lea", "text": ""}
{"id": "3499282", "revid": "106908", "url": "https://it.wikipedia.org/wiki?curid=3499282", "title": "Studi De Lane Lea", "text": ""}
{"id": "3499290", "revid": "767487", "url": "https://it.wikipedia.org/wiki?curid=3499290", "title": "Darko Bra\u0161anac", "text": "Carriera.\nClub.\nDebutta in Champions League l'8 dicembre 2010, nella partita Arsenal-Partizan (terminata 3-1)."}
{"id": "3499293", "revid": "1573940", "url": "https://it.wikipedia.org/wiki?curid=3499293", "title": "Pteropus capistratus", "text": "La volpe volante mascherata delle Bismarck (Pteropus capistratus ) \u00e8 un pipistrello appartenente alla famiglia degli Pteropodidi, endemico dell'Arcipelago di Bismarck (Papua Nuova Guinea).\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 155 e 185\u00a0mm, la lunghezza dell'avambraccio tra 110,5 e 115,5\u00a0mm e un peso fino a 270\u00a0g.\nAspetto.\nLa pelliccia \u00e8 moderatamente lunga, soffice, densa e si estende leggermente fino all'avambraccio e alle caviglie. Il colore del dorso \u00e8 bianco-argentato con una leggera tinta color crema, le parti ventrali sono marrone chiaro, le spalle e i lati del collo giallo-ocra. Sul muso \u00e8 presente una maschera facciale bianco-giallastra delimitata da un anello nerastro che passa tra gli occhi e le orecchie e che si divide su ogni guancia in una banda nerastra estesa in avanti fino all'angolo posteriore della narice. Una striscia longitudinale pi\u00f9 larga attraversa la fronte tra gli occhi e termina alla base del naso, due strisce pi\u00f9 sottili partono dall'angolo esterno di ogni occhio e si ricongiungono alla banda trasversale che passa dietro di esso. Il mento \u00e8 nerastro. Le orecchie sono corte ed ovali. Le membrane alari sono marroni, attaccate lungo i fianchi del corpo ed hanno una venatura pi\u00f9 accentuata di colore scuro. La tibia \u00e8 ricoperta di peli. \u00c8 privo di coda, mentre l'uropatagio \u00e8 ridotto ad una sottile striscia lungo gli arti inferiori, nascosto nella parte centrale dalla pelliccia. I denti sono ridotti. La sottospecie \"P. c. ennisae\" ha la maschera facciale meno definita.\nBiologia.\nComportamento.\nSi rifugia in piccoli gruppi nel fogliame degli alberi.\nAlimentazione.\nSi nutre di infiorescenze della noce da cocco.\nRiproduzione.\nDanno alla luce un piccolo alla volta all'anno. \u00c8 stato osservato l'allattamento dei piccoli da parte dei maschi adulti. Raggiungono la maturit\u00e0 sessuale dopo 1-2 anni. Hanno una aspettativa di vita di 8-10 anni.\nDistribuzione e habitat.\nL'areale di questa specie \u00e8 ristretto all'Arcipelago di Bismarck.\nVive fino a 1.200 metri di altitudine nelle foreste di pianura e collinari, foreste secondarie, coltivazioni e piantagioni di Palma da cocco.\nTassonomia.\nIn accordo alla suddivisione del genere \"Pteropus\" effettuata da Andersen, \"P. capistratus\" \u00e8 stato inserito nello \"P. temminckii species Group\", insieme a \"P. temminckii\" stesso, \"P. personatus\" e \"P. pumilus\". Tale appartenenza si basa sulle caratteristiche di avere un rostro del cranio accorciato, sulla presenza di un ripiano basale nei premolari e sulle dimensioni ridotte.\nSono state riconosciute due sottospecie:\nAltre specie simpatriche dello stesso genere: \"P. admiralitatum\", \"P. gilliardorum\", \"P. hypomelanus\" e \"P. neohibernicus\".\nStato di conservazione.\nLa IUCN Red List, considerato che questa specie \u00e8 soggetta ad un lento e progressivo declino dovuto alla perdita progressiva del proprio habitat, classifica \"P. capistratus\" come specie prossima alla minaccia (NT)."}
{"id": "3499294", "revid": "767487", "url": "https://it.wikipedia.org/wiki?curid=3499294", "title": "Horn\u00e9 Otrokovce", "text": "Horn\u00e9 Otrokovce (in ungherese \"Fels\u0151atrak\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499295", "revid": "287204", "url": "https://it.wikipedia.org/wiki?curid=3499295", "title": "Horne Otrokovce", "text": ""}
{"id": "3499296", "revid": "767487", "url": "https://it.wikipedia.org/wiki?curid=3499296", "title": "Landyacht", "text": "Con il termine colloquiale Landyacht si intende, negli USA e in parte del Canada, una berlina di grandi dimensioni di costruzione statunitense. In particolare una berlina Full-Size con trazione posteriore e costruita tra gli anni '50 e gli anni '90. Tra le caratteristiche che si ritrovano comunemente su questo tipo di vetture comprendono non solo le dimensioni esterne generose ma anche uno sterzo \"elastico\" ed una guida \"spugnosa\" che spesso crea la sensazione di \"galleggiare\" mentre si procede. Oggi questo termine si applica spesso alle berline statunitensi di grandi dimensioni e dallo stile tradizionale indipendentemente dalle attuali caratteristiche di queste vetture. \nOrigini.\nIl termine essenzialmente descrive queste grandi automobili come degli yacht che viaggiano su strada. Con questo termine si vogliono evocare le caratteristiche di maneggevolezza, le grandi dimensioni ed il lusso di questo tipo di imbarcazioni. \nIl termine viene comunemente applicato alle grandi vetture statunitensi prodotte prima della crisi petrolifera. I costruttori statunitensi ponevano molta enfasi nel progettare queste auto sulle dimensioni e su altre amenit\u00e0 mentre i consumatori non erano preoccupati dal consumo per il basso prezzo che avevano i carburanti, lo scarso interesse per le tematiche ambientali e una sempre maggiore prosperit\u00e0 della classe media. Le auto erano famose per le loro dimensioni, i loro motori V8 potenti accoppiati a trasmissioni automatiche a tre o quattro marce, il loro consumo elevato e per l'importanza che veniva data al comfort di marcia anche se acquisito a spese della maneggevolezza. \nOltre alle dimensioni \u00e8 il design a rendere identificabili le grandi \"landyacht\". I costruttori di auto statunitensi, rispetto a quelli europei e giapponesi che produssero anche loro auto costose e di grandi dimensioni, si distinguevano per il design e il marketing innovativo e che non passava certo inosservato, spesso al limite dell'assurdo e del kitsch, che caratterizzava le loro vetture. Costruttori come la Cadillac, la Lincoln, la Buick e altri marchi statunitensi possedevano caratteristiche elaborate e spesso eccessive rispetto allo stile pi\u00f9 \"sottotono\" delle auto europee. Oltre ad essere una vettura di grandi dimensioni per qualificarsi come landyacht una vettura pu\u00f2 inoltre possedere: \nTetto in vinile spesso chiamato tetto \"carriage\" o \"Brougham\")\nOggi.\nDopo la crisi petrolifera degli anni '70 e '80 inizi\u00f2 un lungo declino nella popolarit\u00e0 delle vetture full-size sia berline che scoperte. Declino dal quale i costruttori statunitensi non si sono mai ripresi. I costruttori giapponesi entrarono con successo nel mercato statunitense puntando a soddisfare una clientela che era diventata pi\u00f9 attenta ai consumi e alla affidabilit\u00e0 che all'estetica e al glamour di una vettura. Per gli anni '90 i costruttori di auto statunitensi avevano imparato la lezione e producevano auto di classe media pi\u00f9 piccole, pi\u00f9 efficienti anche se spesso esteticamente poco ispirate. L'ultima \"vera landyacht\" ad essere prodotta fu la Cadillac Fleetwood la cui produzione si \u00e8 conclusa nel 1996. \nNonostante il ritorno delle berline Full-Size a trazione posteriore negli USA, vetture quali la Chrysler 300, il termine \"landyacht\" viene applicato alle auto moderne in senso denigratorio e anche vetture come la 300, che punta sulle sue prestazioni, condividono pochissime caratteristiche con le berline degli anni '50, '60 e '70, periodo nel quale il termine venne coniato. In ogni caso la Ford Crown Victoria ed in maniera particolare - la \"cugina\" Lincoln Town Car - vetture la cui produzione continua ancora nel 2010 - possiedono molte delle caratteristiche delle \"landyacht\" quali i motori V8 di grande cilindrata, sedili a panca e costruzione scocca su telaio, cio\u00e8 non sono di costruzione monoscocca, oltre all'importanza delle loro dimensioni e del comfort rispetto alle loro caratteristiche di guida e la loro maneggevolezza. La Crown Victoria \u00e8 rimasta in produzione grazie alla sua ampia diffusione tra le forze di polizia e tra le compagnie di taxi di tutta l'America Settentrionale. Comunque la Ford intende interrompere la produzione di questo pianale nel 2011 rendendo definitiva la conclusione della tipologia tradizionale delle vetture full-size negli Stati Uniti.\nCome detto per\u00f2 il termine viene ora applicato alle vetture di pi\u00f9 recente produzione. In particolare vengono indicate con questo termine le vetture realizzate con il pianale B della General Motors, la cui produzione \u00e8 stata conclusa nel 1996, le vetture con il pianale Ford Panther cos\u00ec come le Cadillac Deville e la vettura che l'ha sostituita la DTS, nonostante sia a trazione anteriore. Va detto che queste vetture, nel periodo precedente alla crisi petrolifera, sarebbero state considerate delle mid-size.\nIl termine, cosa abbastanza interessante, non si applica alle grandi e opulente vetture prodotte fuori dagli Stati Uniti. Sebbene le berline tedesche quali la Mercedes-Benz Classe S e la auto giapponese Lexus LS 430 possano rivaleggiare in opulenza e dimensioni con le controparti statunitensi, dalle quali si distinguono per una costruzione pi\u00f9 sofisticata, costo pi\u00f9 elevato - le landyacht spesso sono a livello di prezzo delle versioni di ingresso delle marche pi\u00f9 prestigiose non statunitensi - e una maggiore attenzione alla maneggevoleza, alla qualit\u00e0 della costruzione e dei materiali. Alcune vetture come la Hyundai XG350, di costruzione sudcoreana - chiamata in maniera piuttosto appropriata Grandeur e Azera - o la Kia Amanti possiedano molte delle caratteristiche delle landyacht sono per\u00f2 pi\u00f9 focalizzate sulla maneggevolezza e su alcune caratteristiche del loro stile."}
{"id": "3499297", "revid": "40825127", "url": "https://it.wikipedia.org/wiki?curid=3499297", "title": "Baz\u00e1n", "text": ""}
{"id": "3499298", "revid": "767487", "url": "https://it.wikipedia.org/wiki?curid=3499298", "title": "Horn\u00e9 Trhovi\u0161te", "text": "Horn\u00e9 Trhovi\u0161te (in ungherese \"Fels\u0151v\u00e1s\u00e1rd\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499301", "revid": "287204", "url": "https://it.wikipedia.org/wiki?curid=3499301", "title": "Horne Trhoviste", "text": ""}
{"id": "3499304", "revid": "767487", "url": "https://it.wikipedia.org/wiki?curid=3499304", "title": "Horn\u00e9 Zelenice", "text": "Horn\u00e9 Zelenice (in ungherese \"Fels\u0151z\u00e9lle\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499305", "revid": "287204", "url": "https://it.wikipedia.org/wiki?curid=3499305", "title": "Horne Zelenice", "text": ""}
{"id": "3499306", "revid": "729019", "url": "https://it.wikipedia.org/wiki?curid=3499306", "title": "Terza guerra messenica", "text": "La terza guerra messenica fu la rivolta dei Messeni iniziata nel 464 a.C., dopo un tremendo terremoto che sconvolse la regione, e termin\u00f2 alcuni anni dopo (le date sono incerte) con la loro sconfitta e il loro trasferimento a Naupatto da parte degli Ateniesi.\nPremesse.\nIl piano di Pausania.\nIl primo tentativo di rivolta degli Iloti \u00e8 riportato da Tucidide, che ci racconta come il generale Pausania fu accusato (470 a.C. circa) di preparare un colpo di Stato con l'aiuto degli Iloti, ai quali aveva promesso la cittadinanza. Secondo alcuni storici moderni probabilmente fu proprio la non credibilit\u00e0 della promessa a far s\u00ec che venisse scoperto il tentativo di congiura, per il quale tra l'altro il generale fu assolto.\nIl massacro di capo Tenaro.\nIl massacro di capo Tenaro ci \u00e8 pure tramandato da Tucidide. Lo storico ateniese ci riporta brevemente, senza fornirci indicazioni sulla datazione dell'episodio, che gli spartani trucidarono alcuni Iloti che si erano rifugiati come supplici nel tempio di Poseidone a capo Tenaro. Nessuna testimonianza antica per\u00f2 ci indica che questo episodio sia stato causato da una rivolta, ma pi\u00f9 probabilmente fu un tentativo di fuga. In ogni caso Tucidide riporta che gli spartani videro il terremoto del 464 a.C. come una punizione divina per quel massacro.\nSvolgimento.\nIl terremoto.\nNella primavera del 464 a.C., subito dopo il tremendo terremoto che sconvolse la Laconia, gli Iloti, sottomessi agli Spartiati da quasi due secoli, presero le armi per tentare di riconquistare la loro libert\u00e0.\nDopo qualche vittoria iniziale, la pi\u00f9 importante delle quali fu quella di Istmo, gli Iloti furono costretti a ritirarsi sul monte Itome, opportunamente fortificato, e cominciarono una lunga resistenza.\nL'aiuto ateniese.\nSparta, ancora provata dal terremoto, nella primavera del 462 a.C. chiese aiuto all'allora alleata Atene, che mand\u00f2 un contingente di 4000 opliti in suo aiuto.\nSparta per\u00f2, forse per timore della potenza ateniese, rimand\u00f2 indietro le truppe ateniesi (sospettate anche di aver aiutato i ribelli), umiliando gli Ateniesi; perci\u00f2 Cimone, l'aristocratico figlio di Milziade che aveva sostenuto l'alleanza con Sparta e l'invio delle truppe, fu ostracizzato (461 a.C.).\nLa conclusione.\nDopo ci\u00f2, nel 461 a.C. o negli anni successivi, gli Spartani riuscirono ad espugnare Itome; gli Iloti ribelli, per\u00f2, ottennero la protezione degli Ateniesi, che permisero loro di colonizzare Naupatto, l'odierna Lepanto.\nGli Spartani permisero agli Iloti di lasciarli vivi e liberi nella rocca solo a patto che nessuno di loro avesse rimesso piede nel territorio spartano, altrimenti sarebbe ritornato schiavo.\nIl problema delle date.\nPremessa.\nVisto che nessuno stato greco usava un calendario veramente accurato, \u00e8 difficile stabilire date certe per ogni evento che abbia avuto luogo nella Pentecontaetia.\nNei calendari del V secolo a.C. gli anni erano di 354 giorni, essendo basati sulle fasi lunari; il problema stava nel fatto che essi richiedevano delle aggiunte periodiche di trenta giorni, che per\u00f2 avvenivano in momenti diversi nei vari stati.\nSe, dunque, l'utilizzo di questi calendari era pericoloso per gli storici dell'epoca, era rischioso anche il basarsi sugli anni degli arconti di Atene (come fecero Pausania il Periegeta, Diodoro Siculo e Plutarco), visto che gli anni degli arconti spesso differivano l'uno dall'altro di vari giorni, a volte anche trenta.\nAltri errori derivavano dai tentativi di conversione tra gli anni degli arconti di Atene, quelli degli efori spartani e quelli dei consoli romani.\nAltro fattore di confusione, ad Atene, era l'esistenza di due calendari, quello della bul\u00e9 (simile al moderno anno solare, ma diviso in soli dieci mesi, detti pritanie) e quello civile (cio\u00e8 quello lunare, di 354 giorni, sopra nominato).\nTucidide, tentando di superare il problema degli anni degli arconti, decise di usare un calendario di dodici mesi, quattro invernali e otto estivi, ottimo per documentare le campagne militari; raramente, per\u00f2, Tucidide tramanda l'anno e il mese in cui avvennero i singoli eventi.\nIl risultato di tutto ci\u00f2 \u00e8 che non bisogna mai fidarsi troppo delle date indicate dagli storici di questo periodo, visto che esse sono sottoposte a tutti questi possibili errori.\nGli storici antichi.\nPausania il Periegeta.\nPausania riferisce che la guerra inizi\u00f2 subito dopo il terremoto, che data grazie agli arconti (Archimede) e alle olimpiadi (69a); l'anno da lui indicato \u00e8 comunemente calcolato come il 464 a.C.\nIn compenso, per\u00f2, non riferisce niente della fine della guerra.\nTucidide.\nTucidide conferma anche lui che la rivolta scoppi\u00f2 dopo il sisma, confermando la datazione di quest'ultimo (464 a.C.); riferisce poi che gli abitanti di Taso capitolarono dopo tre anni (462 a.C. circa), mentre gli Iloti si arresero al decimo anno, cio\u00e8 nel 456-455 a.C.\nQuesta data \u00e8 per\u00f2 impossibile, visto che nel 457 a.C. gli Spartani erano impegnati nella battaglia di Tanagra, e non avrebbero lasciato sguarnito il fronte interno per affrontare gli Ateniesi fuori dal Peloponneso. Inoltre, Tucidide stesso indica che la Terza guerra messenica fin\u00ec prima dell'alleanza di Atene con Megara e della spedizione ateniese in Egitto, ed entrambi questi fatti datano 460-459 a.C. Di conseguenza, risulta che il testo di Tucidide \u00e8 errato, o nella data di inizio o nella durata.\nRisulta assai probabile che il manoscritto originale sia stato corrotto nella durata, visto che questa \u00e8 riportata identica da Diodoro Siculo; nonostante ci\u00f2, \u00e8 evidente che la Terza guerra messenica \u00e8 finita tra il 460 e il 459 a.C. Si ipotizza che a passare l'errore possa essere stato lo storico Eforo di Cuma, vissuto appunto tra Tucidide e Diodoro; un'altra tesi, pi\u00f9 probabile, afferma che l'errore riguardante la durata decennale provenisse dallo storico Ellanico di Lesbo, dal quale attinsero sia Tucidide sia Eforo.\nProbabilmente Tucidide, pur trasmettendo l'errore di Ellanico, cerc\u00f2 di \"mascherarlo\" facendo capire che, a rigor di logica, la guerra sarebbe dovuta durare meno di dieci anni, finendo appunto nel 460-459 a.C.\nDiodoro Siculo.\nDiodoro Siculo afferma che la guerra inizi\u00f2 nel 469 a.C. e fin\u00ec il decimo anno. Mentre la data di inizio, secondo gli storici moderni, \u00e8 certamente errata, quella di fine (460-459 a.C.) \u00e8 probabilmente corretta.\nPlutarco.\nPlutarco sembra affermare che la guerra inizi\u00f2 nel 464 a.C., ma non se ne pu\u00f2 essere del tutto certi: lui afferma che inizi\u00f2 durante il quarto anno di regno di Archidamo, figlio di Zeussidamo, che mor\u00ec nel 427-426 a.C. e che, secondo lui, regn\u00f2 42 anni; ci\u00f2 significherebbe che ascese al trono nel 469 a.C. e che la guerra, quindi, inizi\u00f2 nel 464 a.C., come riferito da Tucidide.\nAnche se attualmente gli storici non si pongono questo problema, vale per\u00f2 la pena di ricordare che, secondo Diodoro, Archidamo sal\u00ec al trono nel 476 a.C., il che farebbe variare la data di inizio della guerra al 472 a.C.; l'errore di sette anni di Diodoro \u00e8 dovuto al fatto che il predecessore di Archidamo, Leotichida, era stato esiliato nel 476 a.C., vivendo poi fino al 469 a.C.; questi anni di regno, comunemente attribuiti a Leotichida, vengono attribuiti ad Archidamo da Diodoro.\nConclusioni.\nIn definitiva, \u00e8 molto probabile che la terza guerra messenica sia finita qualche anno prima del 457, ma sicuramente dopo il 461, anno dell'ostracismo di Cimone, e quindi tra il 461 a.C. e il 458 a.C., anche se una datazione certa, alla stato attuale, non \u00e8 possibile; la data di inizio, invece, fu quasi certamente il 464 a.C.\nEcco quindi la cronologia pi\u00f9 comune:"}
{"id": "3499307", "revid": "40825224", "url": "https://it.wikipedia.org/wiki?curid=3499307", "title": "Strage del Focardo", "text": ""}
{"id": "3499308", "revid": "1305772", "url": "https://it.wikipedia.org/wiki?curid=3499308", "title": "Smoke Signals", "text": "Il titolo Smoke Signals, che in lingua inglese significa segnali di fumo, pu\u00f2 riferirsi a:"}
{"id": "3499312", "revid": "219355", "url": "https://it.wikipedia.org/wiki?curid=3499312", "title": "CITCE", "text": ""}
{"id": "3499314", "revid": "767487", "url": "https://it.wikipedia.org/wiki?curid=3499314", "title": "Jal\u0161ov\u00e9", "text": "Jal\u0161ov\u00e9 (in ungherese \"Jals\u00f3\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499315", "revid": "287204", "url": "https://it.wikipedia.org/wiki?curid=3499315", "title": "Jalsove", "text": ""}
{"id": "3499316", "revid": "2036644", "url": "https://it.wikipedia.org/wiki?curid=3499316", "title": "Alexander N'Doumbou", "text": "Carriera.\nClub.\nHa giocato nell'Olympique Marsiglia.\nNazionale.\nNel 2011 ha debuttato con la Nazionale maggiore gabonese nella sfida amichevole persa per 2-0 contro la Repubblica Democratica del Congo."}
{"id": "3499328", "revid": "36426", "url": "https://it.wikipedia.org/wiki?curid=3499328", "title": "Sugolo", "text": "Il sugolo o sugol (detto \"sugo d'uva\" in Emilia-Romagna) \u00e8 una sorta di budino di origini antichissime della vita contadina che si prepara nel periodo della vendemmia usando il mosto pigiato legato con la farina.\nStoria e caratteristiche.\nAnticamente, il sugolo veniva preparato esclusivamente durante il periodo della vendemmia con solo mosto e farina, le ricette recenti prevedono spesso anche l'aggiunta di ulteriore zucchero oltre a quello dell\u2019uva stessa. Si gusta da solo, oppure come accompagnamento della torta sbrisolona o al medesimo vino utilizzato per la sua preparazione come il Lambrusco del Reggiano, il Lambrusco Mantovano oppure un Malvasia dei Colli Piacentini.\nIl \"s\u00fcgol\" (nel dialetto mantovano) ha acquisito dal 2021 lo stato di \"De.C.O.\" (Denominazione comunale d'origine), con delibera del comune di Gonzaga. Questa versione del sugolo prende il nome di \"crepada\" perch\u00e9 viene cotta fino a quando la buccia dei chicchi d'uva non si crepa.\nVarianti.\nIl budino di mosto viene preparato seguendo un procedimento simile a quello del sugolo. Tuttavia, quest'ultimo viene cotto per meno tempo."}
{"id": "3499329", "revid": "767487", "url": "https://it.wikipedia.org/wiki?curid=3499329", "title": "K\u013ea\u010dany", "text": "K\u013ea\u010dany (in ungherese \"D\u00e9cskelecs\u00e9ny\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499330", "revid": "287204", "url": "https://it.wikipedia.org/wiki?curid=3499330", "title": "Klacany", "text": ""}
{"id": "3499331", "revid": "71433", "url": "https://it.wikipedia.org/wiki?curid=3499331", "title": "Smoke Signal", "text": ""}
{"id": "3499332", "revid": "729019", "url": "https://it.wikipedia.org/wiki?curid=3499332", "title": "Gauthier III de Nemours", "text": "Biografia.\nGauthier III era figlio di Philippe II de Villeb\u00e9on, signore di Nemours, ciambellano di Francia, e Marguerite d'Ach\u00e8res, eredit\u00f2 la Signoria di Nemours alla morte del padre (1257).\nGauthier III contrasse matrimonio con Alix de Dreux (1257-1263 circa), figlia di Robert I de Dreux, visconte di Beu e Ch\u00e2teaudun; la coppia non ebbe figli.\nGauthier III nel 1257 succedette al defunto maresciallo Guillaume de Beaumont, e mantenne il titolo fino al 1262, quando lo cedette a Henri II Cl\u00e9ment.\nNel 1270 prese parte all'ottava crociata, morendo davanti a Tunisi due giorni prima del suo sovrano."}
{"id": "3499336", "revid": "132266", "url": "https://it.wikipedia.org/wiki?curid=3499336", "title": "Ras Makonnen", "text": ""}
{"id": "3499338", "revid": "767487", "url": "https://it.wikipedia.org/wiki?curid=3499338", "title": "Koplotovce", "text": "Koplotovce (in ungherese \"Kaplat\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499340", "revid": "1305772", "url": "https://it.wikipedia.org/wiki?curid=3499340", "title": "Bird of Prey", "text": ""}
{"id": "3499341", "revid": "400694", "url": "https://it.wikipedia.org/wiki?curid=3499341", "title": "Madunice", "text": "Madunice (in ungherese \"V\u00e1gmedence\") \u00e8 un comune della Slovacchia facente parte del distretto di Hlohovec, nella regione di Trnava.\nA Madunice visse dal 1814 al 1843 il poeta J\u00e1n Holl\u00fd. "}
{"id": "3499342", "revid": "1543377", "url": "https://it.wikipedia.org/wiki?curid=3499342", "title": "Nicholas G. Carr", "text": "Ha pubblicato libri e articoli di tecnologia, business e cultura. Il suo libro, \"The Shallows: What the Internet Is Doing to Our Brains\" \u00e8 stato finalista nel 2011 per il Premio Pulitzer nella categoria General Nonfiction.\nL'importanza della tecnologia dell'informazione.\nVenne alla ribalta nel 2003 con l'articolo \"IT Doesn't Matter\" pubblicato sulla \"Harvard Business Review\" e col libro del 2004 \"Does IT Matter? Information Technology and the Corrosion of Competitive Advantage\", Harvard Business School Press. In queste opere, piuttosto controverse, ha sostenuto che l'importanza strategica della tecnologia dell'informazione nel mondo degli affari \u00e8 diminuita, in quanto l'Information Technology \u00e8 diventata pi\u00f9 diffusa, standardizzata ed economica. Le sue idee hanno irritato questo settore, destando sconcerto nei dirigenti della Microsoft, Intel, Hewlett-Packard e altre societ\u00e0 del settore tecnologico, anche se altri commentatori hanno difeso la sua opinione. nel 2005, Carr ha pubblicato il controverso articolo \"The End of Corporate Computing\" nel \"MIT Sloan Management Review\", nel quale ha sostenuto che in futuro le societ\u00e0 acquisteranno sempre di pi\u00f9, e da fornitori esterni la tecnologia dell'informazione.\nIl lato oscuro della rete.\nIl secondo libro di Carr, \"The Big Switch: Ricollega il mondo\", da Edison a Google, venne pubblicato nel gennaio 2008 dalla casa editrice W. W. Norton. In Italia fu pubblicato con il titolo \"Il lato oscuro della rete\" dall'editore ETAS. Il testo esamina le conseguenze economiche e sociali della crescita di internet e del cloud computing, confrontandolo con le conseguenze dell'aumento del numero delle aziende elettriche nel XX secolo.\nIs Google Making Us Stupid?\nNell'estate del 2008, il periodico, \"The Atlantic\" ha pubblicato l'articolo di Carr denominato \"\"Is Google Making Us Stupid?\" L'articolo critica gli effetti del continuo utilizzo di internet sulle forme pi\u00f9 profonde della cognizione umana. L'articolo venne letto e discusso ampiamente, sia nei mezzi d'informazione di massa che nella blogosfera. La tesi principale di Carr \u00e8 che Internet potrebbe avere effetti negativi sulle abilit\u00e0 intellettuali, diminuendo la capacit\u00e0 di concentrazione e di contemplazione dell'individuo.\nInternet ci rende stupidi?\nNel saggio intitolato \"The Shallows\"\", pubblicato nel giugno 2010, sviluppa ulteriormente questo argomento. Oltre ad essere un candidato al Premio Pulitzer, il libro apparso sul New York Times notificato dalla lista dei best seller ed \u00e8 stato tradotto in 17 lingue.\nIl testo effettua un'analisi di come le precedenti tecnologie per l'elaborazione delle informazioni abbiano influenzato il nostro modo di pensare. Uno degli esempi che vengono fatti \u00e8 quello della mappa. Oggi noi diamo completamente per scontata l'esistenza delle mappe, ma c'\u00e8 stata una fase della storia dell'umanit\u00e0 nella quale le mappe non erano ancora state inventate. Prima di tale invenzione, l'unico modo di avere percezione del territorio, erano gli organi di senso. Le mappe hanno permesso una rappresentazione astratta dei territori.\nUn'altra tecnologia che viene citata, e che secondo l'autore ha un'importanza paragonabile a quella della stampa di Gutenberg, \u00e8 la spaziatura tra le parole nella lingua scritta. L'autore afferma che prima che ci fosse l'invenzione della spaziatura, la lettura fosse un'attivit\u00e0 estremamente difficoltosa a causa della necessit\u00e0 di distinguere tra una parola e l'altra. Tale invenzione ha permesso, secondo il nostro, la diffusione di idee molto pi\u00f9 diverse e innovative.\nNel libro si afferma che la diffusione della stampa abbia permesso la lettura come attivit\u00e0 individuale, riflessiva, prolungata e che permettesse di rimanere concentrati a lungo. Si afferma che l'essere concentrati sia molto difficile e innaturale, in quanto nella preistoria, chi rimaneva concentrato troppo a lungo, rischiava di essere vittima di un predatore. Oggi, per\u00f2, la capacit\u00e0 di rimanere concentrati a lungo \u00e8 molto importante, perch\u00e9 solo cos\u00ec \u00e8 possibile avere una comprensione profonda del mondo che ci circonda e la possibilit\u00e0 di aprirsi ad idee innovative.\nSecondo l'autore, il continuo multitasking incoraggiato dall'uso di internet e dei telefoni mobili, non permette alle persone di rimanere concentrate a lungo sulla stessa attivit\u00e0. Vengono portati anche dimostrazioni a supporto del fatto che un'informazione per passare dalla memoria a breve termine a quella a lungo termine, abbia bisogno di essere elaborata in modo continuo per almeno 5 secondi e che se si cambia attivit\u00e0 con una frequenza eccessiva, la memoria a breve termine viene sovraccaricata, mentre quella a lungo termine non fa in tempo ad analizzare le informazioni.\nRisposte e critiche.\nTrent Bateson sostiene che, piuttosto che paragonare la lettura su Internet alla tradizione scritta, sarebbe pi\u00f9 adeguato considerarla come una nuova forma di oralit\u00e0. Il web \u00e8 un luogo nel quale si cercano informazioni che non sono definitive, e non necessariamente devono provenire da una fonte autorevole. Il \"libro\" ci ha indotto a credere che un singolo autore sia in grado di scrivere un compendio del sapere assoluto in un singolo volume, favorendo cos\u00ec una visione altamente istituzionalizzata dell'istruzione. I libri sono pesanti e costosi e richiedono parecchio tempo per essere realizzati. Producono quindi un rallentamento all'avanzare della conoscenza, essendo inoltre una forma di comunicazione essenzialmente uni-direzionale. Bateson conclude la propria risposta affermando che internet abbia restituito la condizione sociale della cultura.\nJim Holt lo ha paragonato ad un altro libro: \"The Gutenberg Elegies\" di \"Sven Birkerts\". Steven Pinker ha spiegato che la mente non \u00e8 come la plastilina che viene modellata dalle esperienze. \u00c8 vero che le informazioni modificano leggermente la struttura, ma l'architettura generale del cervello rimane inalterata. L'intelligenza pu\u00f2 essere suddivisa tra fluida, ovvero quella che serve a risolvere i problemi, e cristallizzata, quella che crea nuova conoscenza. L'uso dei computer e soprattutto dei videogiochi pu\u00f2 migliorare l'intelligenza fluida, ma secondo Carr pu\u00f2 inibire lo sviluppo di quella cristallizzata.\nIl blog \"Rough Type\".\nAttraverso il suo blog, \"Rough Type\", Carr ha criticato l'utopismo tecnologico, e in particolare delle affermazioni populiste fatte online riguardo alla produzione sociale. Nel suo saggio del 2005, postato sul blog dal titolo, \"\"L'amoralit\u00e0 del Web 2.0\", ha criticato la qualit\u00e0 del lavoro di volontariato nei progetti di informazione del Web 2.0, come Wikipedia e la blogosfera. Ha sostenuto che tali progetti possano avere un effetto negativo sulla societ\u00e0, provocando difficolt\u00e0 economiche alle alternative pi\u00f9 costose e professionali.\nIn risposta alle critiche di Carr, il cofondatore di Wikipedia Jimmy Wales ha ammesso che la scarsa qualit\u00e0 degli articoli di Wikipedia citati da Carr, provochino un imbarazzo terribile, e nella stessa mail si \u00e8 chiesto il motivo per il quale tali voci abbiano una qualit\u00e0 cos\u00ec bassa e cosa possa essere fatto per migliorare la situazione.\nNel maggio 2007, Carr ha sostenuto che la posizione dominante delle pagine di Wikipedia in molti risultati di ricerca rappresenta un consolidamento pericoloso del traffico Internet e dell'autorit\u00e0, che pu\u00f2 essere portato alla creazione di quello che lui chiama \"le piantagioni di informazione\" \". Carr ha coniato, nel mese di agosto 2007, il termine \"\"wikicrats\"\" nell'ambito di una critica pi\u00f9 generale di ci\u00f2 che egli vede come la tendenza di Wikipedia a sviluppare sistemi sempre pi\u00f9 elaborati e complessi di regole e di rango burocratico o di casta nel tempo, piuttosto che essere utile supporto ai volontari che scrivono gli articoli.\nNel gennaio 2008 Carr \u00e8 diventato membro dell'Editorial Board of Advisors della \"Encyclop\u00e6dia Britannica\". All'inizio della sua carriera, Carr servito come direttore esecutivo della \"Harvard Business Review\". Ha studiato al Dartmouth College e alla Harvard University."}
{"id": "3499344", "revid": "92723", "url": "https://it.wikipedia.org/wiki?curid=3499344", "title": "Cattedrale di San Marco (Latina)", "text": "La cattedrale di San Marco \u00e8 il principale luogo di culto di Latina, nel Lazio, sede vescovile della diocesi di Latina-Terracina-Sezze-Priverno.\nLa chiesa \u00e8 dedicata a Marco l'evangelista in quanto gran parte dei coloni dell'Agro Pontino erano di origine veneta, Regione di cui il Santo \u00e8 il patrono ed \u00e8 situata nell'omonima piazza, nel centro della citt\u00e0, non distante da piazza del Popolo e dal Municipio. Su di essa insiste l'omonima parrocchia, affidata ai sacerdoti della Societ\u00e0 salesiana di San Giovanni Bosco.\nStoria.\nIl 30 giugno 1932 venne posta la prima pietra della citt\u00e0 di Littoria, in seguito ridenominata Latina, ideata come ulteriore comune affiancato a quelli preesistenti di Cisterna e Terracina. Il progetto del nuovo centro abitato venne affidato all'architetto Oriolo Frezzotti, che progett\u00f2, fra gli altri edifici, anche una chiesa da collocarsi nel cuore dell'abitato, affinch\u00e9 insieme all'antistante piazza, intitolata originariamente ai Savoia, costituisse il polo religioso ed educativo della citt\u00e0 (in quanto su di essa prospettava anche la sede dell'Opera nazionale Balilla).\nLa costruzione del luogo di culto inizi\u00f2 nel 1932 e termin\u00f2 l'anno successivo; il 18 dicembre 1933 la chiesa venne inaugurata e consacrata. La parrocchia venne istituita il 23 novembre 1933 dal cardinale Enrico Gasparri, vescovo di Velletri; la Societ\u00e0 salesiana di San Giovanni Bosco fu invitata da Pio XI a prendere la responsabilit\u00e0 di San Marco dopo le insistenze della popolazione locale e di Benito Mussolini.\nA partire dal 1967 la citt\u00e0 entr\u00f2 a far parte della diocesi di Terracina-Latina, Priverno e Sezze: pur conservando le antiche sedi episcopali di Terracina, Sezze e Priverno cattedrali e diocesi, proprio in questi anni i vescovi preferirono fissare un'unica residenza a Latina, dove vennero aperti anche gli uffici della curia vescovile.\nIl 30 settembre 1986, con il decreto \"Instantibus votis\" della Congregazione per i Vescovi e l'unione delle sedi con la formula \"plena unione\", la chiesa di San Marco a Latina \u00e8 divenuta cattedrale della \"nuova\" diocesi di Latina-Terracina-Sezze-Priverno.\nDescrizione.\nEsterno.\nL'esterno della cattedrale di san Marco \u00e8 caratterizzata dal particolare paramento murario che, nella parte inferiore, vede un'alternanza di fasce in tufo e travertino. La facciata \u00e8 a capanna e presenta un portico che si apre, sulla parte anteriore, con tre alte arcate a tutto sesto poggianti su pilastri quadrangolari. In corrispondenza di ognuna di esse, si apre un portale sormontato da una monofora con vetrate policrome. Nel frontone si trova una scultura raffigurante lo stemma di papa Pio XI, mentre sui pilastri angolari vi sono le statue in tufo degli \"Evangelisti\", di Francesco Barbieri (1932).\nSulla destra della chiesa, in posizione isolata, si trova l'alta torre campanaria, anch'essa caratterizzata dall'alternanza di tufo e travertino. Il campanile \u00e8 a pianta quadrata ed \u00e8 sormontato dalla cella campanaria, all'interno della quale si trovano tre campane e che si apre sull'esterno con una monofora su ciascun lato. Sopra la cella campanaria, ad un'altezza di 37 metri da terra, si trova una replica in marmo della \"Madonnina\" del Duomo di Milano.\nInterno.\nL'interno della cattedrale di san Marco \u00e8 a navata unica con cappelle laterali, quattro per lato. La navata \u00e8 coperta con capriate lignee a vista ed \u00e8 divisa in quattro campate da alte lesene in marmo giallo. Le cappelle sono coperte con volta a botte ed illuminate da alte monofore ed alti archi a tutto sesto le mettono in comunicazione fra di loro. Le vetrate policrome, realizzate nel 2001 su progetto di M. Raffaella Caldani e Vassilli Baltoyannis, rappresentano \"Scene della vita di san Giovanni Bosco e della bonifica pontina\". La prima cappella di sinistra ospita il fonte battesimale, originale; la quarta di destra, pi\u00f9 profonda rispetto alle altre, ospita a ridosso della parete fondale, caratterizzata da un'estesa decorazione marmorea, l'altare marmoreo dedicato alla Vergine Maria, sormontato da una statua policroma raffigurante la \"Madonna Ausiliatrice\".\nNella parete fondale della navata centrale si apre la profonda abside, affiancata a sinistra dal tabernacolo e, a destra, dalla statua bronzea raffigurante \"San Marco Evangelista\" di Francesco Nagni (1960). L'abside ospita il presbiterio, rialzato di alcuni gradini rispetto al resto della chiesa, il cui assetto attuale risale al 1986 e rispetta le indicazioni attinenti l'adeguamento liturgico delle chiese. Al centro, rialzato, si trova l'altare maggiore, sormontato dal \"Crocifisso\", alle spalle del quale vi \u00e8 la cattedra episcopale lignea. La parete fondale del presbiterio, distaccata da quella dell'abside, \u00e8 decorata da una fascia di moderni mosaici, opera di Valter Cinti.\nOrgano a canne.\nSulle due cantorie che si aprono sulle due pareti laterali dell'abside, si trova l'organo a canne, costruito nel 1967 dalla ditta organaria Pinchi di Foligno e dalla stessa modificato e ampliato nel 1988-89.\nLo strumento \u00e8 a trasmissione elettronica e dispone di 28 registri; la sua consolle, avente due tastiere e pedaliera, \u00e8 collocata nella quarta cappella di destra. La mostra di ciascuno dei due corpi fonici \u00e8 composta da canne di principale disposte a cuspide unica con ali laterali."}
{"id": "3499346", "revid": "767487", "url": "https://it.wikipedia.org/wiki?curid=3499346", "title": "Mera\u0161ice", "text": "Mera\u0161ice (in ungherese \"Mer\u0151ce\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499348", "revid": "287204", "url": "https://it.wikipedia.org/wiki?curid=3499348", "title": "Merasice", "text": ""}
{"id": "3499357", "revid": "767487", "url": "https://it.wikipedia.org/wiki?curid=3499357", "title": "Pastuchov", "text": "Pastuchov (in ungherese \"Nyitrap\u00e1szt\u00f3\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499361", "revid": "1781667", "url": "https://it.wikipedia.org/wiki?curid=3499361", "title": "Ratkovce", "text": "Ratkovce (in ungherese \"Ratk\u00f3c\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499369", "revid": "767487", "url": "https://it.wikipedia.org/wiki?curid=3499369", "title": "Sasinkovo", "text": "Sasinkovo (in ungherese \"S\u00e1g\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499378", "revid": "767487", "url": "https://it.wikipedia.org/wiki?curid=3499378", "title": "Squali (album)", "text": "Squali \u00e8 il primo album autoprodotto dei Reggae National Tickets del 1996, in collaborazione con madaski, tastierista degli Africa Unite.\nIl brano \"Raggamagut\" era la seconda traccia del demo \"Metropoli selvaggia\", inciso su cassetta nel 1994."}
{"id": "3499381", "revid": "767487", "url": "https://it.wikipedia.org/wiki?curid=3499381", "title": "Siladice", "text": "Siladice (in ungherese \"Szil\u00e1d\", in tedesco \"Siladitz\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499387", "revid": "6923", "url": "https://it.wikipedia.org/wiki?curid=3499387", "title": "Tekol\u010fany", "text": "Tekol\u010fany (in ungherese \"T\u00f6k\u00f6ld\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499389", "revid": "287204", "url": "https://it.wikipedia.org/wiki?curid=3499389", "title": "Tekoldany", "text": ""}
{"id": "3499396", "revid": "767487", "url": "https://it.wikipedia.org/wiki?curid=3499396", "title": "Tepli\u010dky", "text": "Tepli\u010dky (in ungherese \"Forn\u00f3szeg\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499397", "revid": "767487", "url": "https://it.wikipedia.org/wiki?curid=3499397", "title": "Opera window", "text": "Con opera window si intendono dei piccoli finestrini a forma di obl\u00f2 che vengono inseriti nei montanti posteriori di alcune automobili di costruzione nordamericana.\nL'opera window era un finestrino posteriore che non poteva essere aperto e che era circondato dal vinile del tetto; esso rappresentava una caratteristica molto comune delle autovetture degli anni settanta. In quel periodo questo design era nuovo e si dimostr\u00f2 molto popolare tanto che venne imitato da quasi ogni costruttore statunitense.\nIl nome, di evidente riferimento italiano, deriva dal fatto che i designer automobilistici ritenevano che questo caratteristico dettaglio potesse servire come riferimento di marketing che evocasse nei consumatori \"il ricordo di eleganza e romanticismo di una serata all'opera\".\nStoria.\nQuesto elemento venne usato durante l'epoca d'oro dello stile automobilistico. Per esempio la Elcar nel 1924 adottava il tetto in tela nello stile di una Broughham, con un'opera window nel telaio stile landau.\nForse il pi\u00f9 importante ritorno furono gli obl\u00f2 che venivano montati nella Ford Thunderbird dal 1956-1957. Veniva fornita come optional in modo da migliorare la visibilit\u00e0 verso gli angoli posteriori quando veniva montato il tetto rigido. L'Opera window venne introdotto di nuovo come opzione di lusso con la Lincoln Continental Mark IV del 1972 e quasi ogni vettura ne venne dotata.\nDurante gli anni settanta divenne un elemento di design molto comune, montato sui modelli a due porte dotati di tetto rigido e coup\u00e9 come in altri modelli, dalle compatte economiche ai marchi di lusso. Questi erano anche degli elementi di riconoscimento nel mercato specializzato della personalizzazione delle vetture, fiorente negli Stati Uniti.\nTecnicamente, finestrini erano pensati per eliminare il rilevante punto cieco che si veniva a creare con il grande montante posteriore che era caratteristico delle vetture americane del periodo. Anche Opera window stretti aiutavano la visibilit\u00e0 posteriore. In un'epoca nella quale le dimensioni diminuivano mentre aumentava la diffusione su modelli due porte, l'uso dei finestrini posteriori fissi, i piccoli Opera window, aiutava a ridurre la sensazione di claustrofobia dei passeggeri sui sedili posteriori.\nNel caso della vettura da competizione AMC Matador i piccoli finestrini erano compresi nel pacchetto di allestimento \"Barcelona II\" che permetteva di avere un'aerodinamica pi\u00f9 pulita quando questi venivano aperti dal vento durante le gare.\nIn alcuni casi veniva anche aggiunta un'ulteriore caratteristica, le cosiddette \"Opera light\", che venivano montate sulla parte esterna del montante centrale o posteriore e che si accendevano quando venivano azionate le luci esterne; opzioni del genere erano adottate dalle Lincoln Town Car degli anni ottanta, dalla Mercury Grand Marquis del 1979-91, o da modelli di fascia alta della Oldsmobile 88 prodotti tra il 1988 e il 1990.\nI finestrini \"Opera window\" sono caduti in disuso durante la met\u00e0 degli anni ottanta, con il cambiare dello stile automobilistico verso un pi\u00f9 deciso stile \"notchback\". Vetture pi\u00f9 piccole e aerodinamiche hanno fatto apparire gli Opera window fuori posto o obsoleti. "}
{"id": "3499398", "revid": "287204", "url": "https://it.wikipedia.org/wiki?curid=3499398", "title": "Teplicky", "text": ""}
{"id": "3499399", "revid": "827882", "url": "https://it.wikipedia.org/wiki?curid=3499399", "title": "Panada (gastronomia)", "text": "La panada (o \"sa panada\", in Lingua sarda) \u00e8 un piatto tipico sardo conosciuto in tutta l'isola, con varie ricette tradizionali tra le quali si ricordano quelle dei comuni di Cuglieri, Assemini e Oschiri. \u00c8 possibile trovare \"panadas\" originali anche in altre localit\u00e0 della Sardegna come a Berchidda, Ozieri, Thiesi, Pattada, Elmas, Capoterra, Pula, Uta, Villacidro. Una diffusione a macchia d\u2019olio nei comuni limitrofi a ognuna delle tre capitali sarde de \"sa panada\", tale da poter ipotizzare degli areali di diffusione delle tre varianti.\nLa parola \"panada,\" derivata dal latino \"panem,\" si rif\u00e0 a quelle ricette di cibi avvolti nella pasta di pane gi\u00e0 note in epoca romana, diffuse in Europa, Africa e Asia e presenti ancora nella penisola iberica e in quella italiana in epoca medievale-rinascimentale.\nIl piatto potrebbe essere di possibile origine spagnola, almeno nell'etimo e con riferimento alle \"empanada.\" In Sardegna \u00e8 un piatto tipico, oggi diventato anche un cibo di degustazione in numerose sagre dell'isola. Un prodotto gastronomico analogo per aspetto e lavorazione si produce nelle isole Baleari e pi\u00f9 precisamente a Maiorca, dove \u00e8 molto diffusa la cosiddetta Panada Mallorquina, ma \u00e8 possibile trovare simili prodotti nei paesi sudamericani, come l\"'empanada\" peruviana o quella argentina.\nCaratteristiche.\nLa panada \u00e8 una torta salata costituita da un involucro di pasta violata (detta \"croxu\" in sardo campidanese), al cui interno sono contenuti - solitamente - carne, e altri condimenti. La panada per antonomasia si ritiene essere quella di anguille, tuttora ampiamente diffusa soprattutto nel Campidano, poich\u00e9 in passato l'attivit\u00e0 di sussistenza primaria del comune di Assemini \u00e8 stata la pesca, in virt\u00f9 della vicinanza alla Laguna di Santa Gilla, nonch\u00e9 per la presenza di anguille nel Lago Coghinas, a Oschiri.\nNella sua variante campidanese, viene servita in genere come secondo piatto e ha una portata minima di quattro persone, ma pu\u00f2 considerarsi anche un pasto completo, vista la variet\u00e0 di ingredienti e il notevole apporto calorico che la contraddistinguono.\nLe varianti derivate dalla ricetta logudorese, viceversa, sono di dimensioni pi\u00f9 ridotte e vengono consumate tipicamente come piatto unico, in particolare la \"gigante\" che ha al suo interno carne al sugo.\nLa variante oggi pi\u00f9 consumata prevede tradizionalmente l'utilizzo di carne di agnello (o pi\u00f9 raramente maiale o pollo), mentre le varianti vegetariane contengono piselli, carciofi o fave. Il condimento fondamentale \u00e8 poi costituito da patate, \"pilarda\" (pomodori secchi), prezzemolo, occasionalmente aglio (per la variante campidanese). Nella variante logudorese il condimento fondamentale \u00e8 di carne condita con aglio, prezzemolo e strutto. La variante vegetariana ha al suo interno zucchine, peperoni, melanzane, carciofi, patate; anch'essa \u00e8 condita con aglio e prezzemolo. L'impasto, invece, \u00e8 composto da farina di grano tipo \"00\", acqua, sale e olio (o strutto). La cottura tradizionale avviene in forno.\nIn Sardegna \u00e8 assai diffusa anche la preparazione di un tipo di panada piccola da buffet (detta in lingua sarda \"panadedda\", tradotto in italiano \"piccola panada\") per occasioni ed eventi festivi, in accompagnamento a insalate, dolci sardi o classici stuzzichini salati, quali paninetti e pizzette sfoglia alla cagliaritana. Il contenuto della panadedda \u00e8 di pi\u00f9 facile preparazione rispetto a quello della panada tradizionale: vi si ritrovano solitamente macinati di carne e patate, funghi, melanzane. Non \u00e8 inconsueto, inoltre, che la panadedda oschirese venga fritta, in luogo della cottura in forno.\nNel 2016 la panada di Assemini con le anguille ha ottenuto la certificazione come PAT (prodotto agroalimentare tradizionale tipico della regione Sardegna).\nCuriosit\u00e0.\nIn Spagna, precisamente nelle Isole Baleari a Palma di Maiorca esiste il culto religioso de \u201c\"Mare de D\u00e9u de la Panada\"\u201d approvato dalle competenti autorit\u00e0 religiose. L\u2019immagine di Santa Maria della Panada fu benedetta il giorno 9 dicembre 1990 e si introdusse nell\u2019Ermita de San\u2019Honorat nella montagna sacra di Randa, luogo in cui riceve la venerazione dei fedeli, in modo speciale nel periodo pasquale. La sua festa va associata alla panada maiorchina, tipico prodotto gastronomico consumato in quei giorni. \"Caballeros\" e \"Damas\" di fede profonda le dedicano intensa venerazione. Per l'impegno scientifico alla ricercatrice Veronica Matta \u00e8 stato assegnato un importante riconoscimento ufficiale: il titolo di \u201c\"Dama de Honor de Santa Maria de la Panada\"\u201d, la prima Dama sarda."}
{"id": "3499401", "revid": "767487", "url": "https://it.wikipedia.org/wiki?curid=3499401", "title": "Trakovice", "text": "Trakovice (in ungherese \"Kark\u00f3c\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499404", "revid": "1781667", "url": "https://it.wikipedia.org/wiki?curid=3499404", "title": "\u017dlkovce", "text": "\u017dlkovce (in ungherese \"Zs\u00fak\") \u00e8 un comune della Slovacchia facente parte del distretto di Hlohovec, nella regione di Trnava."}
{"id": "3499405", "revid": "287204", "url": "https://it.wikipedia.org/wiki?curid=3499405", "title": "Zlkovce", "text": ""}
{"id": "3499414", "revid": "599013", "url": "https://it.wikipedia.org/wiki?curid=3499414", "title": "Natalino Terracciano", "text": " Ultimo abate titolare della Monumentale Abbazia di Santa Maria Maddalena in Armillis.\nBiografia.\nPronipote di Don Luigi Savino, abate/rettore dell'Abbazia di S. Maria Maddalena in Armillis, nel periodo 1893 - 1908, sin da piccolo \u00e8 chierichetto nell'abbazia ed a casa, tra i suoi giochi preferiti, vi \u00e8 la celebrazione della messa.\nSegue, passo dopo passo, Don Ambrogio Ferraioli, abate illuminato di S. Maria Maddalena dal 1908 al 1945, il quale, intuendo la forza della vocazione di Natalino, gli rivolge premurose cure nel periodo dell'adolescenza.\nGiovanissimo, entra in seminario a Nocera e poi a Salerno, dove compie prima gli studi liceali e poi quelli teologici.\nOrdinato sacerdote nell'Abbazia di Santa Maria Maddalena in Armillis il 30 giugno 1946, entra in possesso del titolo di abate il 5 giugno 1955, con grande processione per il paese e solenne cerimonia religiosa presieduta dal vescovo della Diocesi di Nocera Inferiore-Sarno, monsignor Fortunato Zoppas.\nDurante la sua reggenza, \u00e8 costretto a verificare il trafugamento di opere d'arte di grande valore, come i \u201cMori\u201d del pulpito ligneo, l'acquasantiera in pietra del 1567, il battistero, i cancelli bronzei della balaustra, un bassorilievo marmoreo della Maddalena, la collezione dei pastori del Settecento napoletano, la statua della Madonna bambina.\nDon Natalino muore il 15 luglio 1993, pochi giorni dopo aver festeggiato, col gruppo dei fedeli a lui pi\u00f9 vicini, il 47\u00ba anniversario di ordinamento sacerdotale."}
{"id": "3499417", "revid": "374156", "url": "https://it.wikipedia.org/wiki?curid=3499417", "title": "USS Franklin (CV-13)", "text": "La USS \"Franklin\" (codici e numeri d'identificazione CV/CVA/CVS-13, AVT-8), soprannominata \"Big Ben\" fu una delle 24 portaerei appartenenti alla classe Essex costruite durante la seconda guerra mondiale per la United States Navy, la marina militare degli Stati Uniti d'America. Questa nave fu la quinta nella storia della marina militare statunitense ad essere chiamata con questo nome.\nCostruzione.\nLa chiglia della \"Franklin\" fu impostata il 7 dicembre 1942, il primo anniversario dell'attacco di Pearl Harbor, e la nave fu varata il 14 ottobre 1943 dalla Newport News Shipbuilding Company, in Virginia. La madrina fu il capitano di corvetta Mildred H. McAfee, la direttrice della WAVES. La nave fu intitolata in onore di Benjamin Franklin, non in memoria della battaglia di Franklin, combattuta durante la guerra di secessione americana, come, talvolta, \u00e8 erroneamente affermato. La \"Franklin\" entr\u00f2 in servizio il 31 gennaio 1944, sotto il comando del capitano di vascello James M. Shoemaker.\nSeconda guerra mondiale.\nEntrata in servizio attivo nel gennaio del 1944, essa serv\u00ec in numerosi teatri della guerra del Pacifico, guadagnando quattro battle stars. Fu gravemente danneggiata da un attacco aereo giapponese nel marzo del 1945, perdendo circa ottocento uomini dell'equipaggio e diventando cos\u00ec la pi\u00f9 danneggiata portaerei americana che sopravvisse al conflitto. Alcuni fotogrammi del video girato durante l'attacco furono inclusi nel film \"Aquile dal mare\" (\"Task Force\") del 1949, in cui recit\u00f2 Gary Cooper. Dopo l'attacco, la nave fece ritorno in patria per essere riparata: la guerra per la \"Franklin\" era finita e fu dismessa nel 1947.\nIl periodo postbellico.\nDopo la fine della guerra, la \"Franklin\" fu aperta al pubblico in concomitanza delle celebrazioni del Navy Day. Il 17 febbraio 1947 l'unit\u00e0 fu radiata e fu ancorata a Bayonne, New Jersey.\nMentre era fuori servizio a Bayonne, la \"Franklin\" fu redesignata numerose volte: il 1\u00ba ottobre 1952 come portaerei d'attacco, Hull classification symbol CVA-13, il 9 agosto 1953 come portaerei antisommergibile CVS-13 e, infine, il 15 maggio 1959 come portaerei ausiliaria da trasporto AVT-8, che mantenne fino alla sua radiazione.\nLa nave non ritorn\u00f2 pi\u00f9 comunque in mare e fu rimossa dal Naval Vessel Register il 1\u00ba ottobre 1964. Insieme alla pariclasse , anch'essa seriamente danneggiata in un attacco aereo, la \"Franklin\" fu l'unica portaerei della sua classe a non vedere alcun servizio nel periodo postbellco, sebbene i danni che sub\u00ec fossero stati completamente riparati.\nNonostante la U.S. Navy avesse inizialmente venduto la \"Franklin\" alla \"Peck Iron and Metal Company\" di Portsmouth, Virginia, sotto richiesta del Bureau of Ships la nave fu riposta sotto il controllo della U.S. Navy, che aveva bisogno delle sue quattro turbine a vapore. Alla fine la nave fu venduta per essere demolita alla \"Portsmouth Salvage Company\" di Chesapeake il 27 luglio 1966."}
{"id": "3499431", "revid": "287204", "url": "https://it.wikipedia.org/wiki?curid=3499431", "title": "A lyga 2011", "text": "La A lyga 2011 \u00e8 stata la 22\u00aa edizione della massima serie del campionato lituano di calcio. La stagione \u00e8 iniziata il 12 marzo e si \u00e8 conclusa il 6 novembre. L'Ekranas ha vinto il titolo per la settima volta (compreso uno nella RSS Lituana), la quarta consecutiva.\nStagione.\nNovit\u00e0.\nLe squadre che hanno ottenuto una licenza sono passate da 11 a 12. Il V\u0117tra era stato espulso dopo 16 giornate del campionato 2010 per problemi finanziari. Delle 10 squadre rimaste, l'Atletas Kaunas, ultimo classificato, \u00e8 stato l'unico a non presentare la richiesta per una licenza in A lyga ed \u00e8 retrocesso in 1 Lyga.\nTre le nuove squadre ammesse: l'FBK Kaunas, vincitore della 1 Lyga 2010, l'Atlantas, settimo classificato, e il Dainava Alytus, nato dalla fusione tra Alytis Alytus e Vidzgiris.\nFormula.\nLe 12 squadre partecipanti si sono affrontate per tre volte, per un totale di 33 giornate.\nLa squadra campione di Lituania ha il diritto a partecipare alla UEFA Champions League 2012-2013 partendo dal secondo turno preliminare.\nLe squadre classificate al secondo e terzo posto sono ammesse alla UEFA Europa League 2012-2013 partendo dal primo turno preliminare.\nLa vincitrice della coppa nazionale \u00e8 ammessa alla UEFA Europa League 2012-2013 partendo dal secondo turno preliminare.\nClassifica finale.\nLegenda:\nNote:"}
{"id": "3499436", "revid": "1428919", "url": "https://it.wikipedia.org/wiki?curid=3499436", "title": "Knud Andersen", "text": "Fu specialista nello studio dei Chirotteri. \nBiografia.\nVerso la fine del XIX secolo, Andersen lavor\u00f2 come ornitologo, effettuando studi in campo, tra l'altro, sulle Isole F\u00e6r \u00d8er. Dal 1901 al 1904 fu curatore della collezione ornitologica del Museo Nazionale di Storia Naturale di Sofia, incarico che ricevette dal principe Ferdinando I di Bulgaria. Nel 1904, fu assunto presso il Natural History Museum di Londra, per conto del quale, per 14 anni, svolse ricerche nel Pacifico, nell'Asia sudorientale e nel Queensland, studiando in particolare i Pipistrelli.\nSvolse importanti lavori di classificazione sulle famiglie degli Pteropodidi e sui pipistrelli ferro di cavallo, delle quali descrisse 15 nuove specie. Nel 1909, Andersen divenne membro della Zoological Society of London (FZS).\nSpar\u00ec misteriosamente nel 1918, probabilmente durante la prima guerra mondiale, e il suo corpo non fu mai ritrovato.\nOpere.\nLa sua opera principale \u00e8 il \"Catalogue of the Chiroptera of the British Museum of Natural History\" (1912), ancora oggi considerato testo di riferimento per la classificazione dei Megachirotteri. Pubblic\u00f2 inoltre numerose descrizioni di nuove specie.\nAltre importanti opere sono le seguenti:\nSpecie dedicate ad Andersen.\nSono state dedicate a lui le seguenti specie:\nSpecie descritte da Andersen.\nIdentific\u00f2 le seguenti specie:"}
{"id": "3499439", "revid": "916580", "url": "https://it.wikipedia.org/wiki?curid=3499439", "title": "Schiacciatina", "text": "La schiacciatina (o chisolina) mantovana \u00e8 una sorta di pane croccante secco e basso, molto fragrante, di forma quadrata o rettangolare, da gustare come spuntino, merenda o da accompagnare con un bicchiere di vino bianco secco.\nDa non confondere con la focaccia, condita solo con olio.\nConosciuta sin dai tempi dei Gonzaga col nome di \"schizzadas\", veniva consumata dai contadini come intermezzo nei lavori dei campi.\n\u00c8 prodotta anche industrialmente e venduta confezionata in sacchetti."}
{"id": "3499442", "revid": "1086846", "url": "https://it.wikipedia.org/wiki?curid=3499442", "title": "Genoa Cricket and Football Club 1948-1949", "text": "Questa voce raccoglie le informazioni riguardanti il Genoa Cricket and Football Club nelle competizioni ufficiali della stagione 1948-1949.\nStagione.\nIl Genoa inizia la stagione aggiudicandosi il trofeo amichevole Coppa Cassano, in onore del defunto giocatore della Luigi Cassano, battendo per 5-2 i blucerchiati grazie alla tripletta di Della Torre ed alla doppietta di Formentin.\nIl 15 maggio 1949 il Genoa fu la prima squadra ad affrontare il dopo la tragedia di Superga. Vennero mandati in campo da entrambe le squadre le formazioni giovanili e come capitano dei rossobl\u00f9 venne scelto il giovane Ercole Bazurro, che gi\u00e0 ricopriva quel ruolo tra i ragazzi. La formazione granata si impose con un perentorio 4-0.\nLa stagione regolare vedr\u00e0 il Genoa piazzarsi al settimo posto finale con 40 punti in classifica.\nMaglie.\nLa maglia per le partite casalinghe presentava i colori rossoblu.\nOrganigramma societario.\nArea direttiva\nArea tecnica"}
{"id": "3499443", "revid": "287204", "url": "https://it.wikipedia.org/wiki?curid=3499443", "title": "Nikolaj Bujanov", "text": "Biografia.\nNato in Ucraina nel 1925, si arruol\u00f2 nell'Armata Rossa e fu fatto prigioniero dai nazisti durante l'invasione dell'Unione Sovietica. Fu deportato in Italia per essere inquadrato in reparti antipartigiani, ma riusc\u00ec a fuggire trovando ospitalit\u00e0 presso una famiglia di San Giovanni Valdarno e successivamente si un\u00ec alle formazioni partigiane operanti nel Valdarno aretino. Membro della \"5\u00aa Compagnia \"Chiatti\"\" della 22\u00aa Brigata Garibaldi \"Vittorio Sinigaglia\", durante un rastrellamento tedesco a Castelnuovo dei Sabbioni ignor\u00f2 l'ordine di ritirarsi e venne ucciso mentre proteggeva i compagni e permetteva loro di mettere in salvo donne e bambini di Castelnuovo.\nNel 1978 a Nikolaj Bujanov \u00e8 stato dedicato un parco a Cavriglia. Nel 1985 gli \u00e8 stata conferita con Decreto del Presidente della Repubblica la Medaglia d'oro al valor militare alla memoria.\nNel 2019 esce la prima pubblicazione in Italiano riguardante la storia di Nikolaj Bujanov, dal titolo Nikolaj Bujanov. Il Partigiano Sovietico che dette la vita per Cavriglia edito da Settore 8 Editoria e scritto da Davide Torelli .Il volume contiene un inserto a fumetti a cura di Varchi Comics \u201cFinch\u00e9 udimmo cantar la mitraglia\u201d, sceneggiato da Francesco Benucci, con i disegni di Frenks Tassi e le chine di Gianluca Borgogni. Le illustrazioni interne (e quelle di copertina ), sono state ideate e prodotte da Elisabetta Simonti."}
{"id": "3499444", "revid": "271907", "url": "https://it.wikipedia.org/wiki?curid=3499444", "title": "Mykola Bujanov", "text": ""}
{"id": "3499452", "revid": "30445", "url": "https://it.wikipedia.org/wiki?curid=3499452", "title": "Paso del Norte", "text": ""}
{"id": "3499454", "revid": "729019", "url": "https://it.wikipedia.org/wiki?curid=3499454", "title": "Semisopochnoi", "text": "Semisopochnoi (in lingua aleutina \"Unyax\"; in russo \u0421\u0435\u043c\u0438\u0441\u043e\u043f\u043e\u0447\u043d\u044b\u0439, \"Semisopo\u010dnyj\") \u00e8 un'isola che fa parte delle Rat, un gruppo delle Aleutine occidentali e appartiene all'Alaska (USA). Occupa la posizione pi\u00f9 orientale del territorio negli Stati Uniti, \u00e8 a soli 23 minuti a ovest del 180\u00ba meridiano e si trova quindi nell'emisfero orientale.\nL'isola \u00e8 stata cos\u00ec nominata nel 1790 dal tenente Gavriil Sary\u010dev della Marina Imperiale Russa. \"Semisopo\u010dnyj\" significa sette picchi o vulcani estinti (\"sem\u2019\", sette).\nFauna.\nLa maggior parte delle specie di uccelli che nidificano a terra sono state annientate dalle volpi artiche introdotte nell'isola nel XIX secolo per il commercio dalle pellicce e poi rimosse nel 1997. L'isola \u00e8 stata anche liberata dai ratti. Semisopochnoi \u00e8 attualmente nelle prime fasi di recupero per gli uccelli marini. Ospita una delle maggiori colonie di Aethia cristatella, Aethia pusilla e Phalacrocorax urile.\nIl vulcano.\nSemisopochnoi, il pi\u00f9 grande vulcano delle Aleutine occidentali, ha un'ampiezza di 20 km a livello del mare e una caldera larga 8 km. Il punto pi\u00f9 alto dell'isola \u00e8 Anvil Peak (1.221\u00a0m), il cono pi\u00f9 attivo \u00e8 il monte Cerbero di cui \u00e8 riportata una storica eruzione del 1873.."}
{"id": "3499458", "revid": "226458", "url": "https://it.wikipedia.org/wiki?curid=3499458", "title": "Bernard de Neufmarch\u00e9", "text": "Le origini.\nBernard de Neufmarch\u00e9 nacque nel 1050 circa nel paese da cui ha preso il cogonome, Neuf-March\u00e9 appunto, un villaggio della Normandia, al confine con la regione del Beauvais. I suoi genitori erano Geoffrey de Neufmarch\u00e9 e Ada de Hugleville, gli antenati materni avevano fondato un paese a sud di Dieppe e discendevano da Riccardo II di Normandia, mentre suo nonno paterno aveva servito il giovane Guglielmo il Conquistatore ed era morto al suo servizio.\nL'effettiva partecipazione di Bernard alla Battaglia di Hastings \u00e8 dubbia, bench\u00e9 la sua famiglia avesse dei legami famigliari con la citt\u00e0 di Saint-Valery-sur-Somme, dalla quale part\u00ec la flotta normanna, non ne era per\u00f2 il governatore ed \u00e8 improbabile che facesse parte della flotta. Bernard \u00e8 anche assente dal Domesday Book compilato nel 1086, se avesse effettivamente partecipato alla battaglia avrebbe ricevuto delle terre che sarebbero poi state annotate e registrate.\nLa salita verso il potere.\nNel 1086 o 1087 Bernard ricevette delle terre dal re, la corona aveva recuperato delle propriet\u00e0 dalla morte di alcuni nobili che si trovavano nell'Herefordshire e che comprendevano anche diversi manieri e villaggi ed ottenne anche altre due propriet\u00e0, una nel Berkshire e l'altra nel Buckinghamshire. Nemmeno queste propriet\u00e0 appaiono nel Domesday Book ed \u00e8 possibile che avesse ottenuto dal re una qualche forma di esenzione. \nLa sua rapida ascesa come barone attir\u00f2 l'attenzione di Osbern FitzRichard, un nobile gallese che, attorno al 1099, gli offr\u00ec in moglie la propria figlia Agnes, detta Nest.\nLe propriet\u00e0 di Bernard si stendavano tutte lungo il corso del Wye e lungo la vecchia Strada Romana che dall'Inghilterra andava sino al Galles, per la precisione vicino a Brecon, \u00e8 possibile che l'importanza militare di quell'antica rotta sia stato uno dei fattori che lo invogli\u00f2 a conquistare il Brycheiniog.\nLa costruzione del dominio gallese.\nNel 1088 anche Bernard, come molti altri Signori delle Marche, si ribell\u00f2 contro Guglielmo II d'Inghilterra, la rivolta fu persa e i ribelli furono apparentemente perdonati senza nessuna sanzione, ed il re concesse ai Signori delle Marche di espandersi verso il Galles impadronendosi, per diritto di conquista, dei regni di Brycheiniog, Morgannwg e Gwynllwg.\nA seguito di quell'accordo Bernard invade il regno di Brycheiniog ed entro l'autunno del 1088 ne ha conquistato almeno una parte, la guerra di conquista prosegue per almeno altri due anni, nei luoghi che riesce a prendere costruisce castelli di difesa ed entro il 1091 prende anche la valle dell'Usk, centro del suo nuovo dominio, che ne diviene capitale. Nel 1093 o 1094, lo sconfitto re del Brycheiniog, Bleddyn ap Maenarch, alleandosi con un altro sovrano Rhys ap Tewdwr, prova a riprendersi ci\u00f2 che era suo, l'attacco avviene partendo dalla citt\u00e0 di Brecon, ma i gallesi hanno ben presto la peggio e Rhys viene ucciso. Successivamente, sul luogo della battaglia venne costruita la cattedrale di Brecon. Nel 1094 altre rivolte turbarono la regione, i gallesi provarono pi\u00f9 volte a scacciare gli invasori normanni e questi ultimi, bench\u00e9 riuscissero ad avere spesso la meglio non riuscirono a pacificare i rivoltosi tanto che nel 1095 furono costretti a rintanarsi entro le poche citt\u00e0 fortificate di cui disponevano. Solo due spedizioni provenienti da Glamorgan riuscirono a riportare la pace, per proteggere i confini delle sue terre Bernard ordin\u00f2 la costruzione di diversi castelli fra Brecon e Crickhowell.\nPer assicurarsi la lealt\u00e0 dei propri uomini Bernard concesse loro dei piccoli feudi nella regione, compresi anche i figli del re che aveva deposto, ponendo cos\u00ec le basi per un'aristocrazia leale e fedele.\nBernard de Neufmarch\u00e9 mor\u00ec attorno al 1125 lasciando come erede la propria figlia Sibyl de Neufmarch\u00e9"}
{"id": "3499465", "revid": "228587", "url": "https://it.wikipedia.org/wiki?curid=3499465", "title": "Future GPX Cyber Formula", "text": " \u00e8 il nome di un franchise animato giapponese prodotto dalla Sunrise (Hajime Yatate). \u00c8 stato avviato in Giappone nel 1991 nella forma di serie televisiva, a cui sono seguite cinque serie OAV e numerosi videogiochi.\nIl titolo si basa su un furigana: gli ideogrammi che normalmente si pronuncerebbero devono essere pronunciati , trascrizione dell'inglese \"future\" (\"futuro\"), mentre GPX \u00e8 pronunciato (da \"Grand Prix\").\nDiretta da Mitsuo Fukuda, \"Cyber Formula\" ruota intorno al tema delle corse automobilistiche nel futuro, quando le automobili da corsa sono equipaggiate da sistemi computerizzati chiamati \"Cyber Systems\".\nNel 1991 la serie televisiva ha vinto l'Animage Anime Grand Prix.\nSerie.\n\"Future GPX Cyber Formula\".\n \u00e8 il primo prodotto del franchise, una serie televisiva di 37 episodi prodotti dallo studio Sunrise, andati in onda dal 15 marzo al 20 dicembre 1991 su Nippon Television. In Italia \u00e8 stata una delle ultime serie ad essere trasmesse dal canale Hiro, dal 17 giugno al 23 luglio 2011. In chiaro, poi, i primi 14 episodi sono stati trasmessi da Italia 2 dal 29 novembre 2011 al 10 gennaio 2012 all'interno del contenitore di prima serata \"Anime/Azione\" (fino alla soppressione dello stesso). Il 4 settembre 2015 l'anime \u00e8 ripartito su Italia 1 in collocazione notturna, proseguendo con gli episodi in prima visione free. Tale trasmissione \u00e8 avvenuta in sordina, dal momento che, come per tutte le serie animate trasmesse di notte dall'emittente, non sono stati diffusi promo ufficiali atti ad annunciare la messa in onda dell'anime. La sigla italiana della serie \u00e8 composta da Alessandro Branca e Serena Menarini e cantata da Fabio Ingrosso.\nRiassunto.\nNel futuro, speciali sistemi di intelligenza artificiale chiamati \"Cyber Systems\" vengono utilizzati nelle corse automobilistiche per aiutare i piloti a migliorare le proprie performance riducendo il rischio di incidenti. Uno di questi sistemi, chiamato \"Asurada\", \u00e8 una intelligenza artificiale super potente sviluppata da Hiroyuki Kazami. Uno dei finanziatori Smith lo vuole utilizzare per fini militari \u00e8 disposto a tutto pur di averla. L'Asurada viene installata in un'automobile chiamata GSX, e consegnata al direttore della Sugo Corporation.\nLa storia ruota intorno ad un quattordicenne chiamato Hayato Kazami, figlio di Hiroyuki, che mette in moto la GSX per poter fuggire da un agguato degli uomini di Smith. Dato che la macchina \u00e8 stata quindi programmata irreversibilmente con i dati di Hayato, il ragazzino non ha altra scelta che diventare un pilota ed entrare a far parte del team Sugo. Nonostante l'inesperienza Hayato si riveler\u00e0 un pilota provetto, classificandosi terzo gi\u00e0 al suo debutto in pista. Tuttavia Smith non ha rinunciato all'idea di impadronirsi di Asurada, ed anzi uccide il padre di Hayato, che per\u00f2 prima di morire aveva progettato per il figlio una nuova automobile, la Super Asurada SA-01, che prende il posto della precedente ormai completamente distrutta da un incidente.\nDopo numerose gare, in cui Hayato riuscir\u00e0 a farsi tanti amici fra i piloti dei team avversari, alla fine il team Sugo riuscir\u00e0 a vincere il campionato ed a far arrestare Smith.\n\"Future GPX Cyber Formula 11\".\n \u00e8 il secondo titolo della serie, ed \u00e8 il sequel diretto di \"Future GPX Cyber Formula\". Si tratta di una serie di sei OAV prodotti dallo studio Sunrise, e pubblicati dal 1\u00ba novembre 1992 al 1\u00ba giugno 1993. In Italia sono andati in onda in prima visione assoluta su Italia 1 tra il 29 settembre e il 2 ottobre 2015 in piena notte con le sigle originali giapponesi, con l'eccezione del quarto e quinto episodio che hanno avuto la sigla italiana.\nTrama.\n\u00c8 arrivato l'undicesimo campionato di Cyber Formula mondiale, e tutte le aspettative sono concentrate sul giovane campione Hayato Kazami, che si sta allenando duramente per riottenere la forma dell'anno precedente. Come se non bastasse, Osamu Sugo, anche conosciuto come \"Il cavaliere supersonico\", ha deciso di gareggiare nuovamente dichiarando guerra diretta nei confronti di Hayato. A bordo della nuova Super Asurada AKF-11, Hayato dovr\u00e0 lottare contro qualcuno nei cui confronti una volta provava profonda fiducia, al fine di portare a casa il suo secondo scudetto.\n\"Future GPX Cyber Formula ZERO\".\n \u00e8 il terzo titolo della serie, ed \u00e8 il sequel diretto di \"Future GPX Cyber Formula 11\". Si tratta di una serie di otto OAV prodotti dallo studio Sunrise, e pubblicati dal 1\u00ba aprile 1994 al 1\u00ba febbraio 1995. In Italia sono stati trasmessi in prima visione assoluta su Italia 1 dal 2 al 7 ottobre 2015 in piena notte.\nTrama.\nUn terribile incidente occorso durante il dodicesimo campionato di Cyber Formula mondiale impedisce ad Hayato Kazami di completare la stagione, e mette seriamente in discussione la possibilit\u00e0 di continuare a correre. L'amica d'infanzia di Hayato, Asuka Sugo, lo assiste per mesi nella sua riabilitazione. Hayato si fidanza con la ragazza e le promette che non correr\u00e0 mai pi\u00f9. Tuttavia tormentato ogni notte dagli incubi, Hayato decide di ritornare in pista senza informare Asuka. Nel tredicesimo campionato Hayato dovr\u00e0 superare i suoi limiti sfidando \"Il regno dello Zero\": un luogo dove \u00e8 possibile prevedere le mosse degli avversari e sentire i loro pensieri.\n\"Future GPX Cyber Formula: Early Days Renewal\".\n \u00e8 una serie di due OAV prodotti dallo studio Sunrise, e pubblicati dal 1\u00ba aprile al 1\u00ba giugno 1996. Si tratta di due speciali riassuntivi delle serie precedenti. Inediti in Italia.\n\"Future GPX Cyber Formula SAGA\".\n \u00e8 il quarto titolo della serie, ed \u00e8 il sequel diretto di \"Future GPX Cyber Formula ZERO\". Si tratta di una serie di otto OAV prodotti dallo studio Sunrise, e pubblicati dal 1\u00ba agosto 1996 al 25 luglio 1997. In Italia sono andati in onda in prima visione assoluta su Italia 1 tra il 9 e il 15 ottobre 2015 in piena notte a tre episodi per volta.\nTrama.\nDopo la deludente sconfitta all'ultimo round del quattordicesimo campionato di Cyber Formula mondiale, Hayato Kazami decide che la sua carriera ha bisogno di cambiamenti e decide di passare all'utilizzo di una Sugo Garland SF-03 per il quindicesimo campionato. Tuttavia, le sue speranze di compensare la delusione dell'anno precedente vengono frustrate quando Aoi ZIP Formula subisce un intervento di ristrutturazione e porta Kyoshiro Nagumo ad essere il nuovo presidente della squadra. La nuova automobile che ha portato alla squadra, guidata dall'esordiente Phil Fritz, \u00e8 apparentemente imbattibile.\n\"Future GPX Cyber Formula SIN\".\n \u00e8 il quinto titolo della serie, ed \u00e8 il sequel diretto di \"Future GPX Cyber Formula SAGA\". Si tratta di una serie di cinque OAV prodotti dallo studio Sunrise, e pubblicati dal 21 dicembre 1998 al 17 marzo 2000. In Italia sono andati in onda in prima visione assoluta su Italia 1 il 15 e il 16 ottobre 2015 ad orari notturni variabili dopo l'una e mezza a tre episodi per volta.\nTrama.\nDopo che il team Aoi Zip \u00e8 stato squalificato per un anno dal campionato di Cyber Formula per aver barato, Jotaro \"Bleed\" Kaga, ritorna in occasione del diciassettesimo campionato. Tuttavia la sua vecchia automobile non pu\u00f2 competere con il campione Hayato Kazami, il cui talento \u00e8 notevolmente aumentato, e la sua Nu-Asurada AKF-0. Una vecchia conoscenza, Kyoshiro Nagumo, gli appare improvvisamente per offrirgli la Ogre AN-21: un prototipo di Bio-Computer della serie Al-Zard creato dagli sviluppatori della Asurada, una macchina da corsa che solo pochi possono guidare. Kaga dovr\u00e0 padroneggiare questa nuova macchina, affrontare i fantasmi del suo passato e, soprattutto, sconfiggere il suo rivale di sempre Hayato in quella che \u00e8 forse per Kaga l'ultimo e la pi\u00f9 importante stagione di Cyber Formula.\nColonna sonora.\nPer tutte le serie la sigla italiana \u00e8 \"Cyber Formula\" cantata da Fabio Ingrosso, testi di Serena Menarini e musica di Alessandro Branca."}
{"id": "3499466", "revid": "767487", "url": "https://it.wikipedia.org/wiki?curid=3499466", "title": "Maysa", "text": "I suoi maggiori successi canori sono tre motivi classici della bossa nova: \"Medita\u00e7\u00e3o\", di Tom Jobim e Newton Mendon\u00e7a, \"Dindi\", di Jobim e Aloysio de Oliveira, e \"Se todos fossem iguais a voc\u00ea\", di Jobim e Vin\u00edcius de Moraes.\nBiografia.\nGli inizi.\nFiglia di Alcib\u00edades Monjardim, esattore delle imposte, frequent\u00f2 le scuole superiori al Sacr\u00e9-Coeur della citt\u00e0 natale diplomandosi nel 1954, e nello stesso anno convol\u00f2 a nozze con il facoltoso trentottenne Andr\u00e9 Matarazzo, di casata nobiliare e discendente dal conte Francisco Materazzo. Gi\u00e0 da piccola, Maysa era appassionata di musica: suonava il pianoforte, era la protagonista musicale di feste in famiglia e a dodici anni aveva composto un samba-can\u00e7\u00e3o dal titolo \"Adeus\". Questa canzone e altri motivi di sua composizione \u2013 \"Marcada\", \"Agonia\", \"Rindo de mim\" \u2013 insieme a \"'Round Midnight\" e \"The Lady Is a Tramp\" furono eseguiti dalla giovane cantante che, nonostante la gravidanza, in un provino amatoriale impression\u00f2 favorevolmente Roberto Corte Real della Columbia per l\u2019approccio disinvolto e per le qualit\u00e0 canore. Ma la casa discografica rifiut\u00f2 di metterla sotto contratto, probabilmente per l\u2019intervento della potente famiglia Matarazzo che considerava deplorevole l\u2019attivit\u00e0 pubblica di cantante ed era perci\u00f2 contraria a che un membro della casata la intraprendesse. Maysa fu perci\u00f2 dirottata da Corte Real alla pi\u00f9 piccola RGE.\nLa carriera artistica.\nNel 1956, dopo aver dato alla luce il figlio Jayme, Maysa entr\u00f2 in sala di incisione per registrare \"Convite para ouvir Maysa\", un LP con quattro tracce per ciascuno dei due lati: \"Marcada\", \"N\u00e3o vou querer\", \"Agonia\", \"Quando vem a saudade\", \"Tarde triste\", \"Rindo de mim\", \"Adeus\" e \"Resposta\". Il disco consegu\u00ec un lusinghiero successo, e a seguito di questo riscontro l\u2019artista fece diverse apparizioni televisive, continuando a comporre. Ciononostante, le sue creazioni si caratterizzarono per una nota di tristezza dovuto allo stato di depressione a seguito della crisi del suo rapporto coniugale. L\u2019anno successivo Maysa incise il suo secondo disco che conteneva pezzi di propria composizione, brani di altri musicisti\u00a0\u2013 fra i quali Tom Jobim e Vin\u00edcius de Moraes\u00a0\u2013 e un beguine di matrice statunitense. Ricevette il riconoscimento di migliore cantante dell\u2019anno in TV del 1958, anno in cui vennero lanciati \"Convite para ouvir Maysa n. 2\" e \"Convite para ouvir Maysa n. 3\" nei quali la cantante presentava proprie composizioni e brani di altri autori suoi conterranei. Nello stesso anno partecip\u00f2 a quattro film: \"Matem\u00e1tica zero, amor dez\", \"O cantor e o milion\u00e1rio\", \"O carmel\u00f4 da rua larga\" e \"O batedor de carteira\". Il successivo disco, \"Convite para ouvir Maysa n. 4\", venne pubblicato nel 1959; come i precedenti, anche questo lavoro conteneva canzoni composte dalla cantante e motivi di altri artisti fra i quali Jobim, Ary Barroso e l\u2019italiano Armando Romeo, di cui la cantante riprese il successo \"Malatia\". Nell\u2019album seguente, intitolato \"Maysa \u00e9 Maysa... \u00c9 Maysa... \u00c9 Maysa\", la cantante invece interpret\u00f2 solamente composizioni di altri autori, fra di essi Luiz Bonf\u00e1 e Dolores Duran. \u00c8 presente anche il brano \"Hino ao amor\", versione brasiliana di \"Hymne \u00e0 l'amour\" scritta e interpretata da \u00c9dith Piaf con musiche di Marguerite Monnot. \"A m\u00fasica de Maysa - Sandoval Dias e Seu Conjunto\" \u2013 che l\u2019anno successivo secondo un sondaggio del quotidiano \"O Globo\" avrebbe registrato un significativo record di vendite\u00a0\u2013 comprende gli arrangiamenti strumentali di composizioni dell\u2019artista brasiliana che pubblic\u00f2 un altro disco contenente brani di diversa origine\u00a0\u2013 oltre a \"Malatia\", gi\u00e0 inciso precedentemente, c\u2019erano \"Uska Dara\", appartenente alla tradizione musicale turca, \"Get Out of Town\" di Cole Porter e \"Chanson d\u2019amour\".\nSu invito di Ronaldo B\u00f4scoli, nel 1960 Maysa si trasfer\u00ec a Rio de Janeiro per la partecipazione a un programma televisivo e per l\u2019incisione di un disco che si intitol\u00f2 \"Voltei\". Come in altre occasioni, il lavoro includeva canzoni scritte dalla cantante e altre composizioni di autori connazionali. Lo stesso schema \u00e8 relativo al seguente album \"Maysa canta sucessos\" che vede brani originali alternati a motivi composti fra gli altri da Oscar Castro-Neves, Billy Blanco, Baden Powell. La cantante paulista fu tra gli interpreti presenti nel disco \"Rio, cidade maravilhosa\", e registr\u00f2 un LP di successi brasiliani e stranieri\u00a0\u2013 fra i quali composizioni di Jacques Brel, Irving Caesar, Jacques Pr\u00e9vert, Joseph Kosma, Frank Sinatra, George Gershwin e Ira Gershwin tradotte in spagnolo, lavoro destinato al mercato argentino. Al medesimo anno risalgono due esperienze cinematografiche nei film \"Pequeno por fora\" e \"Esse Rio que eu amo\"\nIl 1961 fu per Maysa un anno di svolta: convinta da B\u00f4scoli a dirottare le proprie attenzioni canore verso la bossa nova, la cantante fu protagonista dell\u2019LP \"O barquinho\", album che divenne un punto di riferimento per il nuovo ritmo. Interpret\u00f2 molte delle composizioni che avevano dato vita alla bossa nova: di B\u00f4scoli e Roberto Menescal erano \"O barquinho\", \"Dois meninos\", \"Errinho \u00e1 toa\" e \"L\u00e1grima primera\"; \"Voc\u00ea e eu\" di Carlos Lyra e V\u00ednicius de Moraes, \"Recado a solid\u00e3o\" di Chico Feitosa, \"Depois do amor\" di Normando Santos e B\u00f4scoli, \"S\u00f3 voc\u00ea (Mais nada)\" di Paulo Soledade, \"Maysa\" e \"Melancolia\" di B\u00f4scoli e Luiz E\u00e7a, e \"Cala meu amor\" di Jobim e Vin\u00edcius. Il successo del disco le diede la spinta per una tourn\u00e9e che attravers\u00f2 il Brasile con punte in Argentina e in Uruguay. Come ambasciatrice della bossa nova, si esib\u00ec all\u2019Olympia di Parigi, al Casin\u00f2 Estoril in Portogallo e al Blue Angel di New York. I suoi comportamenti sul palco erano spesso trasgressivi e a volte violenti a causa di una sempre maggiore dipendenza dall\u2019alcol, del quale la cantante faceva largo uso, e l\u2019irregolarit\u00e0 del suo regime di vita l\u2019aveva fatta ingrassare esageratamente. Durante il tour in Sud America in compagnia di Menescal, del Tamba trio e di Roberto B\u00f4scoli, quest\u2019ultimo ebbe con Maysa una relazione che, ancorch\u00e9 breve e tempestosa, port\u00f2 alla rottura del suo fidanzamento con Nara Le\u00e3o.\n\"Maysa amor... E Maysa\" \u00e8 un LP del 1962 nel quale ebbe grande successo la samba can\u00e7\u00e3o \"Estou para dizer adeus\" di Raul Sampaio; nello stesso anno venne pubblicato un altro album, \"Can\u00e7\u00e3o do amor mais triste\"; in esso Maysa riprese diverse composizioni di bossa nova. Due anni dopo lasci\u00f2 l\u2019RGE per passare alla Elenco e con la nuova etichetta pubblic\u00f2 l\u2019LP \"Maysa\", contenente motivi di autori di bossa nova. Passata alla RCA Victor, nel 1966 lanci\u00f2 con la nuova etichetta discografica l\u2019album \"Maysa\" nel quale, dopo anni di repertorio altrui, present\u00f2 fra le altre composizioni la sua \"Can\u00e7\u00e3o sem t\u00edtulo\"; e partecip\u00f2 al II Festival da M\u00fasica Popular Brasileira cantando \"Amor paz\", scritto in collaborazione con Vera Brasil. L\u2019anno seguente la cantante lanci\u00f2 due dischi, uno contenente quattro brani \u2013 \"Dia das rosas\" di Luiz Bonf\u00e1 e Maria Helena Toledo, \"O canto de Ossanha\" di Baden Powell e Vin\u00edcius, \"Can\u00e7\u00e3o sem t\u00edtulo\", e \"Amor\" \u2013 e il secondo, un singolo, che vedeva \"Dirgli solo no\" di Pantagruele, e \"Vai via malinconia\", di Bardotti e Morricone. Il 1968 fu la volta di tre dischi; i primi due contenevano composizioni di autori brasiliani, il terzo, un singolo, riprendeva due motivi europei, \"Et maintenant\", portato al successo da Gilbert B\u00e9caud, e \"Per ricominciare\", versione italiana scritta da Ermanno Parazzini del successo americano \"Can't Take My Eyes Off You\". Messasi in proprio assieme al secondo marito, si esib\u00ec in uno spettacolo dal vivo la cui incisione dette origine all\u2019LP \"Cone\u00e7\u00e3o apresenta Maysa\", dove la cantante ripercorre dodici successi di autori brasiliani e stranieri: Jobim, Aloysio de Oliveira, Marcos Valle, C\u00e9sar Rold\u00e3o Vieira, Dolores Duran, Roberto Carlos, Jacques Brel, Johnny Alf, Vin\u00edcius, Luiz Bonf\u00e1, oltre a quattro brani di propria composizione. Un altro album si intitol\u00f2 \"Maysa\": in esso la cantante riprendeva composizioni di giovani artisti.\nGli anni settanta la videro inizialmente virare verso gli spettacoli teatrali e televisivi. Interpret\u00f2 \"Nosso caminho\" nella colonna sonora del teleromanzo \"Irm\u00e3os Coragem\", poi nel 1971 fu sul set del teleromanzo \"O Cafona\" e la sua interpretazione ricevette lusinghieri apprezzamenti. Tre anni dopo fu nel cast del teleromanzo \"Bravo\", per il quale compose assieme al maestro J\u00falio Medaglia il tema di apertura. Ed \u00e8 del 1974 la pubblicazione del suo ultimo LP intitolato \"Maysa\". Nel 1976, \"Meu mundo caiu\" fu incluso nella colonna sonora del teleromanzo \"Est\u00fapido Cupido\".\nIl 22 gennaio 1977 la cantante stava guidando l\u2019automobile verso la sua casa di Maric\u00e1, dove aveva intenzione di trascorrere il fine settimana, quando fu protagonista di un incidente stradale sul ponte Rio-Niter\u00f3i in cui trov\u00f2 una tragica e prematura morte.\nNel 2015 presso la sala Baden Powell fu rappresentato lo spettacolo \"Maysa - Um mito cantado por Waleska\", in cui l\u2019artista ripercorse i pi\u00f9 celebri successi di Maysa. Nello stesso anno, per celebrare i cinquant\u2019anni della TV Globo, venne trasmessa la miniserie \"Maysa - Quando fala o cora\u00e7\u00e3o\" diretta dal figlio della cantante, Jayme Monjardim. Il regista ha voluto rendere omaggio alla celebre madre decidendo di chiamare Maysa la propria figlia nata nel settembre del 2010."}
{"id": "3499467", "revid": "729019", "url": "https://it.wikipedia.org/wiki?curid=3499467", "title": "Gun'ichi Mikawa", "text": "Si arruol\u00f2 nella marina imperiale giapponese nel 1910 e prest\u00f2 servizio incrociatori e corazzate negli anni dieci, partecipando marginalmente alla prima guerra mondiale e presenziando alla conferenza di pace tenutasi a Parigi nel 1919-1920. Diplomatosi come ufficiale di rotta al Collegio navale, serv\u00ec con tale ruolo sull'incrociatore leggero , sull'incrociatore da battaglia e sull'incrociatore corazzato \"Aso\". Il 1\u00ba dicembre 1922 divenne capitano di corvetta ed entro il 1924 complet\u00f2 il Corso avanzato del Collegio navale, facendo subito dopo esperienza in alcuni stati maggiori e come aiutante di campo. Partecip\u00f2 alla conferenza navale di Londra nel 1929-1930 e dal febbraio 1930 fu addetto militare a Parigi; ritorn\u00f2 in patria nel 1931 e promosso a capitano di vascello assunse il comando della petroliera di squadra \"Hayatomo\", quindi lavor\u00f2 come istruttore all'Accademia navale. Tra il 1934 e il 1938 fu comandante degli incrociatori pesanti , e dell'incrociatore da battaglia , periodo nel quale fu nominato contrammiraglio.\nNel 1939 divenne comandante della 7\u00aa Divisione incrociatori, quindi a fine 1940 pass\u00f2 alla testa della 5\u00aa Divisione incrociatori e raggiunse il grado di viceammiraglio. Critico verso l'attacco di Pearl Harbor, fu comunque comandante di una delle unit\u00e0 di scorta alle sei portaerei che lo sferrarono il 7 dicembre 1941 e le accompagn\u00f2 per i primi sei mesi della guerra nel Pacifico fino alla disastrosa battaglia delle Midway (4-6 giugno 1942), alla quale fu presente ma non partecipante attivo. Mikawa \u00e8 soprattutto ricordato per aver comandato l'8\u00aa Flotta, protagonista dei numerosi combattimenti aeronavali svoltisi durante la campagna di Guadalcanal: in particolare egli condusse un rapido e devastante attacco navale l'8 agosto 1942 e annient\u00f2 buona parte delle forze di protezione allo sbarco avvenuto il 7. Egli per\u00f2 non attacc\u00f2 gli ormai vulnerabili trasporti perch\u00e9 privo di informazioni sulla reale consistenza degli effettivi nemici. Mikawa rimase alla testa dell'8\u00aa Flotta fino alla battaglia del Mare di Bismarck (2-4 marzo 1943), quando un intero convoglio di rinforzi per la Nuova Guinea fu distrutto: fu sollevato dal comando e rimase in Giappone impegnato in incarichi a terra per vari mesi, finch\u00e9 non fu messo a comandare flotte di secondaria importanza nelle Filippine.\nA fine 1944 fu richiamato e a fine maggio 1945 entr\u00f2 nella riserva. Con la resa finale dell'Impero giapponese, Mikawa lasci\u00f2 il servizio attivo; ritiratosi a vita privata, mor\u00ec nel febbraio 1981.\nBiografia.\nI primi anni in marina.\nGun'ichi Mikawa nacque il 29 agosto 1888 nella prefettura di Hiroshima. Entr\u00f2 all'Accademia navale di Etajima e fu destinato alla 38\u00aa classe; complet\u00f2 gli studi il 18 luglio 1910, terzo su 149 allievi, e con il brevetto di aspirante guardiamarina s'imbarc\u00f2 dapprima sull'incrociatore corazzato , poi dal 31 marzo 1911 fece parte dell'equipaggio della corazzata . Ottenuto il riconoscimento di guardiamarina il 1\u00ba dicembre, l'anno successivo fu trasferito sul moderno incrociatore da battaglia che fu inviato in visita diplomatica nel Regno Unito. Una volta tornato in patria, l'8 febbraio 1913 fu messo in attesa: il 23 luglio fu destinato all'incrociatore protetto , sul quale rimase sino al 20 settembre quando fu nuovamente posto in attesa di un incarico. Divenuto sottotenente di vascello, Mikawa frequent\u00f2 dal 1\u00ba dicembre al 27 maggio 1914 il Corso base di artiglieria navale e il Corso base alla Scuola siluristi, quindi il 1\u00ba dicembre fu assegnato all'equipaggio dell'incrociatore corazzato , con il quale partecip\u00f2 marginalmente alla prima guerra mondiale (compresa una crociera in acque cinesi). Il 10 febbraio 1916 fu spostato sul cacciatorpediniere di seconda classe \"Sugi\". Con la promozione a tenente di vascello il 1\u00ba dicembre, Mikawa inizi\u00f2 a seguire il Corso B al Collegio navale, il cui esame super\u00f2 con successo. Dal 1\u00ba maggio 1917 frequent\u00f2 il Corso di specializzazione che termin\u00f2 prima della fine dell'anno: il 1\u00ba dicembre fu nominato ufficiale di rotta a bordo della nave trasporto truppe \"Seito\". Il 5 marzo 1918 Mikawa fu inviato in Francia per approfondire e integrare la propria formazione. Tra il 1919 e il 1920 fu assegnato alla delegazione nipponica che partecip\u00f2 alla conferenza di pace del 1919.\nAnni venti e trenta.\nIl 2 febbraio 1920 a Mikawa fu notificato l'ordine di rientro: giunto in Giappone, il 12 maggio fu destinato all'incrociatore da battaglia e poco dopo, il 3 luglio, assunse il posto di ufficiale di rotta sull'incrociatore leggero \"Tatsuta\". Il 1\u00ba novembre 1921 fu trasferito sull'incrociatore da battaglia come sostituto provvisorio dell'ufficiale di rotta; divenne inoltre istruttore alla Scuola siluristi, incarico che tenne fino al 1\u00ba maggio 1922. Un mese pi\u00f9 tardi lasci\u00f2 l\"'Ikoma\" per prendere servizio di nuovo sull'incrociatore corazzato \"Aso\", questa volta come ufficiale di rotta. Il 1\u00ba dicembre ottenne la nomina a capitano di corvetta ed entr\u00f2 nel Corso A del Collegio navale, terminato dopo due anni circa; il 1\u00ba dicembre 1924 fu assegnato allo stato maggiore dell'Ufficio personale, 1\u00ba Distretto navale (Yokosuka) dove lavor\u00f2 per due anni. Il 1\u00ba dicembre 1926 divenne attendente presso lo stato maggiore generale della Marina imperiale e allo stesso tempo fu portato al grado di capitano di fregata: appena nove giorni pi\u00f9 tardi fu scelto quale aiutante di campo e consigliere del viceammiraglio Kiyokazu Ab\u014d, nonch\u00e9 aiutante allo stato maggiore generale e membro dello stato maggiore del Comando costruzioni navali. Il 4 aprile 1927, mantenendo le ultime due cariche, pass\u00f2 a servire come aiutante di campo l'ammiraglio Takeshi Takarabe, continuando per oltre un anno.\nIl 10 dicembre Mikawa part\u00ec per un secondo viaggio formativo in Francia: membro della delegazione giapponese alla conferenza di Londra del 1929-1930 da cui scatur\u00ec il trattato navale di Londra, dal 7 febbraio 1930 prese il posto di addetto militare presso l'ambasciata giapponese a Parigi. Al contempo ricevette la nomina a Supervisore per la costruzione e l'artiglieria (alle dipendenze del Comando costruzioni navali) e a Supervisore per l'artiglieria (alle dipendenza del Comando aereo navale). Il 1\u00ba dicembre gli pervenne l'ordine di rientro e, con esso, la promozione a capitano di vascello: il 16 aprile 1931, tornato in Giappone, entr\u00f2 nel personale del 1\u00ba Distretto navale. Il 15 agosto gli fu affidato il primo comando in mare con la petroliera di squadra \"Hayatomo\", che tenne per alcuni mesi; quindi, a partire dal 1\u00ba dicembre 1931, assunse il doppio ruolo di istruttore capo e Capo dell'addestramento presso l'Accademia navale. Il 20 febbraio 1934 torn\u00f2 in mare con il comando dell'incrociatore pesante , lasciato il 15 novembre per assumere il comando dell'incrociatore pesante . Un anno esatto pi\u00f9 tardi fu posto a capo dell'incrociatore da battaglia . Il 1\u00ba dicembre 1936 ricevette la promozione a contrammiraglio e con essa l'incarico di capo di stato maggiore della 2\u00aa Flotta, quindi il 15 novembre 1937 inizi\u00f2 a lavorare come Capo della Sezione N2 (intelligence) dipendente dallo stato maggiore generale della marina.\nLa seconda guerra mondiale.\n1939-1941.\nIl 15 novembre 1939 il contrammiraglio Mikawa fu nominato comandante della 7\u00aa Divisione incrociatori (, \"Mikuma\", \"Suzuya\", ). Ufficiale competente e dall'eccellente preparazione, Mikawa era una persona pacata e di basso profilo, caratteristiche che lo fecero equiparare a un intellettuale; un ritratto poco aderente alla realt\u00e0, perch\u00e9 i suoi colleghi lo stimavano e ne riconoscevano la dinamicit\u00e0 e coraggio come comandante.\nIl 1\u00ba novembre 1940 Mikawa pass\u00f2 alla testa della 5\u00aa Divisione incrociatori (, , \"Nachi\", \"Ashigara\") e il 15 fu portato al rango di viceammiraglio. Nel frattempo la situazione internazionale cagionata dalla seconda guerra mondiale e le politiche espansionistiche nipponiche in Cina avevano portato l'Impero giapponese ad allearsi a Germania nazista e Italia fascista con il Patto tripartito, nonch\u00e9 a incrinare i rapporti diplomatici (gi\u00e0 freddi) con gli Stati Uniti d'America che posero l'embargo a materie prime come petrolio e acciaio: i vertici politici e militari del governo decisero perci\u00f2 di pianificare l'invasione del Sud-est asiatico e colpire sin da subito la Flotta del Pacifico di base a Pearl Harbor. Il 6 settembre, la strategia essendo stata messa a punto, il viceammiraglio fu scelto per comandare la 3\u00aa Divisione corazzate (, , , , queste ultime due, in realt\u00e0, assegnate provvisoriamente alla 2\u00aa Flotta del viceammiraglio Nobutake Kond\u014d nel Sud-est asiatico.), una delle unit\u00e0 di scorta alle sei portaerei incaricate di sferrare l'assalto alla flotta statunitense appena iniziate le ostilit\u00e0: Mikawa critic\u00f2 una simile operazione perch\u00e9, secondo lui, disperdeva eccessivamente il potenziale della marina imperiale, da concentrare nell'Oceano Pacifico meridionale. La squadra d'attacco, al comando del viceammiraglio Ch\u016bichi Nagumo, salp\u00f2 a fine novembre e il 7 dicembre sferr\u00f2 il previsto attacco, quindi rientr\u00f2 in patria sullo scorcio dell'anno.\n1942.\nSempre al comando della 3\u00aa Divisione corazzate, Mikawa continu\u00f2 a far parte della formazione del viceammiraglio Nagumo e fu presente ai raid sulla Nuova Guinea e Rabaul (gennaio 1942), al bombardamento di Darwin (19 febbraio) e alla rapida scorreria nell'Oceano Indiano (aprile), ma non intervenne mai direttamente con le unit\u00e0 al suo comando. Partecip\u00f2 quindi alla cruciale battaglia delle Midway (4-6 giugno) inquadrato nel gruppo d'occupazione dell'atollo, dipendente dalla 2\u00aa Flotta: in quest'occasione al posto della \"Kirishima\" si trovava la corazzata \"Kongo\", che funse da nave ammiraglia. La battaglia termin\u00f2 con la distruzione di quattro portaerei nipponiche e il passaggio dell'iniziativa bellica in mano agli Stati Uniti.\nTornato in Giappone, il 12 luglio Mikawa fu temporaneamente attendente dello stato maggiore generale, che il 14 luglio lo scelse quale comandante dell'appena costituita 8\u00aa Flotta, con quartier generale a Rabaul e responsabilit\u00e0 del settore isole Salomone-Nuova Guinea. Il 7 agosto la 1\u00aa Divisione Marine sbarc\u00f2 su Guadalcanal con l'appoggio di tre portaerei e di una forte scorta. Mikawa organizz\u00f2 immediatamente un'improvvisata squadra d'intervento, composta dagli incrociatori pesanti \"Chokai\" (ammiraglia), \"Aoba\", \"Furutaka\", , , da quelli leggeri e e dal cacciatorpediniere \"Yunagi\", che part\u00ec da Rabaul nel pomeriggio. Nella notte tra l'8 e il 9 agosto (sfuggito alle ricognizioni) Mikawa si avvicin\u00f2 da nord-ovest a Guadalcanal, passando tra questa e l'isola di Savo: qui sorprese e affond\u00f2 l'incrociatore pesante australiano , danneggi\u00f2 gravemente quello statunitense e respinse il cacciatorpediniere USS \"Patterson\". Mikawa risal\u00ec dunque verso nord-est e nella manovra la colonna giapponese si divise in due gruppi, che circondarono cos\u00ec la seconda squadra di incrociatori (, , ) posti a difesa dei trasporti e dei mezzi anfibi; anche queste unit\u00e0 furono colte alla sprovvista dal subitaneo attacco giapponese e furono devastate nell'arco di pochi minuti, opponendo un tiro sporadico che inflisse solo lievi danni alle navi del viceammiraglio Mikawa. Alle 02:15 egli aveva vinto la battaglia dell'isola di Savo con una brillante condotta tattica, ma decise di ritirarsi poich\u00e9 non rimanevano ore sufficienti per riunire le navi, cannoneggiare il naviglio statunitense e ritornare a Rabaul senza incorrere nei pericolosi attacchi delle portaerei nemiche: Mikawa non sapeva che, al contrario, la Task force 61 si era allontanata bene a sud di Guadalcanal e che pertanto era fuori dal raggio d'azione delle portaerei statunitensi. Inoltre non disponeva di informazioni pi\u00f9 precise sulle forze avversarie e ritenne, in ultimo, di non forzare ulteriormente la sorte.\nNonostante il ripiegamento, Mikawa ricevette un messaggio dell'ammiraglio Isoroku Yamamoto che si compliment\u00f2 per la vittoria e continu\u00f2 a combattere nella campagna per Guadalcanal: il 24 agosto fu presente alla battaglia delle Salomone Orientali come comandante del Gruppo di copertura, forte della 6\u00aa Divisione incrociatori, della 2\u00aa Squadriglia del contrammiraglio Raiz\u014d Tanaka (l'incrociatore leggero \"Jintsu\", otto cacciatorpediniere) e di tre sommergibili. Solo la formazione del contrammiraglio Tanaka fu ingaggiata mentre si avvicinava a Guadalcanal e perse un cacciatorpediniere. Il mese successivo, il 12 settembre, diresse un veloce bombardamento navale della pista aerea \"Henderson\" in mano statunitense e mise a disposizione il naviglio leggero dell'8\u00aa Flotta per trasportare scaglioni delle truppe giapponesi inviate a combattere sull'isola.; a met\u00e0 ottobre comand\u00f2 personalmente gli incrociatori pesanti \"Chokai\" e \"Kinugasa\" durante un secondo e distruttivo attacco navale all'aeroporto, quindi il 26 ottobre partecip\u00f2 marginalmente alla battaglia delle isole Santa Cruz a bordo del \"Chokai\". All'inizio di novembre il Gran Quartier Generale imperiale organizz\u00f2 un ennesimo convoglio e quindi schier\u00f2 vaste forze della marina imperiale; il viceammiraglio Mikawa, imbarcato sul \"Chokai\", dirigeva il gruppo da bombardamento del contrammiraglio Sh\u014dji Nishimura (tre incrociatori e quattro cacciatorpediniere), una squadra di supporto per il bombardamento (al suo comando diretto) e il gruppo di trasporti con la scorta di una decina di cacciatorpediniere del contrammiraglio Tanaka. Mikawa si port\u00f2 nelle acque di Guadalcanal nella notte tra il 14 e il 15 novembre e pot\u00e9 iniziare un nutrito fuoco sull'aeroporto, non essendo presente alcuna unit\u00e0 statunitense. Alle 02:30 circa ripieg\u00f2 senza danno ma nel corso della mattina alcuni velivoli superstiti e gli apparecchi della portaerei attaccarono in due riprese: il \"Kinugasa\" fu affondato, gli incrociatori pesanti , \"Chokai\" e quello leggero subirono danni di varia entit\u00e0. Nel frattempo anche la squadra del contrammiraglio Tanaka era stata bersagliata dagli aerei e alla fine del 15 novembre sette trasporti erano stati affondati, segnando di fatto il fallimento anche di questa offensiva giapponese. Guadalcanal fu infine evacuata nel gennaio e febbraio 1943.\n1943-1945.\nAlla fine di febbraio 1943, Mikawa pianific\u00f2 l'invio di un importante convoglio carico di uomini, mezzi, attrezzature e vettovagliamenti a Lae e Salamaua, posizioni strategiche tenute dall'Impero giapponese in Nuova Guinea che necessitavano di urgenti rinforzi per resistere alla pressione delle forze australiano-statunitensi del generale Douglas MacArthur. L'operazione ebbe un buon avvio ma gli otto trasporti e gli otto cacciatorpediniere furono localizzati e tra il 2 e il 4 marzo, nell'ultima tratta del viaggio, furono quasi tutti affondati: questa disfatta mise Mikawa sotto pesante accusa e poco dopo fu sollevato dal comando dell'8\u00aa Flotta, rimpatriato e lasciato a disposizione dello stato maggiore generale della marina dal 1\u00ba aprile. Il 20 del mese fu destinato alla Scuola navale di navigazione come insegnante, ruolo che ricopr\u00ec fino al 3 settembre. A tale data fu nominato comandante in capo della 2\u00aa Flotta di spedizione del sud, un comando di retrovia dotato di forze ridotte con quartier generale a Surabaya, sull'isola di Giava. Il 18 giugno 1944 divenne comandante in capo dell'intera Flotta dell'Area sud-occidentale, con responsabilit\u00e0 estesa a tutti i mari occupati a sud del Giappone; contemporaneamente fu scelto come nuovo comandante della 13\u00aa Flotta aerea: il 15 agosto affianc\u00f2 a questi due incarichi anche la gestione della 3\u00aa Flotta di spedizione del sud, una delle formazioni sottoposte al suo quartier generale. Queste unit\u00e0 furono coinvolte in azioni secondarie durante la battaglia del Golfo di Leyte tra il 23 e il 26 ottobre 1944, l'ultima grande battaglia di superficie per la marina; Mikawa organizz\u00f2 quindi i primi convogli, formati con qualsiasi cosa galleggiasse, che recavano a bordo rinforzi per la guarnigione dell'isola di Leyte, sulla quale gli statunitensi erano sbarcati il 20 ottobre. Le perdite sin da subito inflitte dall'imperante aviazione avversaria fecero per\u00f2 s\u00ec che fosse richiamato in Giappone. Il 1\u00ba novembre fu integrato nello stato maggiore generale come attendente e il 15 maggio 1945 fu messo in attesa di assegnazione; il 21 pass\u00f2 nella riserva.\nUltimi anni e morte.\nIl 15 agosto 1945 l'Impero giapponese si arrese senza condizioni agli Alleati. Mikawa rassegn\u00f2 le dimissioni dalla Marina imperiale, annientata nel conflitto, e fu preso in custodia dalle forze d'occupazione statunitensi: rimase per un certo periodo nella prigione di Sugamo, accusato di aver violato le leggi internazionali riguardo alla condotta in guerra. Una volta rilasciato, si ritir\u00f2 a vita privata e mor\u00ec il 25 febbraio 1981, all'et\u00e0 di 92 anni.\nOnorificenze.\nDati tratti da:"}
{"id": "3499471", "revid": "2015369", "url": "https://it.wikipedia.org/wiki?curid=3499471", "title": "Vrbov\u00e9", "text": "Vrbov\u00e9 (in ungherese \"Verb\u00f3\", in tedesco \"Vrbau\") \u00e8 un comune della Slovacchia facente parte del distretto di Pie\u0161\u0165any, nella regione di Trnava.\nHa dato i natali a J\u00e1n Baltaz\u00e1r Magin, poeta e storico, autore dell'Apologia della nazione slovacca, e Maurice-Auguste Beniowski, famoso avventuriero del diciottesimo secolo. "}
{"id": "3499472", "revid": "287204", "url": "https://it.wikipedia.org/wiki?curid=3499472", "title": "Vrbove", "text": ""}
{"id": "3499473", "revid": "92723", "url": "https://it.wikipedia.org/wiki?curid=3499473", "title": "Mohyliv-Podil's'kyj", "text": "Mohyliv-Podil's'kyj (, in romeno Movil\u01ceu o Moghil\u01ceu, ) \u00e8 una citt\u00e0 ucraina di abitanti, situata nell'oblast' di Vinnycja, al confine con la Bessarabia moldava, sulla sponda sinistra del fiume Nistro.\nLa citt\u00e0 fu fondata da Ieremia Movil\u0103, re (domn) di Moldova."}
{"id": "3499475", "revid": "486946", "url": "https://it.wikipedia.org/wiki?curid=3499475", "title": "Mogilev-Podolskij", "text": ""}
{"id": "3499481", "revid": "3115", "url": "https://it.wikipedia.org/wiki?curid=3499481", "title": "Banka (Slovacchia)", "text": "Banka (in ungherese \"B\u00e1nka\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499484", "revid": "1086846", "url": "https://it.wikipedia.org/wiki?curid=3499484", "title": "Genoa Cricket and Football Club 1949-1950", "text": "Questa voce raccoglie le informazioni riguardanti il Genoa Cricket and Football Club nelle competizioni ufficiali della stagione 1949-1950.\nStagione.\nIl 4 settembre il Genoa partecipa alla seconda edizione del trofeo amichevole Coppa Cassano, in onore del defunto giocatore della Luigi Cassano, ove pareggia per 1-1 con i blucerchiati.\nTerminato il campionato all'undicesimo posto, il Genoa affront\u00f2 una tourn\u00e9e in America centrale. Partiti dall'aeroporto di Roma-Ciampino il 6 giugno, giunsero in Messico ove affrontarono l'undici dello stesso mese la nazionale messicana, che si imposero per 3-1, a cui seguirono altri due incontri persi contro il Veracruz (2-1) ed il Le\u00f3n. Il 3 luglio il Genoa ottenne il primo successo in terra messicana, sconfiggendo per 5-4 l'Atlas. Lasciato il Messico, il Genoa si diresse in Costa Rica ove sconfisse l'Herediano 4-3 ma, venendo travolta per 6-0 contro l'Alajuelense.\nDopo la Costa Rica fu la volta di El Salvador, ove i rossobl\u00f9 il 27 luglio affrontarono e sconfissero per 3-2 la nazionale olimpica salvadoregna. Ultimo incontro in terra americana fu la vittoria per 6-4 contro il Marte. Probabilmente a causa dell'altitudine in terra americana, il mediano Luciano Fusari subisce un danno ai polmoni che lo costringeranno al ritiro due anni dopo.\nMaglie.\nLa maglia per le partite casalinghe presentava i colori rossobl\u00f9.\nOrganigramma societario.\nArea direttiva\nArea tecnica"}
{"id": "3499485", "revid": "3115", "url": "https://it.wikipedia.org/wiki?curid=3499485", "title": "Ba\u0161ovce", "text": "Ba\u0161ovce (in ungherese \"Bass\u00f3c\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499486", "revid": "287204", "url": "https://it.wikipedia.org/wiki?curid=3499486", "title": "Basovce", "text": ""}
{"id": "3499487", "revid": "287204", "url": "https://it.wikipedia.org/wiki?curid=3499487", "title": "Raymond Peynet", "text": "Biografia.\nNato a Parigi nel 1908, a quindici anni fu ammesso alla futura Scuola delle Arti Applicate all'industria presso la Scuola Germain Pilon che si trovava proprio di fronte al bar dei genitori, da poco trasferiti dall'Alvernia alla capitale francese. In seguito lavor\u00f2 per un'agenzia pubblicitaria a Parigi, disegnando etichette di profumi e di scatole di cioccolatini e realizzando varie pubblicit\u00e0. Successivamente inizi\u00f2 a pubblicare i suoi disegni nei giornali parigini, come \"Le Rire\", \"Rire \u00e0 deux\", \"Paris Magazine\", \"Le Boulevardier\". Nel 1930 spos\u00f2 Denise Damour, che conosceva fin dai tempi dell'infanzia, con la quale rimase sposato per tutta la vita. I due ebbero una figlia, Annie. \nNel 1942 la vita di Peynet giunse ad una svolta. Mentre era seduto su una panchina di fronte al chiosco della musica di Valence (divenuto nel 1982 monumento storico), immagin\u00f2 un violinista dai lunghi capelli che suonava da solo e una ragazza che lo ascoltava: nacquero cos\u00ec i celebri fidanzatini. Le immagini dei fidanzatini fecero il giro del mondo, su libri, cartoline, francobolli, porcellane, medaglie, sciarpe, bambole, statue.\nNegli anni cinquanta firm\u00f2 un contratto con la Lenci per la produzione di bamboline che riproducevano gli innamorati. Tuttavia di queste bamboline non rimane ormai quasi niente, poich\u00e9 furono prodotte in un materiale simile alla gommapiuma che con il tempo tende a deteriorarsi.\nNel 1962 realizz\u00f2 la copertina dell'album \"Le canzoni d'amore di Gianni Meccia\". Georges Brassens diceva che non avrebbe scritto \"Les amoureux des bancs publics\" senza gli Innamorati di Peynet, a cui anche Charles Aznavour ha dedicato la canzone \"Les amoureux de papier\", interpretata da Marcel Amont.\nAttualmente, quattro musei sono dedicati agli innamorati di Peynet: ad Antibes, a Brassac-les-Mines (citt\u00e0 natale della madre di Peynet), a Karuizawa (Nagano - Giappone) e a Sakuto-cho (Okayama - Giappone), mentre a Lucca Comics &amp; Games 2000 \u00e8 stata allestita la mostra \"I Fidanzatini maliziosi di Peynet\". \"Les Amoureux\" di Peynet sono raffigurati anche nel famoso muretto di Alassio."}
{"id": "3499488", "revid": "254059", "url": "https://it.wikipedia.org/wiki?curid=3499488", "title": "Luigi Boldrini", "text": " \nBiografia.\nFiglio del notaio Giacomo e di Chiara Bertoli, i suoi studi liceali a Mantova furono caratterizzati da un'espulsione motivata dalla sua assenza di pratica religiosa. Comunque frequent\u00f2 negli anni successivi le universit\u00e0 di Pavia e di Pisa. In quest'ultima citt\u00e0 si trasfer\u00ec per sfuggire il clima poliziesco instaurato a Mantova dopo le insurrezioni del 1848. Ivi sposatosi, nel 1853 ritorn\u00f2 nella citt\u00e0 natale con la moglie Minerva Chiarini e il figlio Giacomo.\nConclusi i processi che portarono al martirio di Belfiore, il clima politico si fece meno oppressivo e Luigi Boldrini pot\u00e9 fondare e dirigere \"La Lucciola - Gazzettino del contado\" (1855-57). La rivista, prima settimanale poi mensile, trattava di agricoltura, di economia, di storia, di educazione avvalendosi di illustri collaboratori come Ippolito Nievo, Giovanni Arrivabene, Paride Suzzara Verdi che divenne secondo e ultimo direttore de \"La Lucciola\". Politicamente Boldrini e la sua creatura giornalistica si schierarono su posizioni anti austriache e liberali, nel solco del pensiero federalista di Carlo Cattaneo.\nIl suo contributo alla causa risorgimentale italiana si estrinsec\u00f2 con la raccolta di fondi per l'acquisto di armi e favorendo l'espatrio clandestino dei volontari per la spedizione di Garibaldi in Sicilia.\nUnita l'Italia, Luigi Boldrini con Alberto Mario fond\u00f2 il periodico repubblicano \"La Provincia di Mantova\" (1872-74) e partecip\u00f2 alla vita politica locale diventando consigliere provinciale e comunale a Mantova. Fu per molti anni sindaco di Castel d'Ario, sua seconda patria. Essendo stato, come socio dell'Accademia Virgiliana in corrispondenza con Giosu\u00e8 Carducci, a quest'ultimo chiese di creare una nuova denominazione, appunto Castel d'Ario, che sostituisse il vecchio nome del comune, Castellaro, toponimo eccessivamente diffuso."}
{"id": "3499495", "revid": "1543377", "url": "https://it.wikipedia.org/wiki?curid=3499495", "title": "Classe Takao", "text": "La fu una classe di quattro incrociatori pesanti della marina imperiale giapponese. Entrata in servizio a partire dal maggio 1932, partecip\u00f2 alla seconda guerra mondiale sul fronte del Pacifico; tre unit\u00e0 furono affondate nell'ottobre 1944 da sommergibili o aerei imbarcati statunitensi, mentre la capoclasse danneggiata rimase a Singapore come batteria contraerea flottante e fu colata a picco nel dopoguerra dalla Royal Navy.\nNavi appartenenti alla classe.\nLa classe era composta dagli incrociatori , , e .\nTakao.\nUnit\u00e0 capoclasse varata nel maggio 1932, venne inserita insieme alle unit\u00e0 gemelle nella 4\u00aa Divisione incrociatori; allo scoppio delle ostilit\u00e0 era comandata dal capitano Asakura Bunji partecipando all'invasione delle Filippine nel dicembre 1941, in particolare fornendo supporto di fuoco alle forze sbarcanti nel golfo di Lingayen il 20 dicembre; la nave faceva parte della scorta di un grande convoglio di 80 navi giapponesi che puntavano sulla baia. Il generale Douglas MacArthur, comandante posizion\u00f2 le sue truppe, ma i giapponesi (14\u00aa Armata del generale Masaharu Honma), bene informati, sbarcarono facilmente 60 chilometri pi\u00f9 a nord. Nel 1942 partecip\u00f2 alle operazioni nelle Indie Olandesi che diedero origine alla prima battaglia del Mare di Giava e successivamente insieme al \"Maya\" con la \"Forza Nord\" (parte della 5\u00aa Flotta) comandata dal viceammiraglio Hosogaya allo sbarco nelle isole Aleutine, terminato con l'occupazione delle isole di Kiska ed Attu; durante la campagna, nella battaglia di Dutch Harbor svoltasi il 3 giugno 1942, i due incrociatori pesanti fecero decollare quattro ricognitori Nakajima E8N, nel tentativo di rilevare eventuali navi nemiche in area, mentre venivano recuperati gli aerei che avevano partecipato all'incursione partita dalle portaerei leggere \"Jun'y\u014d\" e ; due di essi vennero abbattuti dai caccia statunitensi decollati alla ricerca dell'incursione e gli altri due gravemente danneggiati fecero un ammaraggio forzato vicino alle navi. La nave fu poi attaccata da due Boeing B-17 Flying Fortress senza risultato e uno dei due aerei venne abbattuto dalla contraerea dell'incrociatore.\nSuccessivamente partecip\u00f2 alla battaglia delle isole Santa Cruz, alla seconda battaglia navale di Guadalcanal e alla evacuazione dell'isola. Il 5 novembre 1943 a Rabaul venne danneggiato al timone da due bombe costringendo ad estese riparazioni a Yokosuka; nel 1944, era in rotta verso le Filippine con la squadra del viceammiraglio Takeo Kurita, che il 23 ottobre venne attaccata dai sommergibili \"Darter\" e \"Dace\"; il \"Darter\" colp\u00ec il \"Takao\" con due siluri distruggendo due eliche, abbattendo il fumaiolo di coda e inondando tre sale caldaie, mentre quattro siluri del Dace colpirono anche il gemello \"Atago\" che affond\u00f2 in 30 minuti con pesanti perdite tra l'equipaggio. Rimorchiato a Singapore sub\u00ec un attacco con mine magnetiche da parte del minisommergibile d'attacco inglese XM3, che ne mise fuori uso parte dei cannoni principali; alla fine della guerra, venne trainato fuori dal porto ed usato come bersaglio dalla HMS Newfoundland.\nMaya.\nUnit\u00e0 varata nel maggio 1932, venne inserita insieme alle unit\u00e0 gemelle nella 4\u00aa divisione incrociatori e tra il 15 novembre 1934 e il 28 ottobre 1935 fu comandato da Jisabur\u014d Ozawa; allo scoppio delle ostilit\u00e0 era parte della flotta di invasione delle Filippine al comando dell'ammiraglio Takeo Kurita, nel dicembre 1941; la nave faceva parte della scorta di un grande convoglio di 80 navi giapponesi che puntavano sulla baia. Successivamente partecip\u00f2 alla battaglia delle isole Komandorski. Nel 1944, era in rotta verso le Filippine insieme ai gemelli \"Atago\" e \"Takao\" con la squadra del viceammiraglio Takeo Kurita, che il 23 ottobre nello stretto di Palawan venne attaccata dai sommergibili \"Darter\" e \"Dace\"; il \"Maya\" venne colpito con altri quattro siluri 20 minuti dopo, alle 0550, dal \"Dace\" che lo aveva scambiato per una nave da battaglia della classe Kong\u014d.\nAtago.\nUnit\u00e0 varata nel maggio 1932, venne inserita insieme alle unit\u00e0 gemelle nella 4\u00aa divisione incrociatori; allo scoppio delle ostilit\u00e0 era parte della flotta di invasione delle Filippine al comando dell'ammiraglio Takeo Kurita, nel dicembre 1941, in particolare fornendo supporto di fuoco alle forze sbarcanti nel golfo di Lingayen il 20 dicembre; la nave faceva parte della scorta di un grande convoglio di 80 navi giapponesi che puntavano sulla baia. Il generale Douglas MacArthur, comandante posizion\u00f2 le sue truppe, ma i giapponesi (14\u00aa Armata del generale Honma), bene informati, sbarcarono facilmente 60 chilometri pi\u00f9 a nord. Successivamente partecip\u00f2 alla battaglia delle Salomone Orientali, alla battaglia delle isole Santa Cruz, alla seconda battaglia navale di Guadalcanal e alla evacuazione dell'isola. Il 5 novembre 1943 a Rabaul venne quasi colpito da tre bombe da 500 libbre che uccisero 22 uomini tra cui il capitano Nakaoka; nel 1944, era in rotta verso le Filippine con la squadra del viceammiraglio Takeo Kurita, che il 23 ottobre venne attaccata dai sommergibili \"Darter\" e \"Dace\"; il \"Darter\" colp\u00ec il \"Takao\" con due siluri, mentre quattro siluri del \"Dace\" colpirono l'\"Atago\" che affond\u00f2 in 30 minuti con pesanti perdite tra l'equipaggio, mentre Kurita dovette trasbordare prima su un cacciatorpediniere e poi sulla nave da battaglia \"Yamato\".\nCh\u014dkai.\nImpostato nei cantieri navali Mitsubishi di Nagasaki, l'incrociatore venne varato il 5 aprile 1931 con il nome di \"Ch\u014dkai\", in onore dell'omonima citt\u00e0 della prefettura di Akita; la nave entr\u00f2 in servizio il 1\u00ba giugno 1932, venendo poi inquadrata nel 4\u00ba Squadrone Incrociatori. Tra il 1939 e il 1940 il \"Ch\u014dkai\" partecip\u00f2 alla seconda guerra sino-giapponese come nave ammiraglia della \"Seconda Flotta di Spedizione\" giapponese, prendendo parte a diverse azioni al largo delle coste meridionali della Cina.\nAllo scoppio della guerra nel Pacifico nel dicembre del 1941, il \"Ch\u014dkai\" prese parte alla campagna della Malesia, partecipando anche all'inseguimento delle unit\u00e0 della Forza Z britannica. Concluso questo ciclo di operazioni, tra il gennaio ed il febbraio del 1942 l'incrociatore prese parte alla campagna delle Indie orientali olandesi nelle acque del Borneo; il 22 febbraio, durante un'operazione al largo di capo St. Jacques, il \"Ch\u014dkai\" urt\u00f2 il fondo dello scafo contro una barriera corallina, e dovette rientrare a Singapore per le riparazioni. Tornata operativa nell'aprile seguente, la nave prese parte all'incursione giapponese nell'Oceano Indiano: dopo avers scortato un contingente dell'esercito a catturare le isole Andamane, prese parte alla caccia dei mercantili Alleati nel golfo del Bengala, affondando un cargo americano e due britannici. Rientrata a Yokosuka il 22 aprile, prese parte alla battaglia delle Midway come parte della forza di copertura del viceammiraglio Nobutake Kond\u014d, ma non partecip\u00f2 ad alcuna azione.\nAlla met\u00e0 del luglio del 1942 il \"Ch\u014dkai\" venne designata come nave ammiraglia dell'8\u00aa Flotta giapponese del viceammiraglio Gun'ichi Mikawa, di base a Rabaul; in questa veste prese parte alla campagna di Guadalcanal, partecipando il 9 agosto alla battaglia dell'isola di Savo dove venne leggermente danneggiata dal fuoco delle navi americane. Riparata a Rabaul, per i successivi sei mesi prese parte a diverse azioni navali al largo di Guadalcanal (tra cui la battaglia navale di Guadalcanal del 12 - 15 novembre 1942, dove sub\u00ec altri danni lievi), fino all'evacuazione delle restanti forze giapponesi nel febbraio del 1943; rientrata in Giappone per le riparazioni, la nave venne di nuovo inviata nel teatro delle isole Salomone sul finire del 1943, partecipando a varie azioni minori fino alla met\u00e0 del 1944.\nNel giugno del 1944 fu ridislocata nelle Filippine e prese parte alla battaglia del Mare delle Filippine il 19 - 20 giugno; il 3 agosto venne designata come nave ammiraglia della 4\u00aa Divisione incrociatori, ed in questa veste nell'ottobre seguente fu assegnata all'operazione Sh\u014d-G\u014d 1, il piano della marina giapponese per contrastare gli sbarchi alleati a Leyte. Sopravvissuto all'attacco di un sommergibile nemico al largo di Palawan la mattina del 23 ottobre, il 25 ottobre seguente il \"Ch\u014dkai\" prese quindi parte alla battaglia del Golfo di Leyte, attaccando una formazione di portaerei leggere americane al largo di Samar: durante l'attacco l'incrociatore venne colpito a mezzanave da un siluro lanciato dal cacciatorpediniere , che riusc\u00ec anche a piazzare diversi colpi di cannone sul ponte della nave, e fu cos\u00ec costretto a ritirarsi dall'azione separandosi dal resto della squadra giapponese. Mentre si stava allontanando, intorno alle 09:05 il \"Ch\u014dkai\" fu attaccato da bombardieri in picchiata nemici e una bomba lo centr\u00f2, immobilizzandolo completamente. I superstiti dell'equipaggio vennero recuperati dal cacciatorpediniere giapponese , che poco dopo fin\u00ec il relitto immobile con un siluro. Il 27 ottobre lo stesso cacciatorpediniere col\u00f2 a picco conn la perdita di tutto l'equipaggio imbarcato, ivi compresi i superstiti del \"Ch\u014dkai\"."}
{"id": "3499504", "revid": "1149807", "url": "https://it.wikipedia.org/wiki?curid=3499504", "title": "Future GPX Cyber Formula Sin", "text": ""}
{"id": "3499505", "revid": "1149807", "url": "https://it.wikipedia.org/wiki?curid=3499505", "title": "Future GPX Cyber Formula Saga", "text": ""}
{"id": "3499506", "revid": "1149807", "url": "https://it.wikipedia.org/wiki?curid=3499506", "title": "Future GPX Cyber Formula Zero", "text": ""}
{"id": "3499507", "revid": "287204", "url": "https://it.wikipedia.org/wiki?curid=3499507", "title": "Future GPX Cyber Formula 11", "text": ""}
{"id": "3499509", "revid": "729019", "url": "https://it.wikipedia.org/wiki?curid=3499509", "title": "Stazione di Sandymount", "text": "La Sandymount railway station \u00e8 una stazione ferroviaria irlandese, situata a Dublino. \u00c8 una delle stazioni della DART e fornisce servizio nelle aree di Sandymount e Ballsbridge. \u00c8 aperta sette giorni su sette ed \u00e8 fornita di due binari, entrambi accessibili tramite rampe.\nLa stazione \u00e8 dotata di un passaggio a livello, poich\u00e9 attraversata dalla Sandymount Avenue. Finita nel 1835 \u00e8 stata riaperta nel 1984, dopo un periodo di chiusura dovuto all'elettrificazione dei binari destinati ai treni DART."}
{"id": "3499512", "revid": "1305887", "url": "https://it.wikipedia.org/wiki?curid=3499512", "title": "Warblade", "text": "Warblade, il cui vero nome \u00e8 Reno Bryce, \u00e8 un personaggio della serie a fumetti Wildstorm Wildcats, illustrata da Jim Lee e scritta da Brandon Choi.\nPersonalit\u00e0.\nWarblade \u00e8 un uomo cinico e violento che adora la battaglia ed \u00e8 disposto a fare stragi di avversari al fine di raggiungere il sentimento di pace che gli deriva dall'uccisione di un Deamonita, cosa che appaga in parte la morte dei suoi cari; \u00e8 tuttavia conscio che la sua sete di vendetta non verr\u00e0 appagata in quanto nonostante tutti i Deamoniti che pu\u00f2 uccidere la sua famiglia non rivivr\u00e0.\nSebbene molti abbiano descritto Warblade come una sorta di berserkr, in realt\u00e0 nasconde un animo sensibile e poetico che fa di lui un vero artista e lo rende molto propenso alla compassione. \u00c8 inoltre molto fiero delle sue origini ed ha una grande conoscenza della cultura della sua gente.\nBiografia del personaggio.\nReno nacque a Hong Kong, Cina nel 1960 e fu reso orfano dai Deamoniti quando aveva dieci anni. A seguito di questo fatto giur\u00f2 vendetta e dedic\u00f2 la sua intera vita allo studio delle arti marziali, sviluppando anche il suo amore per le arti pittoriche.\nVenne rapito dall'organizzazione nota come \"Cyberdata\", la quale gli fece il lavaggio del cervello e lo rese un suo membro; l'artefice delle sue lobotomie era Misery, una compagna di squadra che si riveler\u00e0 poi una traditrice, cosa che porter\u00e0 Reno a ucciderla suscitando le ire del capo del Team, Ripclaw; il quale lo attaccher\u00e0 riducendolo in fin di vita. In queste condizioni viene trovato da Jacob Marlowe, il quale lo salver\u00e0 da morte certa e lo far\u00e0 entrare nei Wildcats.\nDurante questo periodo si chiarir\u00e0 con Ripclaw (ora membro di \"Cyberforce\") e spiegher\u00e0 i motivi che lo hanno portato ad uccidere la donna. I due si riappacificheranno e diverranno amici. Inoltre comincer\u00e0 un acceso rapporto di rivalit\u00e0 con l'assassino Umano/Cherubino Pike, il quale \u00e8 intenzionato a ucciderlo a tutti i costi.\nA seguito di un viaggio su Khera Warblade decider\u00e0 di lasciare il gruppo e dedicarsi completamente alla sua arte, iniziando anche una relazione sentimentale con una donna di nome Jules. Tuttavia Pike tenter\u00e0 di ucciderlo con una bomba, la quale causa per\u00f2 la sola morte di Jules. Reno, inferocito combatter\u00e0 l'eterno nemico a Sarajevo e metter\u00e0 fine alla loro faida uccidendolo.\nIn seguito cadr\u00e0 brevemente in depressione e diverr\u00e0 disilluso riguardo alla vita dei supereroi, cosa che lo porter\u00e0 a smettere di combattere e dedicarsi unicamente alla sua carriera di pittore pur mantenendo i contatti coi Wildcats. Pur aiutandoli occasionalmente l'uomo non far\u00e0 infatti pi\u00f9 parte del team a livello ufficiale fino all'armageddon che devasta l'intero mondo Wildstorm; a seguito del quale torner\u00e0 sotto il comando di Spartan per soccorrere i sopravvissuti alla catastrofe.\nPoteri e abilit\u00e0.\nWarblade \u00e8 un esperto di arti marziali capace di affrontare molti avversari armati da solo e senza fare ricorso ai suoi poteri, nonch\u00e9 di padroneggiare un vasto numero di stili di combattimento differenti. Warblade \u00e8 inoltre un cacciatore estremamente dotato, capace di inseguire una preda per chilometri senza perderne le tracce ed \u00e8 un esperto nell'uso di armi bianche.\nLa sua natura di ibrido umano/cherubino consente inoltre a Warblade di possedere una struttura fisica variabile a comando mentale, ovvero di poter manipolare con la semplice forza di volont\u00e0 la sua struttura molecolare trasformandola in metallo organico che ricopre parti del suo corpo formando lame, artigli e spade di forme e dimensioni disparate a causa della struttura polimorfa del materiale in questione.\nPer il medesimo principio Warblade \u00e8 inoltre in grado di riassemblare le sue molecole rigenerando quindi ogni parte del suo corpo se distrutta."}
{"id": "3499519", "revid": "486946", "url": "https://it.wikipedia.org/wiki?curid=3499519", "title": "Shandong Luneng Taishan", "text": ""}
{"id": "3499520", "revid": "486946", "url": "https://it.wikipedia.org/wiki?curid=3499520", "title": "Shandong Luneng Taishan F.C.", "text": ""}
{"id": "3499521", "revid": "729019", "url": "https://it.wikipedia.org/wiki?curid=3499521", "title": "Stazione di Booterstown", "text": "La Booterstown railway station \u00e8 una stazione ferroviaria irlandese, situata a Dublino. \u00c8 una delle stazioni della DART e fornisce servizio nell'area di Booterstown. \u00c8 aperta sette giorni su sette e costeggia la costa, passando vicino al santuario degli uccelli.\nLa strada che giunge alla stazione \u00e8 indirizzata a Sud-Est e affiancata da un parcheggio. Fu aperta nel gennaio 1835."}
{"id": "3499522", "revid": "599013", "url": "https://it.wikipedia.org/wiki?curid=3499522", "title": "Jaleco", "text": " (in seguito Emcom Holdings) \u00e8 una societ\u00e0 giapponese che si occupa di sviluppare e pubblicare videogiochi, fondata nel 1974. Ha le sue sedi centrali al ventiduesimo piano del New Otani Garden Court a Chiyoda, Tokyo.\nStoria.\nNel 2006, l'azienda ha deciso di diventare una holding rinominandosi Jaleco Holding e separando la divisione dei videogiochi in una nuova filiale che ha mantenuto il nome di Jaleco Ltd. Nel 2009, la Jaleco Holding ha venduto la Jaleco Ltd alla Game Yarou e di conseguenza ha cambiato il proprio nome in Emcom Holdings.\nIn precedenza la Jaleco Holding aveva la propria sede principale al decimo piano dell' a Akasaka, Tokyo.\nCome filiale interamente di propriet\u00e0 della Game Yarou, Jaleco Ltd opera indipendentemente e continua a commercializzare titoli sotti il nome Jaleco. La Emcom Holdings non \u00e8 pi\u00f9 in alcun modo legata al business dei videogiochi, essendosi ramificata in altri mercati.\nVideogiochi prodotti.\nL'azienda svilupp\u00f2 diversi videogiochi arcade di buon successo tra gli anni ottanta e gli anni novanta come \"Cisco Heat\", \"Rival Turf!\", \"Rodland\", \"Psychic 5\", \"Saint Dragon\" e \"Best League\". Un gioco che invece riscosse scarso gradimento fu \"Cheesy\"."}
{"id": "3499528", "revid": "1654832", "url": "https://it.wikipedia.org/wiki?curid=3499528", "title": "Francesca Benedetti", "text": "Biografia.\nFrequenta a Roma il corso di recitazione dell'Accademia Nazionale d'Arte Drammatica; dopo il diploma inizia a recitare con la regia di Orazio Costa Giovangigli nella tragedia \"Ifigenia in Tauride\" con Alberto Lupo, Lilla Brignone e Andrea Bosic. Dopo il passaggio in varie compagnie con Gigi Proietti e Virginio Gazzolo fonda a Roma il Teatro \"Centouno\" con la direzione artistica di Antonio Calenda, dove sar\u00e0 protagonista di varie stagioni di prosa.\nNel 1957 debutta nella prosa televisiva e radiofonica della RAI, interpretando in video la parte di \"Ninon\", in \"Cosa sognano le fanciulle\", di de Musset, con la regia di Enzo Ferrieri, in diretta dal Teatro Convegno di Milano."}
{"id": "3499530", "revid": "729019", "url": "https://it.wikipedia.org/wiki?curid=3499530", "title": "Stazione di Salthill e Monkstown", "text": "La stazione di Salthill e Monkstown \u00e8 una stazione ferroviaria irlandese, situata a Dublino. \u00c8 una delle stazioni della DART e fornisce servizio nell'area di Salthill e Monkstown. \u00c8 aperta sette giorni su sette ed \u00e8 vicina alla costa.\nLa strada che giunge alla stazione \u00e8 indirizzata a Sud-Est e affiancata da un parcheggio. Fu aperta nel maggio 1837."}
{"id": "3499533", "revid": "131358", "url": "https://it.wikipedia.org/wiki?curid=3499533", "title": "David Harding", "text": ""}
{"id": "3499534", "revid": "22475", "url": "https://it.wikipedia.org/wiki?curid=3499534", "title": "Pteropus aruensis", "text": "La volpe volante delle Aru (Pteropus aruensis ) \u00e8 un pipistrello appartenente alla famiglia degli Pteropodidi, endemico delle isole Aru, in Indonesia.\nDescrizione.\nDimensioni.\nPipistrello di grandi dimensioni, con la lunghezza dell'avambraccio tra 190 e .\nAspetto.\nLa pelliccia \u00e8 corta. Le parti dorsali sono insolitamente bianco-argentate in forte contrasto con il collare castano e la testa marrone scura, mentre le parti ventrali sono cosparse di peli dorati e nerastri. Il muso \u00e8 lungo ed affusolato, gli occhi sono grandi. Le orecchie sono relativamente corte e con l'estremit\u00e0 arrotondata. Le ali sono attaccate sul dorso molto vicine tra loro, sebbene non eccessivamente come in \"P.melanopogon\". La tibia \u00e8 priva di peli. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori.\nDistribuzione e habitat.\nQuesta specie \u00e8 limitata all'isola di Wokam nell'arcipelago delle Isole Aru, al largo delle coste centro-occidentali della Nuova Guinea. Una mandibola, ritrovata sull'isola di Kobroor, probabilmente appartiene ad un individuo di questa specie.\nTassonomia.\nIn accordo alla suddivisione del genere \"Pteropus\" effettuata da Andersen, \"P. aruensis\" \u00e8 stato inserito nello \"P. melanopogon species Group\", insieme a \"P. melanopogon\" stesso, \"P. keyensis\" e \"P. livingstonii\". Tale appartenenza si basa sulle caratteristiche di avere un cranio massiccio tipicamente pteropino, un ripiano basale nei premolari e sulle grosse dimensioni.\nIn passato alcuni autori assegnavano questa forma a \"P. melanopogon\", ma oggi \u00e8 definitivamente riconosciuta come specie a s\u00e9 stante.\nAltre specie simpatriche dello stesso genere: \"P. macrotis\".\nStato di conservazione.\nLa IUCN Red List, classifica \"P. aruensis\" come specie in pericolo critico di estinzione (CR). Non sono state pi\u00f9 raccolti esemplari dalla fine del XIX secolo e una spedizione del Western Australian Museum intrapresa nel 1992 non ha ottenuto nessun risultato. C'\u00e8 pertanto il dubbio che possa essersi estinto."}
{"id": "3499535", "revid": "1565034", "url": "https://it.wikipedia.org/wiki?curid=3499535", "title": "Otto Neururer", "text": "Biografia.\nOtto Neururer nacque a Piller, un piccolo villaggio di montagna nel Tirolo (Austria), nel Comune di Flie\u00df il 25 marzo 1882. Era il dodicesimo figlio del mugnaio Peter Neururer e di sua moglie Hildegard (nata Streng).\nConcluse le scuole elementari con ottimo successo e, su raccomandazione del suo parroco, nel periodo 1895-1902 venne accolto nel seminario minore di Bressanone. In seguito pot\u00e9 completare la sua formazione religiosa nel seminario maggiore. Il 29 giugno 1907 fu ordinato presbitero.\nSubito dopo fu nominato vicario cooperatore, svolgendo tale incarico in sette successive parrocchie del Tirolo del Nord. Per quindici anni, dal 1917 al 1932 fu cooperatore e insegnante di religione nella parrocchia di San Giacomo, ora cattedrale di Innsbruck. Nel 1932 fu nominato parroco nel paese di G\u00f6tzene, situato nei dintorni della citt\u00e0. Si dedic\u00f2 con grande impegno alla cura delle anime e alla direzione spirituale, senza trascurare gli impegni pastorali che derivavano dal suo nuovo incarico.\nContesto storico sociale.\nIl 12 marzo 1938, l'Austria fu annessa alla Germania nazista e venne insediato un Governo guidato da Arthur Seyss Inquart. L'Austria fu rinominata \"Ostmark\" (Marca orientale) e posta sotto la diretta autorit\u00e0 del Terzo Reich tedesco.\nFu l'inizio di una persecuzione particolarmente brutale della Chiesa Cattolica perch\u00e9 i nazisti incontrarono una forte resistenza alla loro ideologia da parte dei fedeli, in particolare tirolesi. Migliaia di persone furono perseguitate, videro limitati i loro diritti civili, subirono angherie e deportazioni da parte della Gestapo. Tra queste vittime numerosi furono i sacerdoti.\nNeururer, era iscritto al Movimento sociale cristiano ed in questo contesto politico-sociale aveva accentuato il suo zelo apostolico.\nNel mese di dicembre 1938, in qualit\u00e0 di parroco e guida spirituale consigli\u00f2 ad una giovane fedele cattolica, di non sposare un uomo di trent'anni pi\u00f9 grande di lei, divorziato e facente parte del partito nazionalsocialista. Tale uomo era un fanatico osservante delle idee razziste di questo partito. Neururer ritenne un dovere cristiano non benedire le nozze con chi praticava atteggiamenti contrari alla morale cattolica.\nLa ragazza ascolt\u00f2 il consiglio del suo padre spirituale e rifiut\u00f2 di sposare l'uomo; questi, in virt\u00f9 delle sue conoscenze politiche, denunci\u00f2 il parroco alla polizia segreta, la famigerata Gestapo, \"per aver impedito un matrimonio tedesco\".\nArresto e deportazione.\nIl 15 dicembre 1938 Neururer venne arrestato. Il 3 marzo 1939 fu portato dal carcere della Gestapo di Innsbruck nel campo di lavoro di Dachau e da qui il 26 settembre a Buchenwald, presso Weimar.\nNei campi oltre al lavoro forzato, condivise le privazioni e le violenze a cui venivano sottoposti gli internati. Nell'aprile 1940 durante la prigionia a Buchenwald un compagno gli manifest\u00f2 il desiderio di essere battezzato. Il rigido regolamento del campo proibiva assolutamente qualsiasi atto religioso. Tuttavia, il reverendo Otto Neururer, alla fine di ogni giornata di duro lavoro, iniziava la sua catechesi aiutato da un altro religioso per portare ai detenuti il conforto dell'amore di Dio attraverso i sacramenti.\nIstru\u00ec nella fede cattolica e battezz\u00f2 segretamente numerosi prigionieri. Questo fatto gli procur\u00f2 la punizione della segregazione nel \"bunker\" del campo. Si trattava di un luogo angusto, privo di luce e di aria nel quale venivano rinchiusi i prigionieri senza cibo n\u00e9 acqua. Il 28 maggio 1940 entrambi i sacerdoti vennero condotti nel \"bunker\", ma da l\u00ec non tornarono vivi. La loro morte venne attribuita ad una \"acuta debolezza cardiaca\". Grazie ad alcuni compagni di prigionia, che erano riusciti a praticare un accesso segreto agli ambienti del bunker, si venne a sapere che Otto Neururer era stato crocifisso a testa in gi\u00f9 e lasciato morire lentamente e dolorosamente, per ordine del sergente maestro Martin Sommer. La morte sopraggiunse dopo 36 ore, il 3 giugno 1940.\nCulto.\nNel 1993 venne realizzato nella cripta della chiesa di Maa\u00df un mausoleo per i due sacerdoti martiri originari di Piller.\nIl 24 novembre 1996 Otto Neururer viene proclamato beato da Papa Giovanni Paolo II.\nDal Martirologio Romano:\nDal decreto sul martirio:"}
{"id": "3499536", "revid": "729019", "url": "https://it.wikipedia.org/wiki?curid=3499536", "title": "Stazione di Glenageary", "text": "La Glenageary railway station \u00e8 una stazione ferroviaria irlandese, situata a Dublino. \u00c8 una delle stazioni della DART e fornisce servizio nell'area omonima. \u00c8 aperta sette giorni su sette ed \u00e8 vicina alla costa.\nFu aperta il 1\u00ba novembre 1867."}
{"id": "3499551", "revid": "132266", "url": "https://it.wikipedia.org/wiki?curid=3499551", "title": "Storia delle Panzer-Divisionen nella seconda guerra mondiale", "text": ""}
{"id": "3499558", "revid": "1543377", "url": "https://it.wikipedia.org/wiki?curid=3499558", "title": "Honda Crossrunner", "text": "La Crossrunner \u00e8 una motocicletta Honda, la cui prima presentazione risale all'EICMA del 2010 e la cui produzione da parte dalla casa giapponese \u00e8 iniziata nel 2011 con le prime consegne all'inizio dell'estate.\nIl contesto.\nHonda ha commissionato lo sviluppo di questo modello ad un team di designer europeo presso il centro di ricerca e sviluppo di Roma con il compito di rispondere alle richieste di mercato per una moto potente e versatile, adatta anche a lunghi viaggi. Lo sviluppo ha contemplato anche numerose sessioni di test in galleria del vento per ottimizzarne le forme e garantire la stabilit\u00e0 in condizioni diverse.\nLa base meccanica su cui \u00e8 stato sviluppato il modello \u00e8 la stessa della Honda VFR con un propulsore a 4 tempi quadricilindrico in configurazione a V dotato di iniezione elettronica e raffreddato a liquido; la cilindrata \u00e8 di 782 cm\u00b3 e la potenza dichiarata \u00e8 di 74,9 kW.\nIl telaio \u00e8 a doppio trave in alluminio mentre l'impianto di sospensioni presenta anteriormente una forcella con steli da 43 mm e posteriormente un monoammortizzatore; l'impianto frenante \u00e8 composto da una coppia di freni a disco da 296\u00a0mm all'anteriore e da un disco singolo da 256\u00a0mm ed \u00e8 dotato di ABS e frenata integrale.\nEsteticamente presenta una carenatura anteriore semi-integrale con una protuberanza anteriore a becco simile a quelle gi\u00e0 presenti anche su modelli BMW e Ducati per offrire una protezione aerodinamica nei viaggi; \u00e8 prevista anche la possibilit\u00e0 dell'installazione di motovalige e bauletto posteriore.\nPer quanto esteticamente si presenti con una impostazione piuttosto alta che richiama le motociclette da enduro, le prime prove hanno per\u00f2 denotato una sua maggiore predilezione per gli usi non in fuoristrada."}
{"id": "3499560", "revid": "1851848", "url": "https://it.wikipedia.org/wiki?curid=3499560", "title": "Edoardo Catinali", "text": "Carriera.\nNella stagione 2002-2003 milita nelle file della in Serie D, dove totalizza un gol in 27 presenze. La stagione successiva si trasferisce al in Serie C1 con il quale disputa 22 partite di campionato pi\u00f9 una nei play-out. A fine stagione il Taranto retrocede e Catinali passa al , anch'essa partecipante al campionato di Serie C1.\nCatinali rimane al Teramo per due stagioni e mezzo, totalizzando in campionato 69 presenze ed un gol (rispettivamente 23 presenze nel 2004-2005, 30 nel 2005-2006 e 16 nella prima met\u00e0 della stagione 2006-2007).\nNel gennaio 2007 si trasferisce al , contribuendo con 13 presenze alla storica promozione in Serie B della squadra maremmana e vincendo a fine stagione la Supercoppa di Lega di Serie C1. Nella stagione successiva passa al . Catinali disputa 24 partite di campionato e due nei play-off, venendo espulso nella gara decisiva contro l'.\nNella stagione successiva Catinali si trasferisce proprio all'Ancona, approdando per la prima volta in Serie B. Con l'Ancona totalizza 72 presenze fra i cadetti in due stagioni, prima di rimanere svincolato in seguito al fallimento della societ\u00e0 dorica.\nInizia la stagione seguente senza squadra, prima di firmare alla fine di settembre 2010 per il , partecipante al torneo di Serie B. Fa il suo debutto con la maglia biancorossa il 2 ottobre nella partita pareggiata per 2-2 contro il .\nCatinali termina la stagione a Piacenza con un infortunio nei play-out, totalizzando 28 partite in campionato e 1 nei play-out, rimanendo, poi, svincolato in seguito alla scadenza del contratto. Nel febbraio 2012 viene ingaggiato dall', formazione di Seconda Divisione, firmando un contratto fino al termine della stagione.\nFa il suo debutto con gli abruzzesi il 19 febbraio nella partita contro l' nella quale si fa espellere, poi a fine stagione rimane svincolato. Il 15 luglio 2013 si trasferisce all' in Seconda Divisione. Fa il suo debutto con i campani l'8 settembre successivo nella partita pareggiata 0-0 contro il . Dopo 9 presenze nella prima met\u00e0 di stagione, alla fine del mercato invernale si trasferisce a titolo definitivo al , militante nell'altro girone di Seconda Divisione. Fa il suo debutto con i vicentini il 9 febbraio seguente nella vittoria casalinga per 1-0 contro il . Il 13 aprile conquista insieme alla squadra la promozione al campionato a girone unico di Lega Pro.\nRimasto svincolato, nell'ottobre 2014 passa all', sempre in Lega Pro. Debutta con i campani il 19 ottobre nella sconfitta per 3-1 in casa del . A partire dalla partita dell'11 marzo contro il inizia a vestire la fascia da capitano. Chiude la stagione con 22 presenze in campionato e 1 nell'inutile vittoria per 3-1 contro l'Ischia Isolaverde nel ritorno dei play-out che sancisce la retrocessione in Serie D dell'Aversa Normanna.\nTerminata la stagione resta svincolato e, in attesa di trovare una sistemazione, si aggrega al ritiro dell'\u00e9quipe Campania per giocatori svincolati.\nL'11 settembre si accorda con il , squadra laziale di Serie D. Fa il suo debutto con i rossobl\u00f9 il 13 settembre nella sconfitta per 2-0 in casa del Taranto. Con il Fondi vince la Coppa Italia Serie D, sconfiggendo in finale 4-3 ai rigori l'. Chiude la stagione con 27 presenze in campionato e 6 in Coppa.\nResta in Serie D anche l'anno successivo, trasferendosi alla , dove veste subito la fascia da capitano. Debutta con i brianzoli il 4 settembre 2016 nella partita vinta 3-2 sull'OltrepoVoghera. Il 16 dicembre successivo, dopo 12 presenze in campionato e 2 in Coppa Italia Serie D, rescinde il contratto, rimanendo svincolato. Il giorno successivo firma con la , militante nel girone I della Serie D. Fa il suo debutto con i siciliani il 15 gennaio successivo nella vittoria 3-1 in casa del . Con la Sicula vince il girone D di Serie D, ottenendo la promozione in Lega Pro, totalizzando 17 presenze in campionato pi\u00f9 una nella Poule Scudetto. Terminata la stagione rimane svincolato, ma viene subito ingaggiato dal iscrittosi in Serie D dopo il fallimento. Appena arrivato viene designato come capitano. Debutta con i pontini il 20 agosto nella vittoria 2-1 sul campo dell' valida per il turno preliminare di Coppa Italia Serie D. Con i nerazzurri totalizza due presenze in coppa Italia, 24 in campionato ed una nei play-off nei quali il Latina viene eliminato in semifinale.\nLa stagione successiva resta in Serie D, trasferendosi al . Debutta con i calabresi il 2 settembre 2018 nella partita vinta 4-3 dopo i calci di rigore contro il valida per il primo turno di Coppa Italia Serie D. Cos\u00ec come accaduto con Aversa, Caratese e Latina, viene designato capitano. Il 1\u00ba dicembre il Castrovillari annuncia di aver interrotto, di comune accordo con il giocatore, il rapporto con Catinali. Chiude, cos\u00ec, la sua esperienza con i calabresi con nove presenze in campionato e due in Coppa Italia.\nRimasto svincolato, il giorno successivo Catinali si accasa al , squadra militante sempre in Serie D, ma nel girone H. Il giorno stesso fa il suo debutto con gli altamurani nella partita persa 3-1 in casa del . Termina la stagione con il Team Altamura totalizzando 19 presenze.\nRimasto svincolato, nell'estate 2019 prende parte al ritiro dell'Equipe Campania. A fine agosto si accorda con il , squadra appena ripescata in serie D. Debutta con i lucani il 1\u00ba settembre 2019 nella partita persa 3-1 sul campo della . Segna la sua prima rete con i lucani, tornando al gol in partite ufficiali dopo pi\u00f9 di dieci anni, il 23 febbraio nella partita vinta 3-1 contro la . Al termine della stagione, finita anzitempo a causa dello scoppio della pandemia causata dal coronavirus COVID-19 e culminata con la retrocessione in Eccellenza del Grumentum Val d'Angri, totalizza una rete in 23 presenze di campionato.\nNel luglio 2020 Catinali viene annunciato dal Montesarchio, squadra militante nella Promozione campana, tuttavia, poco dopo, lo stesso calciatore smentisce l'accordo. Alla fine del mese viene annunciato l'approdo di Catinali al , rimanendo quindi a militare in Serie D. Fa il suo debutto con i pugliesi il 6 dicembre successivo nella partita vinta per 3-1 sul campo del . Nello stesso mese, dopo aver disputato un'unica gara con il Gravina, si trasferisce alla , anch'essa militante in Serie D, con cui fa il proprio debutto il 13 dicembre nella gara pareggiata 0-0 contro il . Termina l'annata, nella quale i napoletani retrocedono in Eccellenza totalizzando 24 presenze. Nell'agosto 2021 scende di categoria, accasandosi alla , compagine militante in Eccellenza. Fa il suo debutto con i nerostellati il 5 settembre 2021 nella partita casalinga persa per 3-2 contro il valida per la fase a gironi del torneo regionale di Coppa Italia Dilettanti, incontro nel quale veste la fascia di capitano.\nNel dicembre 2021, dopo 10 presenze in campionato e due nella fase regionale della Coppa Italia Dilettanti, abbandona la Frattese per fare ritorno alla Puteolana.\nCalcioscommesse.\nAllo scoppio dello scandalo calcioscommesse Catinali viene citato in alcune intercettazioni e in un SMS da lui inviato all'indagato Marco Pirani nello scandalo scommesse scoppiato nel giugno 2011, il giocatore tuttavia si dichiara estraneo ai fatti.\nIl 16 febbraio 2012 viene iscritto nel registro degli indagati nell'ambito del calcioscommesse, insieme ad altre 40 persone, e l'8 maggio viene deferito dalla Procura federale della FIGC.\nIl 1\u00ba giugno il procuratore federale Stefano Palazzi richiede per lui tre anni e nove mesi di squalifica.\nIl 18 giugno in primo grado la Commissione Disciplinare della FIGC lo squalifica per 9 mesi per i fatti a lui addebitati in relazione alla partita Albinoleffe-Piacenza del 20 dicembre 2010.\nIl 26 luglio viene deferito dalla procura federale per i fatti relativi alla gara -Piacenza del 19 febbraio 2011 insieme agli ex compagni Gervasoni e Cassano.\nIl 1\u00ba agosto Palazzi richiede per lui una squalifica pari a 3 anni e 6 mesi senza continuazione. Il 10 agosto la Commissione disciplinare della Figc accoglie le richieste dell'accusa e lo squalifica per 3 anni e 6 mesi.\nIl 22 agosto in secondo grado gli viene confermata la squalifica. Il 12 febbraio 2013 il TNAS riduce la squalifica a 5 mesi.\nIl 9 febbraio 2015 la procura di Cremona termina le indagini e formula per lui e altri indagati le accuse di associazione a delinquere e frode sportiva.\nStatistiche.\nPresenze e reti nei club.\n\"Statistiche aggiornate al 13 febbraio 2022.\""}
{"id": "3499562", "revid": "1573940", "url": "https://it.wikipedia.org/wiki?curid=3499562", "title": "Pteropus rennelli", "text": "La volpe volante di Rennell (Pteropus rennelli ) \u00e8 un pipistrello appartenente alla famiglia degli Pteropodidi, endemico dell'isola di Rennell (Isole Salomone).\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 154 e 166\u00a0mm, la lunghezza dell'avambraccio tra 121 e 126 mm, il peso fino a 170\u00a0g e un'apertura alare fino a 87\u00a0cm.\nAspetto.\nLa pelliccia \u00e8 corta. Il colore generale del corpo \u00e8 brunastro, con la parte centrale del petto e dell'addome pi\u00f9 scura. Le spalle sono fulve mentre la testa \u00e8 grigio-mbrunastra. Il muso \u00e8 lungo ed affusolato, gli occhi sono grandi con l'iride castano-bruna. Le orecchie sono lunghe e con l'estremit\u00e0 arrotondata. Le membrane alari sono attaccate lungo i fianchi. La tibia \u00e8 leggermente ricoperta di peli. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori.\nBiologia.\nComportamento.\nSi rifugia tra il fogliame degli alberi.\nAlimentazione.\nSi nutre di frutta.\nRiproduzione.\nLe femmine danno alla luce un solo piccolo alla volta. Ha una aspettativa di vita di 8-9 anni.\nDistribuzione e habitat.\nL'areale di questa specie \u00e8 ristretto all'isola di Rennell nell'arcipelago delle Isole Salomone.\nTassonomia.\nIn accordo alla suddivisione del genere \"Pteropus\" effettuata da Andersen, \"P. rennelli\" \u00e8 stato inserito nello \"P. rayneri species Group\", insieme a \"P. rayneri\" stesso, \"P. chrysoproctus\" e \"P. cognatus\". Tale appartenenza si basa sulle caratteristiche di avere un rostro del cranio accorciato, sulla presenza di un ripiano basale nei premolari e sul differente colore della regione anale rispetto al dorso.\nAltre specie simpatriche dello stesso genere: \"P. tonganus\".\nStato di conservazione.\nLa IUCN Red List, considerato l'areale limitato e soggetto ad eventi catastrofici come i cicloni tropicali, classifica \"P. rennelli\" come specie in pericolo (EN)."}
{"id": "3499565", "revid": "767487", "url": "https://it.wikipedia.org/wiki?curid=3499565", "title": "Killers (film 2010)", "text": "Killers \u00e8 una commedia d'azione del 2010 diretta da Robert Luketic.\nTrama.\nSpencer Aimes \u00e8 un super-assassino che lavora per il governo. Nel corso di una delle sue abituali operazioni super segrete a Nizza incontra Jen Kornfeldt, un tecnico di computer, bella e divertente, che in vacanza con i suoi, sta tentando di riprendersi dalla fine di una storia. I due si innamorano immediatamente e Spencer decide di lasciare gli intrighi internazionali per una normale felicit\u00e0 casalinga. Tre anni dopo, Spencer e Jen si stanno ancora godendo il loro perfetto matrimonio. Spencer per\u00f2, all'improvviso, scopre di avere una taglia milionaria sulla sua testa e che tutti quelli che reputava amici erano, per la maggior parte, sicari pronti a ucciderlo. La fuga e gli scontri a fuoco coinvolgono anche Jen, suo malgrado.\nProduzione.\nRiprese.\nLe riprese del film si svolgono a partire dall'autunno del 2009 nello stato americano della Georgia (Woodstock, Atlanta, Douglasville, Marietta) e a Villefranche-sur-Mer, in Francia.\nCuriosit\u00e0.\nIl cantante Usher ha recitato in questo film nel ruolo di un dipendente del supermercato in cui i due protagonisti entrano: Jen vuole infatti comprare un test di gravidanza e viene aiutata nella scelta proprio dal commesso.\nDistribuzione.\nIl film \u00e8 stato distribuito nelle sale cinematografiche statunitensi il 4 giugno 2010.\nAccoglienza.\nCritica.\nIl film ha ricevuto una vittoria durante i Razzie Awards 2011: Peggior attore protagonista per Ashton Kutcher."}
{"id": "3499567", "revid": "1566286", "url": "https://it.wikipedia.org/wiki?curid=3499567", "title": "Richard Pottier", "text": ""}
{"id": "3499568", "revid": "1573940", "url": "https://it.wikipedia.org/wiki?curid=3499568", "title": "Duomo di Sal\u00f2", "text": "Il duomo di Sal\u00f2 \u00e8 il pi\u00f9 importante edificio religioso della citt\u00e0 progettato da Filippo dalle Vacche nel XV secolo.\nStoria e opere.\nDedicato a Santa Maria Annunziata, custodisce al suo interno tele del Romanino, del Moretto, di Zenone Veronese e di Paolo Veneziano. Antonio Vassilacchi detto l'Aliense, vi esegu\u00ec diversi affreschi. La costruzione ex-novo nel luogo i cui si trovava la precedente chiesa fu curato da Filippo dalle Vacche da Caravaggio, che coerentemente alla sua formazione, sospesa tra il gotico e il rinascimento, realizz\u00f2 una chiesa di stampo tardo gotico. La facciata \u00e8 incompiuta.\nIl portale.\nL'ingresso principale dell'edificio religioso \u00e8 mediato dal grande portale eseguito tra il 1506 e il 1508 da Gasparo Cairano e Antonio Mangiacavalli, principali esponenti, soprattutto il Cairano, della scultura rinascimentale bresciana.\nOrgano.\nL'organo \u00e8 di Giangiacomo Antegnati e ha subito una importante ristrutturazione da parte dei fratelli Serassi nel 1865. Sulle ante dell'organo a sinistra \u00e8 rappresentato il Sacrificio di Abramo e Isacco di Palma il Giovane a destra l'uccisione di Abele di Antonio Vassilacchi detto anche l'Aliense. Le cantorie del presbiterio sono opera di Bartolomeo Otello del 1547-1548 e rappresentano Cristo con gli Evangelisti a sinistra e San Antonio di Padova con i Dottori della Chiesa a destra."}
{"id": "3499580", "revid": "287204", "url": "https://it.wikipedia.org/wiki?curid=3499580", "title": "Ano Liosia Olympic Hall", "text": "Ano Liossia Olympic Hall \u00e8 un'arena che si trova ad Atene in Grecia, dove si sono svolte le gare di judo e di lotta in occasione Giochi della XXVIII Olimpiade del 2004. L'arena pu\u00f2 contenere sino a 10.000 spettatori, ma soltanto 6.000 posti a sedere sono stati realizzati per le olimpiadi. L'arena si trova ad Ano Liosia, un sobborgo a nord-ovest del centro di Atene. Pu\u00f2 essere utilizzata come un'attrezzatura polisportiva e polifunzionale.\nDopo le olimpiadi, il luogo \u00e8 divenuto la sede di varie produzioni televisive, tra cui la versione greca del reality show di \"So You Think You Can Dance\". In seguito \u00e8 diventata la sede dell'Accademia di cultura ellenica di Cultura ed archivio digitale.\nDal 19 maggio al 6 giugno 2010, l'arena ha ospitato i campionati nazionali di hockey sul ghiaccio maschili e femminili."}
{"id": "3499586", "revid": "1305772", "url": "https://it.wikipedia.org/wiki?curid=3499586", "title": "Metone (ninfa)", "text": "Metone (dal greco \u039c\u03b5\u03b8\u03ce\u03bd\u03b7, lat. \"Meth\u014dne\") secondo la mitologia greca \u00e8 una delle sette ninfe figlie del gigante Alcioneo, dette \"alcionidi\" e le altre sei sono Alcippe, Antea, Asteria, Ctonia, Drimo e Pallene.\nMitologia.\nQuando il padre Alcioneo fu ucciso da Eracle, Metone si gett\u00f2 in mare assieme alle sorelle, venendo trasformata da Anfitrite in un uccello alcionide.\nLa tradizione attribuisce a Metone i seguenti figli:\nLa ninfa \u00e8 associata alle fontane, alle sorgenti e all'omonimo ex-comune Metone, nella Grecia settentrionale.\nAstronomia.\nDal personaggio mitologico prende il nome il satellite Metone di Saturno."}
{"id": "3499587", "revid": "196390", "url": "https://it.wikipedia.org/wiki?curid=3499587", "title": "Stadio Comunale di Piano d'Accio", "text": ""}
{"id": "3499591", "revid": "767487", "url": "https://it.wikipedia.org/wiki?curid=3499591", "title": "Kupa e Shqip\u00ebris\u00eb 2010-2011", "text": "La Coppa d'Albania 2010-2011 \u00e8 la 59\u00aa edizione della competizione. Il torneo \u00e8 cominciato il 21 settembre 2010 ed \u00e8 terminato il 22 maggio 2011. La squadra vincitrice si qualifica per il secondo turno preliminare della UEFA Europa League 2011-2012.\nFormula.\nAlla coppa hanno partecipato squadre dei primi tre livelli del campionato albanese. Solo le 16 squadre di Kategoria e Dyt\u00eb hanno preso parte ai due turni preliminari, disputati con partite di sola andata.\nLe 4 squadre qualificate dai preliminari si sono unite alle 12 di Kategoria Superiore 2010-2011 e alle 16 di Kategoria e Par\u00eb per il tabellone principale del torneo. Tutti i turni fino alle semifinali si sono giocati con partite di andata e ritorno; la finale si \u00e8 giocata in gara unica.\nPrimo turno preliminare.\nLe partite si sono giocate il 21 settembre 2010.\nSecondo turno preliminare.\nLe partite si sono giocate il 28 settembre 2010.\nPrimo turno.\nL'andata si \u00e8 giocata il 19 ottobre 2010, il ritorno il 2 novembre 2010."}
{"id": "3499595", "revid": "1543377", "url": "https://it.wikipedia.org/wiki?curid=3499595", "title": "Open di Francia 2011 - Qualificazioni singolare maschile", "text": "Le qualificazioni del singolare maschile dell'Open di Francia 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3499601", "revid": "36426", "url": "https://it.wikipedia.org/wiki?curid=3499601", "title": "Paliotto del Piffetti", "text": "Il paliotto della chiesa di San Filippo Neri \u00e8 comunemente chiamato \"paliotto del Piffetti\", dal nome del suo autore, il celebre ebanista torinese Pietro Piffetti. Da sempre custodito nella centralissima chiesa di San Filippo Neri a Torino, \u00e8 stato recentemente trasferito presso i locali dell'attiguo MIAAO.\nStoria.\nCome conferma l'incisione pirografata sulla parete superiore del telaio, l'opera fu commissionata al celebre ebanista Pietro Piffetti da padre Giovan Battista Prever, in occasione del centenario della Congregazione dell'oratorio di Torino, celebrata solennemente nel 1749. Il paliotto \u00e8 composto da una pala rettangolare e da una struttura retrostante riportante sinuosit\u00e0 tipicamente barocche. Fu progettato dallo stesso Piffetti per essere collocato ad ornamento dell'altar maggiore della chiesa di San Filippo Neri, funzione che esercit\u00f2 per alcuni anni dopodich\u00e9, per evitarne l'usura, venne periodicamente smontato e ritirato, per riutilizzarlo soltanto in occasioni solenni.\nA partire dal novembre del 2010, in virt\u00f9 del valore inestimabile dell'opera e dell'impegno per conservarlo adeguatamente, il paliotto \u00e8 stato collocato in un'apposita teca climatizzata esposta presso l'attigua Galleria Soprana del Museo internazionale di arti applicate oggi (MIAAO).\nDescrizione.\nCompletato nel 1749, il paliotto si presenta come un trionfo di intarsi di materiali preziosi quali madreperla, avorio, tartaruga, ebano, palissandro, diaspro, lapislazzuli e pietre dure e pu\u00f2 essere considerato il pi\u00f9 complesso e ricco manufatto di ebanisteria piemontese del Settecento, o quanto meno, l'opera pi\u00f9 imponente del noto ebanista torinese.\nNel centro della composizione \u00e8 rappresentata l\"'Estasi pentecostale\" di san Filippo, ritratto nelle catacombe di San Sebastiano a Roma, dove il santo soleva ritirarsi in preghiera.\nA destra \u00e8 raffigurato Mos\u00e8 con le Tavole della legge, mentre a sinistra \u00e8 rappresentata una figura vestita con paramenti sacri non riconoscibile con esattezza, probabilmente riconducibile nella figura di Aronne o, dato l'accenno di una tiara sul capo, di papa Gregorio Magno.\nNei cartigli sono raffigurati il \"Battesimo di Ges\u00f9\", la cui rappresentazione del san Giovanni Battista potrebbe essere un omaggio all'omonimo committente Giovanni Prever e l'apostolo Giovanni evangelista.\nAl centro della struttura \u00e8 ricavato il vano del tabernacolo sulla cui anta vi \u00e8 un pellicano che sovrasta una nidiata, tipica rappresentazione simbolica di Cristo che nutre i propri figli versando il proprio sangue.\nA sovrastare il paliotto vi era in origine un crocefisso in palissandro e avorio scolpito, a sua volta coronato da un lambriggio lobato e decorato, da cui pendono fiocchi di legno scolpito e dorato. Anch'esso \u00e8 attualmente conservato in una teca climatizzata presso la Galleria Soprana del MIAAO."}
{"id": "3499602", "revid": "1543377", "url": "https://it.wikipedia.org/wiki?curid=3499602", "title": "Open di Francia 2011 - Qualificazioni singolare femminile", "text": "Le qualificazioni del singolare femminile dell'Open di Francia 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3499603", "revid": "1100311", "url": "https://it.wikipedia.org/wiki?curid=3499603", "title": "Emanuel Gigliotti", "text": "Carriera.\nNazionale.\nIl 14 settembre 2011 viene convocato in Nazionale dal commissario tecnico Alejandro Sabella per l'amichevole contro il , nel corso della quale fa il suo esordio con la selezione argentina entrando in campo al 25' del primo tempo al posto di Mauro Boselli."}
{"id": "3499604", "revid": "486946", "url": "https://it.wikipedia.org/wiki?curid=3499604", "title": "Mogilev-Podolski", "text": ""}
{"id": "3499620", "revid": "521302", "url": "https://it.wikipedia.org/wiki?curid=3499620", "title": "Vitaliy Popkov", "text": ""}
{"id": "3499632", "revid": "4175", "url": "https://it.wikipedia.org/wiki?curid=3499632", "title": "Monte Petrano", "text": "Il monte Petrano () fa parte dell'Appennino umbro-marchigiano e si trova nel territorio del comune di Cagli, nella provincia di Pesaro e Urbino.\nGeologia e paleontologia.\nHa rilevante interesse geologico, poich\u00e9, sia sul versante S - E (vallata del f. Burano), sia su quello N - O (Vallata del f. Bosso), \u00e8 attraversato da estesi affioramenti di \"Rosso Ammonitico\", Giurassico inferiore; Una unit\u00e0 stratigrafica, o formazione, di origine marina, tipica dell'Appennino umbro-marchigiano, che viene studiata ancora oggi con notevole impegno. Pur essendo di scarsa potenza, rispetto alle unit\u00e0 sotto e soprastanti (\"Corniola\" e \"Calcari a Posidonia\"), \u00e8 noto in tutto il mondo per i suoi fossili abbondanti e diversificati e in particolare per gli ammoniti, che sono indicatori cronologici di enorme importanza per il Giurassico.\nAllegata alla voce \u00e8 figurata la prima immagine dei suoi ammoniti, eseguita, tramite incisioni su rame, nel XVI secolo; la figura \u00e8 presente nell'opera postuma di Michele Mercati (n. 1541 -\u00a0m. 1593), stampata da Lancisi e Assalti nel 1717; titolata \"Metallotheca Vaticana\". Testimonia la venuta di Mercati nel luogo, invitato probabilmente Da Agostino Manni di Cantiano.\nLa magnifica, per il suo tempo, esecuzione, opera del tedesco Eisenhoit, delle \"Lapides idiomorphoi\" cos\u00ec chiamati allora, permette attualmente di riconoscere bene i generi e le specie: 1 - Hildoceras gr. bifrons e Hildaites praecursor, 2 - Mercaticeras umbilicatum, 3 - Mesodactylites sapphicus. Senza numero Phylloceras doderleinianum e Calliphylloceras capitanei. \n\u00c8 da rilevare anche che il monte d\u00e0 nome ad un ammonite caratteristico del luogo, Petranoceras, il cui valore ancora non \u00e8 sufficientemente affermato. Il nome significa etimologicamente \"Corno del Petrano\". Sembra che sia caratteristico, insieme ad altri generi e specie di ammoniti tipici dell'area geografica (Secchianoceras e Paralioceratoides), di un intervallo stratigrafico rappresentato da calcari marnosi e marne grigio - vinaccia, tra la \"Corniola\" e il \"Rosso Ammonitico\", del tutto nuovo per i fossili in ambito europeo e mondiale. Vedi discussione di questa voce.\nAttivit\u00e0.\nGrazie ai forti venti che spesso soffiano nella zona i prati sulla sommit\u00e0 costituiscono (in certi periodi dell'anno) il posto ideale per la pratica di attivit\u00e0 come kite buggying e land boarding che prevedono l'utilizzo di aquiloni da trazione. Sul monte infatti si svolgono anche raduni e manifestazioni organizzati dagli amanti di queste discipline."}
{"id": "3499633", "revid": "110157", "url": "https://it.wikipedia.org/wiki?curid=3499633", "title": "Goin' Back", "text": "Goin' Back \u00e8 una canzone scritta da Carole King e Gerry Goffin nel 1966. Oltre ad essere stata registrata e pubblicata da Carole King \u00e8 stata oggetto di cover da parte di numerosi artisti come Dusty Springfield, The Byrds, Deacon Blue, Nils Lofgren, Larry Lurex pseudonimo di Freddie Mercury, The Move, The New Seekers, The Pretenders, Diana Ross, Richard Thompson, e Phil Collins.\nPubblicata inizialmente dalla cantante Goldie il brano non ottiene successo e gli autori, insoddisfatti offrono il brano a Dusty Springfield che lo pubblica come singolo nel 1966. Ottiene un buon successo, infatti entra in classifica nel Regno Unito dove raggiunge il 10\u00ba posto, mentre negli Stati Uniti non viene pubblicato.\nL'anno successivo il gruppo folk rock dei The Byrds reinterpreta il brano. Questa decisione porta ad attriti all'interno del gruppo che si risolve con l'uscita di David Crosby che giudicava il pezzo troppo easy listening."}
{"id": "3499634", "revid": "767487", "url": "https://it.wikipedia.org/wiki?curid=3499634", "title": "The Hoodlum Saint", "text": "The Hoodlum Saint \u00e8 un film statunitense del 1946, diretto da Norman Taurog e interpretato da William Powell, Esther Williams e Angela Lansbury. Questo film non \u00e8 mai stato distribuito in Italia.\nTrama.\nTerence Ellerton (William Powell) \u00e8 un ex reporter che torna a casa dopo aver combattuto nell'esercito durante la Grande Guerra. \u00c8 in procinto di rifarsi una vita e di cercare un lavoro. Un giorno incontra una bellissima e ricca ragazza di nome Kay (Esther Williams) che diventer\u00e0 il suo biglietto da visita per entrare a far parte di quel mondo ricco e potente al quale ha sempre aspirato. Nel frattempo, per\u00f2, ha una relazione con la giovane cantante Dusty Millard (Angela Lansbury). Presto ottiene un impiego in una redazione giornalistica, iniziando cinicamente a far soldi ad ogni costo. Dopo il crollo del '29 cerca una via di conforto nella religione."}
{"id": "3499638", "revid": "56620", "url": "https://it.wikipedia.org/wiki?curid=3499638", "title": "La Freccia Azzurra (romanzo)", "text": "La Freccia Azzurra \u00e8 un libro per bambini scritto da Gianni Rodari e pubblicato per la prima volta nel 1954.\nStoria editoriale.\nLa prima edizione, intitolata Il viaggio della Freccia Azzurra, apparve nel 1954 per l'editore CDS di Firenze. Nel 1964 l'autore fece una revisione del testo, che usc\u00ec per gli Editori Riuniti col titolo La Freccia Azzurra, che mantenne in tutte le edizioni successive.\nTrama.\n\u00c8 la mattina dell'Epifania: la Befana tira fuori dalla soffitta la Freccia Azzurra, un treno elettrico, per esporlo nella vetrina della sua bottega.\nIl Macchinista, il Capostazione e gli altri giocattoli della vetrina si animano, quando vedono davanti a essa un bambino, Francesco, che essendo molto povero non pu\u00f2 permettersi di comprare nulla e questi se ne va dopo essere stato cacciato via dalla Befana, dato che sua madre non aveva pagato i giocattoli dell'anno scorso.\nTutti i giocattoli allora decidono di fuggire dal negozio e raggiungere Francesco. Con l'aiuto di Spicciola, un cane giocattolo, attuano il proposito, sfuggendo alla Befana.\nDopo varie avventure riescono a raggiungere la casa di Francesco che per\u00f2 \u00e8 vuota.\nIn un breve flashback viene raccontata la storia di Francesco, che un tempo faceva lo strillone e, dopo la morte del padre, si era messo a vendere dolci in un cinema. Alcuni furfanti lo rapiscono perch\u00e9 s'intrufoli nel negozio della Befana per permettere loro di rubare il contenuto della cassaforte, ma Francesco richiama l'attenzione delle guardie notturne che li arrestano tutti compreso il bambino che proclama la propria innocenza.\nNel frattempo la serva della Befana, Teresa, dona ai fuggitivi un taccuino con l'elenco dei nomi dei bambini poveri; allora i giocattoli, dato che Francesco non c'\u00e8, decidono di donarsi agli altri bambini per renderli felici. Per ultima rimane la Freccia Azzurra, che va al figlio di un povero casellante, che ha eroicamente evitato un incidente ferroviario.\nAlla fine Spicciola, che era rimasto fedele a Francesco e lo aveva aspettato sulla soglia di casa sua, non trovando nessuno decide di suicidarsi sotto le ruote di una carrozza, ma poi cambia idea, ed entra a riscaldarsi nella carrozza trovando Francesco (che era stato salvato dalla prigione grazie alla difesa della Befana); Spicciola poi si accorge di essere diventato un cane vero. I due diventano amici e Francesco viene assunto dalla Befana come suo assistente.\nOpere derivate.\nIl compositore Franco Ballabeni ha ricavato nel 1980 una suite per flauto dolce, violino e percussioni omaggiando \"La Freccia Azzurra\".\nDal libro \u00e8 stato tratto il film \"La Freccia Azzurra\" del 1996 prodotto dalla Lanterna Magica."}
{"id": "3499639", "revid": "657000", "url": "https://it.wikipedia.org/wiki?curid=3499639", "title": "Episodi di Future GPX Cyber Formula", "text": " \u00e8 un anime prodotto nel 1991 in 37 episodi dallo studio di animazione giapponese Sunrise, a cui hanno fatto seguito cinque serie OAV prodotte dal 1992 al 1998 e formate rispettivamente da 6, 8, 2, 8 e 5 episodi. In Italia, dopo la prima visione assoluta sulla rete a pagamento Hiro nel corso dell'estate del 2011, i primi 14 episodi sono stati trasmessi in chiaro da Italia 2 dal 29 novembre 2011 al 10 gennaio 2012, all'interno del contenitore \"Anime/Azione\", mentre l'intera serie, comprensiva delle puntate inedite in chiaro, \u00e8 stata riproposta su Italia 1 dal 4 settembre al 16 ottobre 2015 di notte, e poi replicata pi\u00f9 volte negli anni successivi sempre nella medesima collocazione oraria."}
{"id": "3499640", "revid": "287204", "url": "https://it.wikipedia.org/wiki?curid=3499640", "title": "Gudula di Bruxelles", "text": "Biografia.\nSecondo la \"Vita Gudilae\", una agiografia scritta nell'abbazia di Lobbes tra 1048 e 1051, Gudula era figlia di un conte di Lotaringia chiamato Witger, che divenne poi monaco, e di Amalberga di Maubeuge, badessa dell'abbazia di Maubeuge che divenne santa. Gudula aveva due sorelle, santa Farailde e santa Reinilde, e un fratello, sant'Emeberto.\nGudula fu educata nell'abbazia di Nivelles da sua cugina, Gertrude di Nivelles. Quando Gertrude mor\u00ec, si trasfer\u00ec di nuovo a casa sua a Moorsel, trascorrendo il suo tempo in preghiera, digiuni e opere di carit\u00e0.\nGudula mor\u00ec a Hamme (nel Brabante fiammingo) l'8 gennaio di un anno tra il 680 e 714, probabilmente il 712. Fu sepolta nel sagrato della chiesa di Hamme; pi\u00f9 tardi le sue reliquie furono rimosse per la chiesa di San Salvatore a Moorsel, dove il corpo fu sepolto dietro l'altare.\nReliquie e culto.\nSotto il duca Carlo I di Lorena (977-992), il corpo della santa fu trasferito alla cappella di San Gaugerico a Bruxelles. Lamberto II, conte di Lovanio, fond\u00f2 un capitolo nel 1047 in onore di Santa Gudula. Il vescovo Gerardo I di Cambrai (\u2020 1051) trasport\u00f2 le sue reliquie alla chiesa di San Michele a Bruxelles. La chiesa divenne poi la famosa Cattedrale di San Michele e Santa Gudula a Bruxelles. Nel 1330 vennero concesse indulgenze a tutti coloro che contribuivano alla decorazione e completamento della cattedrale. \nIl 6 giugno 1579 la chiesa fu saccheggiata e distrutta dai protestanti e le reliquie della santa dissepolte e disperse. \nIl cranio di santa Gudula \u00e8 conservato nella chiesa cattolica di St. Hildegard a Eibingen, in Germania, donato da santa Ildegarda di Bingen.\nLa festa di Santa Gudula \u00e8 generalmente celebrata l'8 gennaio (il giorno della sua morte, secondo la sua agiografia). Tuttavia, nel Vescovato di Gand (dove si trova Moorsel) la sua festa si tiene il 19 gennaio.\nAnche se San Michele \u00e8 il patrono di Bruxelles, Santa Gudula \u00e8 certamente la patrona pi\u00f9 venerata. Lei \u00e8 gi\u00e0 raffigurata su un sigillo della Chiesa di Santa Gudula del 1446 tenendo nella mano destra una candela, e nella sinistra una lampada che un demone tenta di spegnere. Questo si riferisce alla leggenda secondo la quale la santa si rec\u00f2 in chiesa prima dell'alba e il demonio voleva spegnerle la fiamma, ma la santa ottenne da Dio che la sua lanterna si riaccendesse."}
{"id": "3499641", "revid": "180559", "url": "https://it.wikipedia.org/wiki?curid=3499641", "title": "Porozovo", "text": "Porozovo () \u00e8 un villaggio nell'oblast' di Ivanovo della Russia, situato sul fiume Volga."}
{"id": "3499642", "revid": "117542084", "url": "https://it.wikipedia.org/wiki?curid=3499642", "title": "European Challenge Cup 2011-2012", "text": "La European Challenge Cup 2011-12 (; ), per motivi di sponsorizzazione nota anche come Amlin Challenge Cup 2011-12, fu la 16\u00aa edizione della European Challenge Cup, competizione per club di rugby a 15 organizzata da European Rugby Cup come torneo cadetto della Heineken Cup.\n provenienti da 6 federazioni (, , , Italia, e ).\nAl pari delle due edizioni precedenti, accolse a partire dai quarti di finale le migliori tre squadre non qualificate alle fasi a eliminazione diretta di Heineken Cup: fu proprio una di queste, il , ad aggiudicarsi la coppa battendo nella finale di Londra i connazionali del al termine di una gara senza mete, ridottasi sostanzialmente al confronto tra i due opposti specialisti al calcio, Dimitri Yachvili, autore di tutti i 21 punti del Biarritz e l'inglese Jonny Wilkinson realizzatore dei 18 punti del Tolone.\nSi tratt\u00f2 della prima volta dal 1999 che la competizione vedeva non solo due squadre francesi in finale, ma addirittura 4 in semifinale.\nGrazie a tale vittoria si qualific\u00f2 alla Heineken Cup 2012-13.\nFormula.\nLa formula fu quella introdotta nel 2009-10 da European Rugby Cup: le 20 squadre furono suddivise in 5 gironi all'italiana da 4 squadre ciascuno con gare di andata e ritorno; furono promosse ai quarti di finale solo le cinque squadre vincitrici di girone, cui si affiancarono le tre migliori non qualificate ai quarti della Heineken Cup 2011-12.\nAlle prime quattro vincitrici di girone della Challenge Cup fu assegnato un \"seeding\" da 1 a 4, determinato in base al punteggio conseguito nel girone e, a seguire, le mete segnate e la differenza punti fatti/subiti; con lo stesso criterio di punteggio le tre squadre provenienti dalla Heineken Cup ricevettero il \"seeding\" da 5 a 7.\nLa quinta miglior vincitrice ricevette il \"seeding\" numero 8 e dovette affrontare la vincitrice con il \"seeding\" numero 1 nei quarti di finale.\nLe squadre con il \"seeding\" da 1 a 4 disputarono la gara di quarti di finale sul campo interno; nelle semifinali la squadra di casa fu quella con il \"seeding\" pi\u00f9 alto all'inizio della fase a eliminazione diretta.\nLa finale si tenne al Twickenham Stoop Stadium di Londra, in Inghilterra."}
{"id": "3499655", "revid": "767487", "url": "https://it.wikipedia.org/wiki?curid=3499655", "title": "TinkaBelle", "text": "Biografia.\nAssieme al suo chitarrista Arz, TinkaBelle ha scritto canzoni per anni, fino a quando non \u00e8 stata notata dalla Warner Brothers Music con la quale ha duettato con Seal nel brano \"You Get Me\".\nDopo un primo EP del 2010, \"The Man I Need\", pubblica l'anno successivo il suo primo album, \"Highway\", registrato nello studio del produttore svizzero Fred Herrmann. Il disco esordisce al secondo posto della classifica degli album pi\u00f9 venduti in Svizzera, rimanendo per 4 settimane tra i primi 10 e per 8 settimane tra i primi 20."}
{"id": "3499658", "revid": "666668", "url": "https://it.wikipedia.org/wiki?curid=3499658", "title": "Risultati del motomondiale 1970", "text": "I risultati completi del motomondiale 1970 furono i seguenti\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11&gt;\n!width=5%|Punti"}
{"id": "3499660", "revid": "1543377", "url": "https://it.wikipedia.org/wiki?curid=3499660", "title": "Genoa Cricket and Football Club 1950-1951", "text": "Questa voce raccoglie le informazioni riguardanti il Genoa Cricket and Football Club nelle competizioni ufficiali della stagione 1950-1951.\nStagione.\nIl Genoa inizia la stagione pareggiando per 2-2 con la nella terza edizione del trofeo amichevole Coppa Cassano, in onore del defunto giocatore blucerchiato Luigi Cassano.\nLa stagione regolare vedr\u00e0 il Genoa piazzarsi al ventesimo ed ultimo posto finale, incappando cos\u00ec nella retrocessione in cadetteria.\nMaglie.\nLa maglia per le partite casalinghe presentava i colori attuali.\nOrganigramma societario.\nArea direttiva\nArea tecnica"}
{"id": "3499661", "revid": "3115", "url": "https://it.wikipedia.org/wiki?curid=3499661", "title": "Laugharne", "text": "Laugharne (in gallese: Talacharn o Lacharn) \u00e8 una cittadina della costa sud-occidentale del Galles, appartenente alla contea del Carmarthenshire (contea tradizionale: Dyfed) e situata di fronte alla Baia di Carmarthen (\"Carmarthen Bay\"), alla foce del fiume T\u00e2f.\nLa cittadina \u00e8 legata alla figura dello scrittore gallese Dylan Thomas (1914-1953), che qui ritrov\u00f2 Caitlin McNamara, che poi sarebbe diventata sua moglie, e visse negli ultimi anni della propria vita. Lo stesso scrittore defin\u00ec la localit\u00e0, quando la visit\u00f2 per la prima volta nel 1934, come \"la citt\u00e0 pi\u00f9 strana del Galles\".\nGeografia fisica.\nTerritorio.\nLaugharne si trova tra le localit\u00e0 di Narberth e Kidwelly (rispettivamente ad est della prima e ad ovest della seconda), a circa 20\u00a0km a sud-ovest di Carmarthen.\nMonumenti e luoghi d'interesse.\nArchitetture militari.\nCastello di Laugharne.\nL'edificio pi\u00f9 noto di Laugharne \u00e8 il castello, risalente al XII secolo, ma ricostruito in pietra tra il XIII secolo e il XIV secolo.\nArchitetture civili.\nCasa di Dylan Thomas.\nUn altro edificio d'interesse \u00e8 il capannone per barche dove visse lo scrittore Dylan Thomas."}
{"id": "3499667", "revid": "1315817", "url": "https://it.wikipedia.org/wiki?curid=3499667", "title": "Codex diplomaticus Cavensis", "text": "Il Codex diplomaticus cavensis (abbreviazione bibliografica CDC; in italiano: \"Codice diplomatico cavense\", o \"cavese\") \u00e8 un progetto editoriale attivo nel campo della storia dell'Italia medievale e della Langobardia Minor, iniziato nel 1873 e proseguito con andamento irregolare. Il progetto persegue l'obiettivo della pubblicazione esaustiva dell'intero \"corpus\" diplomatico e documentario custodito nell'archivio della Badia benedettina della Santissima Trinit\u00e0, situata a Cava de' Tirreni. La consistenza dell'archivio si dipana su oltre 15.000 pergamene, a partire dalla prima scrittura che risale al 792. A tale patrimonio membranaceo \u00e8 da aggiungere una mole consistente di documenti su carta.\nStoria editoriale.\nLa raccolta a stampa dei documenti d'archivio conobbe il suo esordio nel 1873, con l'edizione del primo volume dell'opera. Il progetto \u00e8 poi proseguito fino al 1893, anno in cui si \u00e8 arrestato, dopo la stampa dell'ottavo volume. L'intervallo cronologico coperto dai primi 8 volumi partiva dall'anno 792 e giungeva fino al 1065. L'edizione degli otto tomi ottocenteschi si deve a tre monaci dell'abbazia, Mauro Schiani, Silvano De Stefano e Michele Morcaldi, con quest'ultimo in veste di contributore principale.\nLa ripresa delle pubblicazioni \u00e8 avvenuta circa un secolo dopo, negli anni dal 1984 al 1990, in cui hanno visto la luce due nuovi volumi, il nono e il decimo, curati dal prof. Giovanni Vitolo, medievista dell'Universit\u00e0 Federico II di Napoli, e dall'archivista don Simeone Leone. I due volumi hanno prolungato l'edizione alla serie di documenti datati dal 1065 al 1080.\nIl contenuto dei primi dieci volumi assomma a un totale di 1669 documenti d'archivio pubblicati.\nVolumi e risorse on line.\nI volumi del \"Codex\" dal primo al decimo sono scaricabili e consultabili online accedendo al sito , mantenuto da una collaborazione interuniversitaria che coinvolge gli atenei di Milano-Statale, Napoli-Federico II, Palermo, Roma Tre, Venezia Ca' Foscari, Verona. L'edizione degli ultimi due volumi, avutasi nel 2015 a coprire l'arco cronologico dal 1081 al 1090, \u00e8 stata possibile grazie ad un finanziamento accordato dal comune di Cava de' Tirreni e oggetto di un protocollo d'intesa stipulato con l'abbazia il 22 maggio 2009. \u00c8 comunque previsto il prosieguo dell'imponente opera editoriale."}
{"id": "3499669", "revid": "3115", "url": "https://it.wikipedia.org/wiki?curid=3499669", "title": "Borovce", "text": "Borovce (in ungherese \"V\u00e1gbori\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499679", "revid": "3115", "url": "https://it.wikipedia.org/wiki?curid=3499679", "title": "Chtelnica", "text": "Chtelnica (in ungherese \"Vittenc\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499681", "revid": "33751", "url": "https://it.wikipedia.org/wiki?curid=3499681", "title": "Parco eolico di Horse Hollow", "text": "Il parco eolico di Horse Hollow, noto in inglese come \"Horse Hollow Wind Energy Center\", \u00e8 un grande parco eolico degli Stati Uniti d'America.\nQuesto parco ha una capacit\u00e0 di produzione di 735,5 Megawatt, si trova in Texas e copre un'area di 190\u00a0km\u00b2 suddivisi tra la Contea di Taylor e la Contea di Nolan e consiste di 421 turbine eoliche. Negli Stati Uniti \u00e8 superato solo dal Roscoe Wind Farm anch'esso in Texas.\nLa prima fase del progetto, consistente nella produzione di 213 MW \u00e8 terminata a fine 2005; la seconda fase, con i suoi 223,5 MW in pi\u00f9 \u00e8 stata completata nel secondo quarto del 2006; infine la terza fase che aggiungeva gli ultimi 299 MW \u00e8 stata completata alla fine del 2006."}
{"id": "3499685", "revid": "486946", "url": "https://it.wikipedia.org/wiki?curid=3499685", "title": "Centro politico", "text": ""}
{"id": "3499686", "revid": "729019", "url": "https://it.wikipedia.org/wiki?curid=3499686", "title": "22\u00aa bis Brigata Garibaldi &quot;Vittorio Sinigaglia&quot;", "text": "La 22\u00aa bis Brigata Garibaldi d'assalto \"Vittorio Sinigaglia\" fu una brigata partigiana che oper\u00f2 nel Fiorentino nell'estate del 1944.\nCostituzione e attivit\u00e0.\nLa Brigata \"Sinigaglia\" nacque il 6 giugno 1944 dalla fusione di sei distaccamenti. Ebbe come base il Monte Scalari e le principali zone di operazione andavano dal Valdarno e il Chianti fino alla periferia di Firenze. Era intitolata al dirigente e fondatore dei GAP fiorentini Alessandro Sinigaglia (\"Vittorio\"), ucciso dai fascisti in uno scontro a fuoco nel gennaio 1944..\nComandante della I Compagnia della \"Sinigaglia\" fu Sergio Donnini conosciuto con il nome di battaglia Comandante \"Otto\".\nDella Brigata Sinigaglia, che faceva parte della Divisione Garibaldi \"Arno\" guidata da Aligi Barducci (\"Potente\"), furono comandante militare Angiolo Gracci (\"Gracco\") e commissario politico Sirio Ungherelli (\"Gianni\")..\nNei suoi ranghi militarono anche numerosi ex prigionieri di guerra stranieri, di cui 23 sovietici, tre polacchi, tre jugoslavi e due statunitensi.\nTeatrografia.\n\"Omaggio a Gracco e alla Brigata Sinigaglia\", scrittura drammaturgica e regia di Antonello Nave - Altroteatro Firenze, 2021"}
{"id": "3499687", "revid": "271907", "url": "https://it.wikipedia.org/wiki?curid=3499687", "title": "22\u00aa Brigata Garibaldi &quot;Vittorio Sinigaglia&quot;", "text": ""}
{"id": "3499689", "revid": "3115", "url": "https://it.wikipedia.org/wiki?curid=3499689", "title": "Doln\u00fd Lopa\u0161ov", "text": "Doln\u00fd Lopa\u0161ov (in ungherese \"Als\u00f3lopass\u00f3\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499691", "revid": "287204", "url": "https://it.wikipedia.org/wiki?curid=3499691", "title": "Dolny Lopasov", "text": ""}
{"id": "3499694", "revid": "271907", "url": "https://it.wikipedia.org/wiki?curid=3499694", "title": "22\u00aa bis Brigata Garibaldi d'assalto &quot;Vittorio Sinigaglia&quot;", "text": ""}
{"id": "3499696", "revid": "271907", "url": "https://it.wikipedia.org/wiki?curid=3499696", "title": "Brigata Garibaldi &quot;Alessandro Sinigaglia&quot;", "text": ""}
{"id": "3499698", "revid": "271907", "url": "https://it.wikipedia.org/wiki?curid=3499698", "title": "Brigata Sinigaglia", "text": ""}
{"id": "3499700", "revid": "1305772", "url": "https://it.wikipedia.org/wiki?curid=3499700", "title": "A Spanish Piece", "text": "A Spanish Piece \u00e8 un brano del gruppo musicale progressive rock britannico Pink Floyd, contenuta nella colonna sonora \"Soundtrack from the Film More\", del film \"More - Di pi\u00f9, ancora di pi\u00f9\", del 1969.\nCaratterizzato da sonorit\u00e0 tipiche spagnole, \u00e8 un pezzo strumentale molto corto della durata di poco pi\u00f9 di un minuto. \u00c8 stato il primo pezzo dei Pink Floyd ad essere stato scritto interamente da David Gilmour. In sottofondo si sente la voce di Gilmour che interpreta un ubriaco che chiede della tequila ad un certo Manuel. Poi parla ad una signorina spagnola facendole dei complimenti."}
{"id": "3499701", "revid": "3115", "url": "https://it.wikipedia.org/wiki?curid=3499701", "title": "Drahovce", "text": "Drahovce (in ungherese \"V\u00e1gdebr\u0151d\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499702", "revid": "3115", "url": "https://it.wikipedia.org/wiki?curid=3499702", "title": "Dubovany", "text": "Dubovany (in ungherese \"Dubov\u00e1ny\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499703", "revid": "767487", "url": "https://it.wikipedia.org/wiki?curid=3499703", "title": "Jos\u00e9 Macr\u00ed", "text": "Carriera.\nGioc\u00f2 in Brasile nel Clube Atl\u00e9tico Ypiranga di San Paolo.\nNel 1946 si trasferisce in Italia, al segnalato da un ex calciatore \"rossoblu\", Ugo Magnifico.\nCon i liguri esordisce il 25 maggio 1947, nella vittoria esterna contro la , segnando l'unica rete dell'incontro.\nLa stagione termina con la conquista del decimo posto in coabitazione con altre tre squadre."}
{"id": "3499707", "revid": "124140122", "url": "https://it.wikipedia.org/wiki?curid=3499707", "title": "Paris Hilton's My New BFF", "text": "Paris Hilton's My New BFF, anche conosciuto semplicemente come My New BFF o con altri titoli alternativi, \u00e8 un reality show nel quale l'ereditiera Paris Hilton cerca la propria nuova \"BFF\" (\"best friend forever\", in italiano \"migliore amica per sempre\"). In seguito al successo della prima stagione dell'edizione statunitense, \u00e8 stata prodotta una seconda stagione statunitense, una versione britannica ed una ambientata a Dubai dello show. Tutte le versioni del reality sono prodotte dalla Ish Entertainment (una succursale della Lionsgate Television) ed in associazione con il network originale sul quale il programma viene trasmesso.\nPrima stagione.\nLa prima stagione di \"Paris Hilton's My New BFF\" \u00e8 stata trasmessa da MTV negli Stati Uniti il 30 settembre 2008. Sedici giovani donne e due uomini hanno gareggiato in varie prove nel tentativo di essere scelti da Paris Hilton come sua/suo nuova migliore amica/amico. Quattro delle concorrenti donne sono state eliminate nel primo episodio, e pertanto non compaiono in quasi nessuno del materiale promozionale prodotto per il reality show.\nFra le guest star comparse nel corso degli episodi si possono citare Benji Madden, Kyle Richards, Richie Rich, Traver Rains, Kathy Hilton, Fergie, Simple Plan, Chris Applebaum, Perez Hilton, Dirt Nasty, Allison Melnick, Ryan Seacrest, Nicky Hilton, Keyshia Cole, Hanna Beth Merjos e Nick Swardson.\nBench\u00e9 alla Hilton fosse stato proibito di dire il nome del suo prescelto prima della fine delle trasmissioni, in due occasioni separate l'ereditiera ha fatto riferimento al vincitore come ad una \"lei\", la prima volta il 25 settembre 2008 al \"Late Show with David Letterman\", e di nuovo il 7 ottobre 2008 a \"The Ellen DeGeneres Show\".\nIl 2 dicembre 2008, \u00e8 stato rivelato che la concorrente Brittany Flickinger aveva vinto il reality.\nQuesta stagione del reality \u00e8 stata anche trasmessa in varie nazioni. MTV Germania e MTV Italia hanno iniziato le trasmissioni a gennaio 2009, MTV Asia ad aprile 2009 cos\u00ec come MTV America Latina. ITV2, il canale che ha trasmesso la versione britannica dello show, \"Paris Hilton's British Best Friend\" ha anche i diritti di trasmissione della versione statunitense nel Regno Unito, con il titolo \"Paris Hilton's American Best Friend Forever\", per evitare confusione con la versione britannica. La serie \u00e8 stata inoltre trasmessa su 8TV in Malaysia e su MTV in Australia a maggio 2010.\nSeconda stagione.\nLa seconda stagione statunitense del reality show \u00e8 stato trasmesso da MTV il 2 giugno 2009. Tredici donne e tre uomini hanno gareggiato in varie prove per ottenere la possibilit\u00e0 di diventare il migliore amico/amica di Paris Hilton.\nParis Hilton ha dichiarato di non essere rimasta amica della vincitrice della prima stagione, Brittany Flickinger perch\u00e9 \"Io le volevo bene e mi fidavo di lei, ma a volte le persone rimangono troppo coinvolte e cambiano.\"\nIl concorrente Onch della prima stagione ricompare come doppiatore del cucciolo della Hilton. Natalie Reid (sosia di Paris Hilton di professione, che \u00e8 anche comparsa in \"The Simple Life\"), compare nei trailer del programma.\nAltri ospiti dello show includono Santino Rice, Kathy Hilton, Doug Reinhardt, Allison Melnick, Lil' Kim, Three Six Mafia e Kathy Griffin.\nAd oggi, \"Paris Hilton's My New BFF\" \u00e8 il primo ed unico programma della serie, la cui gara \u00e8 aperta anche ad uomini eterosessuali. La prima stagione dello show statunitense e la versione britannica includevano alcuni concorrenti uomini omosessuali. Dato che David e Chris sono stati aggiunti alla competizione a met\u00e0 strada, nel quarto episodio, non compaiono nel materiale promozionale della serie.\nIl 4 agosto 2009, \u00e8 stato rivelato che il reality show era stato vinto dal concorrente Stephen Hampton.\nLa serie \u00e8 stata trasmessa anche in Australia, nel Regno Unito nel 2009, nel 2010 in Italia, in Malaysia e nel 2011 nei Paesi Bassi.\nAltre versioni.\nParis Hilton's British Best Friend.\nLa versione britannica del reality show, \"Paris Hilton's British Best Friend\", \u00e8 stato trasmesso il 29 gennaio 2009 da ITV2 nel Regno Unito. La Hilton ha girato la maggior parte degli episodi dello show a Londra, con porzioni del primo ed ultimo episodio negli Stati Uniti. Dodici donne ed un uomo hanno gareggiato fra loro nel tentativo di diventare il miglior amico britannico della Hilton.\nFra gli ospiti dello show si possono citare Charlie Sheen, Martin Sheen, Rick Hilton, Kathy Hilton, Akin Konizi, Chris Leger, Scott Henshall, Boyd Hilton, Will Geddes, Mark Durden-Smith, Jade Jagger, Kate Michelson, Jackie Collins, Tamara Beckwith, Olivia Lee, Scott Mills, Vanessa Lloyd-Platt, Callum Best, Steve Shaw, Julian Bennett, Benji Madden, Allison Melnick, Nicky Hilton e Barron Hilton. Alcune scene con Katie Price e con il gruppo dei Good Charlotte per vari motivi non sono mai state mandate in onda.\nIl primo episodio figurava apparizioni cameo dei concorrenti statunitensi di \"BFF\" Brittany, Onch, Vanessa, Kiki, Sinsu e Lauren. Nel finale, Vanessa, Onch e Lauren sono stati mostrati nuovamente.\nLa concorrente Laura Meakin \u00e8 stata aggiunta alla gara nel secondo episodio in sostituzione di Kat McKenzie, anche se temporaneamente, a causa di una malattia. Per questa ragione, la Meakin non compare in nessuno dei materiali promozionali prodotti per lo show. McKenzie in seguito \u00e8 morta il 3 luglio 2009.\nIl 19 marzo 2009, \u00e8 stato rivelato che il reality era stato vinto dal concorrente Samuel Hextall.\nI produttori hanno licenziato la versione britannica del reality show per la trasmissione sulle televisioni statunitensi. \"Paris Hilton's British Best Friend\" \u00e8 stato trasmesso negli Stati Uniti il 6 aprile 2010 da TV Guide Network. \u00c8 inoltre stato trasmesso in Canada da MuchMusic nel corso del 2009.\nParis Hilton's Dubai BFF.\nIl format del reality show \u00e8 stato riproposto anche in versione internazionale in \"Paris Hilton's Dubai BFF\" ambientato a Dubai, negli Emirati Arabi Uniti.\nQuesta versione del reality segue un gruppo di ventitr\u00e9 giovani donne provenienti da tutto il mondo, ma residenti a Dubai, attraverso una serie di test per vedere chi sarebbe la pi\u00f9 adatta allo stile di vita della Hilton. \u00c8 il primo capitolo della serie a non includere concorrenti maschi. L'ultimo episodio della serie \u00e8 ambientato a Los Angeles.\nLa serie inizialmente doveva essere trasmessa da Dubai TV, ma per questioni legali alla fine \"Paris Hilton's Dubai BFF\" \u00e8 andato in onda su MTV, che ha anche assicurato i diritti di trasmissione del programma in tutto il mondo, ed effettivamente le trasmissioni sono iniziate in varie nazioni nei primi mesi del 2011. I produttori avevano inizialmente pianificato la trasmissione del reality show anche negli Stati Uniti, ma al maggio 2011 ancora non \u00e8 stato annunciato nulla in merito.\nLa vincitrice \u00e8 stata Reem.\nNonostante le aspettative che questo fosse l'ultimo capitolo della serie, \u00e8 stata rivelata che \u00e8 in produzione una seconda serie di \"Dubai BFF\" prevista per met\u00e0 2011."}
{"id": "3499708", "revid": "1543377", "url": "https://it.wikipedia.org/wiki?curid=3499708", "title": "Stephen Arroyo", "text": "Ha scritto sette libri sull'astrologia che sono stati tradotti in venti lingue. \nBiografia.\nLaureatosi in lettere all'Universit\u00e0 della California, ottiene un master in psicologia. Studioso di Jung si avvicina all'astrologia all'inizio degli anni 70. Ammiratore del pensiero di Dane Rudhyar, la sua visione dell'astrologia ha un approccio psicologico e si allontana notevolmente rispetto alla visione fatalista ereditata dall'astrologia classica.\nHa collaborato con la famosa astrologa Liz Greene con la quale ha pubblicato un libro sulle nuove interpretazioni dell'astrologia moderna.\n\u00c8 stato premiato dalla British Astrological Association per il suo libro \"Astrology, Psychology and the Four Elements\"."}
{"id": "3499709", "revid": "3115", "url": "https://it.wikipedia.org/wiki?curid=3499709", "title": "Ducov\u00e9", "text": "Ducov\u00e9 (in ungherese \"Duc\u00f3\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499710", "revid": "287204", "url": "https://it.wikipedia.org/wiki?curid=3499710", "title": "Ducove", "text": ""}
{"id": "3499711", "revid": "339392", "url": "https://it.wikipedia.org/wiki?curid=3499711", "title": "Codex Diplomaticus Cavensis", "text": ""}
{"id": "3499713", "revid": "767487", "url": "https://it.wikipedia.org/wiki?curid=3499713", "title": "Mama B\u00e9a Tekielski", "text": "Nasce ad Avignone da Mafalda Fiacco, una fioraia italiana, e da Karol T\u00e9kielski, un violinista polacco che se ne andr\u00e0 due anni dopo. Il suo nome d'arte Mama B\u00e9a \u00e8 in parte dedicato alle sue origini italiane.\nBiografia.\nLa sua giovinezza \u00e8 influenzata da Anne Sylvestre, Georges Brassens, Jacques Brel, Barbara, Colette Magny e L\u00e9o Ferr\u00e9. Ama le canzoni che propongono anche testi di un certo livello, quelle di L\u00e9o Ferr\u00e9 le apprezzer\u00e0 al punto di reinterpretarne dodici nell'album \"Du c\u00f4t\u00e9 de chez L\u00e9o\". Riprende anche \"De la Main gauche\" di Danielle Messia. Ha fatto la voce di \u00c9dith Piaf nel film \"\u00c9dith et Marcel\" di Claude Lelouch.\nA vent'anni inizia la carriera di cantautrice e nel 1971 esce il suo primo album: \"Je cherche un pays\". Comincia ad ascoltare anche Janis Joplin, Jimi Hendrix, Leonard Cohen e Bob Dylan.\nNel 1978 esce l'album \"Ballade pour un b\u00e9b\u00e9 robot\", ottiene il premio per il miglior disco straniero in Italia, il premio dell'accademia Charles Cros e il premio dell'Association des Disquaires de France."}
{"id": "3499715", "revid": "767487", "url": "https://it.wikipedia.org/wiki?curid=3499715", "title": "Hubina", "text": "Hubina (in ungherese \"Hubafalva\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499716", "revid": "729019", "url": "https://it.wikipedia.org/wiki?curid=3499716", "title": "Bernard Werber", "text": "Laureato in giurisprudenza e specializzazione in giornalismo ha lavorato al \"Nouvel Observateur\". Nel 1990 ha ottenuto il premio Mumm come migliore giornalista francese.\nAppassionato di mirmecologia, il suo primo romanzo fu \"Formiche\", scritto nel 1991."}
{"id": "3499717", "revid": "1781667", "url": "https://it.wikipedia.org/wiki?curid=3499717", "title": "Ko\u010d\u00edn-Lan\u010d\u00e1r", "text": "Ko\u010d\u00edn-Lan\u010d\u00e1r (in ungherese \"K\u00f6cs\u00e9ny-Lancs\u00e1r\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499718", "revid": "287204", "url": "https://it.wikipedia.org/wiki?curid=3499718", "title": "Kocin-Lancar", "text": ""}
{"id": "3499724", "revid": "287204", "url": "https://it.wikipedia.org/wiki?curid=3499724", "title": "Krakovany (Slovacchia)", "text": "Krakovany (in ungherese \"Krakov\u00e1ny\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499728", "revid": "76437", "url": "https://it.wikipedia.org/wiki?curid=3499728", "title": "Mama Bea", "text": ""}
{"id": "3499737", "revid": "1305772", "url": "https://it.wikipedia.org/wiki?curid=3499737", "title": "Internet Explorer Macintosh Edition", "text": "Con Internet Explorer Macintosh Edition (denominato \"Internet Explorer per Macintosh\" fino alla versione 4.0) si intende la serie di Internet Explorer sviluppata per la piattaforma Macintosh.\nLa prima versione di Internet Explorer per Macintosh fu la versione 2.0, pubblicata il 23 aprile 1996. L'ultima fu la versione 5.1.7 Macintosh Edition, rilasciata l'11 luglio 2003.Le prime versioni vennero sviluppate sulla stessa base di codice di Internet Explorer per Windows. La versione 5 includeva il motore di rendering Tasman.Per un accordo quinquennale tra Apple e Microsoft stipulato nel 1997, dal 1998 al 2003 Internet Explorer fu il browser predefinito in Mac OS e Mac OS X.\nInternet Explorer Macintosh Edition disponeva di funzioni particolari che non si trovano spesso nei browser odierni, come la funzione Raccoglitore, la funzione Gestione aste e la barra laterale Contenitore pagine.\nIl 13 giugno 2003, Microsoft annunci\u00f2 di voler cessare lo sviluppo di Internet Explorer Macintosh Edition. Il supporto a Internet Explorer Macintosh Edition termin\u00f2 definitivamente il 31 dicembre 2005.\nVersioni.\nInternet Explorer 2 per Macintosh.\nLa versione beta per PowerPC usc\u00ec nel gennaio 1996.La versione finale fu rilasciata tre mesi dopo, il 23 aprile 1996, per System 7.0.1 o superiore (PowerPC e 68k). Era disponibile in 9 lingue.La versione 2.1 usc\u00ec nel settembre 1996, lo stesso periodo in cui la versione 2 per Windows venne rimpiazzata da Internet Explorer 3.\nLa versione per Macintosh, in particolare la versione 2.1, era apprezzata rispetto a Netscape Navigator per essere parca di risorse e per le nuove funzioni: supportava l'incorporamento di un certo numero di formati multimediali nelle pagine Web, tra cui i formati video AVI e QuickTime, e i formati audio AIFF, MIDI e WAV. La versione 2.1 corresse dei bug, miglior\u00f2 la stabilit\u00e0, e aggiunse il supporto per l'architettura NPAPI (in anticipo rispetto alla versione per Windows) e per QuickTime VR. AOL 3.0 per Macintosh usava il motore di rendering di Internet Explorer 2.1 nel suo browser Web incorporato.\nInternet Explorer 3 per Macintosh.\nInternet Explorer 3.0 per Macintosh fu pubblicato il 5 novembre 1996 in versione beta, e l'8 gennaio 1997 in versione finale per PowerPC.\nUn problema con un'estensione del sistema operativo utilizzata in Mac OS, denominata \"CFM68K Runtime Enabler\", ritard\u00f2 il supporto ai computer Macintosh basati sulla linea di processori 68k fino al rilascio, il 14 maggio 1997, di Internet Explorer 3.01, l'ultima versione di Internet Explorer 3 per Macintosh prima della versione 4. Questa versione includeva anche delle funzioni tratte dalla versione per Windows di Internet Explorer 4.0, come AutoComplete e il monitoraggio dei preferiti, che notificava agli utenti gli aggiornamenti dei siti compresi nell'elenco dei preferiti. Includeva anche il supporto a JavaScript, e introduceva una funzione per la gestione dei cookie.\nVenne introdotto anche un gestore di download nella versione 3.01; la versione 3.0 apriva la barra di avanzamento dei download nella finestra principale del browser, forzando l'utente ad annullare lo scaricamento e a riavviarlo in una nuova finestra, oppure ad aspettare il completamento del trasferimento.\nInternet Explorer 4.0 per Macintosh.\nAl Macworld Conference &amp; Expo del 1997 a Boston, il 6 agosto, Steve Jobs e Bill Gates annunciarono un partenariato tra Microsoft e Apple. Tra le altre cose, Apple accett\u00f2 di includere Internet Explorer nelle successive versioni di Mac OS e di impostarlo come browser predefinito al posto di Netscape Navigator.\nCinque mesi dopo, il 6 gennaio 1998, al Macworld Conference &amp; Expo a San Francisco, Microsoft annunci\u00f2 il rilascio della versione finale di Internet Explorer 4.0 per Macintosh.Nello stesso evento, Apple annunci\u00f2 il rilascio di Mac OS 8.1. Questa versione del sistema operativo di Macintosh fu la prima ad includere Internet Explorer come browser predefinito, secondo l'accordo con Microsoft; tuttavia, la versione 4.0 non era pronta in tempo per essere inclusa, cos\u00ec nei CD venne inizialmente inclusa la versione 3.01.\nLa versione 4.0 includeva il supporto a:\nRequisiti di sistema.\nI requisiti di sistema di Internet Explorer 4.0 per Macintosh erano:\nInternet Explorer 4.5 Macintosh Edition.\nNel Macworld Conference &amp; Expo dell'anno seguente a San Francisco, il 9 gennaio 1999, Microsoft annunci\u00f2 il rilascio di Internet Explorer 4.5 Macintosh Edition.\nQuesta versione, che abbandonava il supporto ai processori 68k, introdusse:\nInternet Explorer 5 Macintosh Edition.\nInternet Explorer 5 Macintosh Edition fu annunciato da Microsoft il 5 gennaio 2000 al Macworld Conference &amp; Expo di San Francisco, e fu pubblicato il 27 marzo 2000.\nLa versione iniziale era compatibile solo con Mac OS 8 e Mac OS 9. Due mesi dopo, il 15 maggio, Mac OS X DP4, consegnato agli sviluppatori nell'Apple Worldwide Developers Conference 2000, includeva una versione beta di Internet Explorer 5 Macintosh Edition, sviluppato appositamente per la nuova piattaforma Mac OS X. Mac OS X Public Beta includeva un'altra versione in anteprima di Internet Explorer 5 Macintosh Edition. Il rilascio di Mac OS X Cheetah (24 marzo 2001) includeva ancora un'altra versione in anteprima di Internet Explorer 5 Macintosh Edition. La versione di Mac OS X Puma (25 settembre 2001) includeva la versione definitiva di Internet Explorer 5.1 Macintosh Edition per Mac OS X. Internet Explorer 5.1 per Mac OS 8 e 9 fu pubblicato il 18 dicembre 2001.\nIl 17 giugno 2002, Microsoft annunci\u00f2 il rilascio della versione 5.2 (la prima versione solo per Mac OS X) che includeva alcuni miglioramenti nelle prestazioni e nella sicurezza e il supporto ad alcune funzionalit\u00e0 di Mac OS X come l'arrotondamento del testo di Quartz.\nNuove funzioni.\nLa versione per Windows di Internet Explorer 5 era stata rilasciata un anno prima, ma utilizzava il motore di rendering Trident. Internet Explorer 5 Macintosh Edition introduceva un nuovo motore di rendering chiamato Tasman, che era stato progettato per essere conforme agli standard W3C emergenti come HTML 4.0, CSS 1, DOM Level 1 ed ECMAScript.\nVennero anche introdotte un buon numero di funzioni che sarebbero state in seguito aggiunte ad altri browser, come il supporto completo al formato di file PNG (non supportato dalle versioni precedenti), lo switching DOCTYPE, lo zoom del testo e la visualizzazione delle sorgenti XML. Venne inoltre introdotta la funzione Gestione aste per tener traccia delle aste in siti come eBay, e un Raccoglitore Internet per consentire agli utenti di memorizzare e organizzare in modo semplice e veloce del contenuto Web (per esempio un'immagine o del testo selezionato).\nLe versioni di anteprima del browser includevano una funzione detta Barra multimediale che integrava la riproduzione di MP3 e web radio, ma questa funzione venne abbandonata nella versione finale.\nCuriosit\u00e0.\nEaster egg.\nInternet Explorer 5 Macintosh Edition includeva Acid1 come Easter egg in modalit\u00e0 non in linea, accessibile digitando \"about:tasman\", con il testo sostituito dai nomi degli sviluppatori.\nLogo.\nLe ultime versioni di Internet Explorer Macintosh Edition avevano un distinto logo blu che era la base per il logo utilizzato in Internet Explorer 6 per Windows, con la differenza che quest'ultimo aveva un blu pi\u00f9 chiaro ed era meno tridimensionale.\nFunzioni peculiari.\nInternet Explorer Macintosh Edition disponeva di funzioni particolari che non si trovano spesso nei browser odierni:\nTermine dello sviluppo.\nSecondo Jorg Brown, uno degli sviluppatori Microsoft di Internet Explorer Macintosh Edition, quasi subito dopo il rilascio della versione 5.0 la maggior parte del team di sviluppo venne trasferita a un altro progetto. Internet Explorer Macintosh Edition venne relegato a qualcosa a cui avrebbero lavorato nel loro tempo libero.\nDurante il 2002, Microsoft riassegn\u00f2 sviluppatori nello sviluppo della versione 6 di Internet Explorer Macintosh Edition, destinata ad essere utilizzata come base di un nuovo prodotto. Tuttavia, dopo essere venuto a sapere che Apple aveva iniziato lo sviluppo del proprio browser, il team annull\u00f2 lo sviluppo del browser autonomo e si concentr\u00f2 su MSN per Mac OS X, un browser a sola iscrizione pubblicato il 15 maggio 2003 destinato a lavorare con il servizio online MSN, che includeva una rubrica, filtri per la posta indesiderata e un client per MSN Messenger.\nIl 13 giugno 2003, PC Pro riport\u00f2 che Roz Ho, manager generale dalla Macintosh Business Unit, aveva confermato che, a parte gli aggiornamenti per correggere i problemi di sicurezza, non ci sarebbero state nuove versioni di Internet Explorer da Microsoft. Tre giorni dopo (16 giugno) Microsoft rilasci\u00f2 la versione 5.2.3, l'ultima per Mac OS X; un mese dopo (11 luglio) venne rilasciata la versione 5.1.7, l'ultima per Mac OS 8 e 9.\nIl browser non venne pi\u00f9 incluso nell'installazione predefinita di Mac OS X Tiger, che venne pubblicato il 29 aprile 2005. Microsoft interruppe il supporto al prodotto il 31 dicembre 2005, e rimosse l'applicazione dal proprio sito dei download per Macintosh il 31 gennaio 2006, consigliando \"agli utenti di migrare a tecnologie per la navigazione Web pi\u00f9 recenti come Safari di Apple\".\nIl 20 luglio 2011 Apple ha pubblicato OS X Lion, che non includendo pi\u00f9 Rosetta ha abbandonato il supporto per tutte le vecchie applicazioni sviluppate per PowerPC come Internet Explorer Macintosh Edition.\nNon si sarebbe visto un browser Microsoft sulla piattaforma MacOS fino a Microsoft Edge nel 2019."}
{"id": "3499738", "revid": "254059", "url": "https://it.wikipedia.org/wiki?curid=3499738", "title": "Bussolano", "text": "Il bussolano (detto anche bussol\u00e0 o bisul\u00e0n) \u00e8 una ciambella, tipico dolce popolare della tradizione mantovana.\nSi presenta di consistenza molto dura, data la mancanza di lievito, e viene inzuppato direttamente nel vino lambrusco."}
{"id": "3499741", "revid": "287204", "url": "https://it.wikipedia.org/wiki?curid=3499741", "title": "Moravany nad V\u00e1hom", "text": "Moravany nad V\u00e1hom (in ungherese \"Morav\u00e1n\") \u00e8 un comune della Slovacchia facente parte del distretto di Pie\u0161\u0165any, nella regione di Trnava.\nNel 1938, nei pressi del comune, venne rinvenuta la cosiddetta \"Venere di Moravany\", una statuetta in avorio di mammut datata attorno al 22.800 a.C., quindi risalente al Paleolitico superiore.\nLa statuetta \u00e8 attualmente conservata dal Museo Nazionale Slovacco, nella collezione esposta nel Castello di Bratislava.\nIn occasione di Expo 2015 la Venere \u00e8 stata esposta nel padiglione della Slovacchia per tutta la durata della manifestazione."}
{"id": "3499742", "revid": "122758036", "url": "https://it.wikipedia.org/wiki?curid=3499742", "title": "Lantis", "text": " \u00e8 un'etichetta giapponese specializzata nelle produzioni musicali fra cui colonne sonore per serie animate e per videogiochi. \u00c8 stata fondata il 26 novembre 1999, e nel maggio 2006 \u00e8 stata rilevata dalla Bandai Visual. Attualmente \u00e8 una filiale della Namco Bandai."}
{"id": "3499743", "revid": "287204", "url": "https://it.wikipedia.org/wiki?curid=3499743", "title": "Moravany nad Vahom", "text": ""}
{"id": "3499744", "revid": "773636", "url": "https://it.wikipedia.org/wiki?curid=3499744", "title": "A Republikanska futbolna grupa 1983-1984", "text": "L\u2019edizione 1983-84 della A PFG vide la vittoria finale del Levski-Spartak Sofia, che conquista il suo quindicesimo titolo.\nAll'epoca il PFC Sliven fu proclamato terzo, e ottenne quindi la qualificazione alla Coppa Uefa, in quanto vinse a tavolino la penultima partita col Botev Vratsa. Solo nel 2000 si torn\u00f2 al verdetto del campo.\nCapocannonieri del torneo furono Eduard Eranosyan del Trakia Plovdiv e Emil Spasov del Levski-Spartak Sofia con 19 reti."}
{"id": "3499749", "revid": "339392", "url": "https://it.wikipedia.org/wiki?curid=3499749", "title": "A.D.3 operazione squalo bianco", "text": ""}
{"id": "3499751", "revid": "3115", "url": "https://it.wikipedia.org/wiki?curid=3499751", "title": "Ni\u017en\u00e1 (Trnava)", "text": "Ni\u017en\u00e1 (in ungherese \"N\u00e9zsnafalva\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499752", "revid": "124123", "url": "https://it.wikipedia.org/wiki?curid=3499752", "title": "Guido di Pomposa", "text": "\u00c8 venerato come un santo dalla Chiesa cattolica. Giorno di festa \u00e8 il 31 marzo.\nBiografia.\nDa giovane si dedic\u00f2 allo studio delle arti liberali, senza alcuna intenzione di entrare nella Chiesa. Ma poi cambi\u00f2 idea, fece un pellegrinaggio a Roma e l\u00ec, dopo aver ricevuto la tonsura, si trattenne nel clero locale. And\u00f2 in Terra Santa e al suo ritorno a Ravenna si ritir\u00f2 a vita eremitica sotto la guida dell'eremita Martino, abate di Pomposa. \nNel 1001 Guido divenne abate - o priore - del monastero di San Severo a Classe; quando l'abate Martino mor\u00ec, probabilmente nel 1008, Guido gli successe come abate. \nSotto la sua guida, il monastero fior\u00ec e divenne uno dei pi\u00f9 importanti del nord Italia, conoscendo un periodo di grande sviluppo, sia nella costruzione di nuovi edifici, che per l'influenza culturale e spirituale. Il numero dei monaci raddoppi\u00f2 in fretta.\nCollabor\u00f2 con l'arcivescovo Gebeardo da Eichst\u00e4tt nella riforma ecclesiastica, favor\u00ec l'attuazione della riforma nel campo della musica (tra i monaci a quel tempo vi era a Pomposa Guido d'Arezzo). \nOttenne privilegi, beni e donazioni dai papi e dagli imperatori; intrattenne ottime relazioni anche con Bonifacio di Canossa. \nInvitato dall'imperatore Enrico III alla dieta di Pavia, Guido si mise in viaggio, ma si ammal\u00f2 e mor\u00ec a Borgo San Donnino (attuale Fidenza) il 31 marzo 1046. \nCulto.\nIl suo corpo fu portato a Parma, e poi per volere di Enrico III fu traslato il 4 maggio 1047 in Germania a Spira dove fu costruito un monastero a lui intitolato sopra la sua tomba. Solo nel 1755 i monaci pomposiani di San Benedetto di Ferrara ottennero alcune reliquie del santo. \nNel Martirologio Romano \u00e8 ricordato il 31 marzo: \"A Borgo San Donnino presso Parma, san Guido, abate del monastero di Pomposa, che, dopo avere radunato molti discepoli e ricostruiti edifici sacri, si dedic\u00f2 con fervore alla preghiera, alla contemplazione e al culto divino e nell'eremo volle avere la mente rivolta solo a Dio\"."}
{"id": "3499754", "revid": "767487", "url": "https://it.wikipedia.org/wiki?curid=3499754", "title": "Ostrov (Trnava)", "text": "Ostrov (in ungherese \"Osztr\u00f3\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499757", "revid": "40831730", "url": "https://it.wikipedia.org/wiki?curid=3499757", "title": "San Guido di Pomposa", "text": ""}
{"id": "3499758", "revid": "228587", "url": "https://it.wikipedia.org/wiki?curid=3499758", "title": "Evemone", "text": ""}
{"id": "3499759", "revid": "671029", "url": "https://it.wikipedia.org/wiki?curid=3499759", "title": "Salvo Coppa", "text": "Attualmente ricopre l'incarico di assistant coach nella NCAA, nel college di University of Arizona. \u00c8 stato il commissario tecnico della Nazionale thailandese.\nCarriera.\n\u00c8 laureato in comunicazione e marketing presso la IULM di Milano. Ha iniziato la carriera con il padre Santino Coppa di cui \u00e8 stato assistente alla Trogylos Priolo. \u00c8 stato capo allenatore delle squadre under 19 e under 17 e responsabile del settore giovanile della Trogylos Priolo. \u00c8 stato vicecampione regionale under-17 nel 2007. Ha vinto il campionato regionale in Sicilia nel 2008, 2009, 2010, 2011 e 2012. Ha partecipato a due finali Nazionali Categoria Under 17 nel 2009 e 2011.\nInoltre \u00e8 stato capo allenatore delle giovanili della Nazionale maltese. Nel 2007 ha conquistato la prima ed unica medaglia d'oro, a livello giovanile, nella storia della federazione maltese, ai Giochi dei piccoli stati d'Europa Under-18. Con l'Under-16 femminile, ha ottenuto il quarto posto all'edizione del Principato di Monaco, tra il 14 e il 20 luglio 2008.\nNel maggio 2010 \u00e8 stato scelto come capo allenatore della rappresentativa delle '94-'95 della Sicilia, una squadra formata dalle migliori ragazze del progetto Azzurrina. Le siciliane hanno vinto nello stesso mese il Trofeo delle Isole disputato nelle Azzorre.\nNel 2010-11 allena la Nuova Trogylos Priolo in Serie B2 e viene promosso in B Nazionale. Da maggio 2011 allena la Thailandia femminile, con un contratto fino al 6 dicembre dello stesso anno, per guidarla ai Giochi del Sudest Asiatico. A Novembre 2011 vince la medaglia d'oro nei Giochi del Sud - est Asiatico in Indonesia con la Nazionale Thailandese.\nContemporaneamente \u00e8 nominato capoallenatore della Rainbow Catania, neopromossa in Serie B nazionale, di cui ha preso la guida al suo ritorno dalla Thailandia. \u00abAbbiamo raggiunto traguardi importanti quest'anno con un roster giovanissimo ed abbiamo dimostrato di essere una delle squadre pi\u00f9 forti di questo campionato\u00bb, ha dichiarato verso la fine del campionato, quando ha lasciato la squadra. In seguito al contatto con Brian Agler, infatti, \u00e8 stato ingaggiato come vice allenatore alle Seattle Storm. Nel 2013 comincia la carriera nella Ncaa come assistant coach di Montana State University."}
{"id": "3499761", "revid": "599013", "url": "https://it.wikipedia.org/wiki?curid=3499761", "title": "Daniel Vacek", "text": "Biografia.\nCarriera tennistica.\nVacek cominci\u00f2 a giocare a tennis all'et\u00e0 di undici anni, incoraggiato dal padre, e frequent\u00f2 la Nick Bollettieri Tennis Academy in Florida. La sua carriera professionale inizi\u00f2 nel 1990 e in quell'anno, insieme al suo compagno di doppio Vojt\u011bch Fl\u00e9gl, vinse tre titoli. Dopo che ebbe pi\u00f9 volte cambiato il suo compagno di doppio, dal 1993 al 1995, gioc\u00f2 insieme a Cyril Suk, suo connazionale, con il quale vinse cinque titoli in doppio. Nel 1994 raggiunse la sua prima finale in singolare a Copenaghen, ma fu sconfitto dal russo Evgenij Kafel'nikov per 6-3, 7-5. Nella sua seconda finale singolare, nel 1995, a Marsiglia, Vacek fu nuovamente sconfitto, questa volta da Boris Becker per 6-7, 6-4, 7-5.\nNel 1996 prese parte ai Giochi olimpici estivi di Atlanta. Nel singolare il ceco perse al secondo turno mentre nel doppio insieme al suo connazionale Ji\u0159\u00ed Nov\u00e1k raggiunse i quarti di finale.\nPur non riuscendo a vincere nessun titolo nel singolare, il 1996 fu l'anno migliore della sua carriera da solista, poich\u00e9 ottenne il ventiseiesimo posto nel ranking del tennis mondiale. Nello stesso anno fu il russo Evgenij Kafel'nikov suo compagno di doppio. Vacek ebbe con lui il suo periodo di maggior successo nel tennis. Insieme vinsero otto tornei, comprese due vittorie al Roland Garros, nel 1996 e nel 1997, e una vittoria agli US Open nel 1997.\nCome giocatore singolo Vacek raggiunse 5 finali, ma non ne vinse neanche una. Come giocatore di doppio ha vinto un totale di 25 titoli in 40 finali.\nVita privata.\nDopo la fine della sua carriera tennistica, nel gennaio 2003 assunse il 75% delle azioni del club calcistico del Football Club Ban\u00edk Ostrava, militante nella prima divisione ceca, fino al 2009 per poi rivenderle all'uomo d'affari Petera Tomas.\nDaniel Vacek si spos\u00f2 il 3 dicembre 1998 con l'attuale moglie Renee. La coppia ha un figlio."}
{"id": "3499762", "revid": "599523", "url": "https://it.wikipedia.org/wiki?curid=3499762", "title": "Internet Explorer per Macintosh", "text": ""}
{"id": "3499763", "revid": "1781667", "url": "https://it.wikipedia.org/wiki?curid=3499763", "title": "Pe\u010de\u0148ady", "text": "Pe\u010de\u0148ady (in ungherese \"Beseny\u0151pet\u0151falva\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3499764", "revid": "287204", "url": "https://it.wikipedia.org/wiki?curid=3499764", "title": "Pecenady", "text": ""}
{"id": "3499766", "revid": "122661593", "url": "https://it.wikipedia.org/wiki?curid=3499766", "title": "St. Peter's Boys School", "text": "La St. Peter's Boys School (in italiano \"Istituto maschile di San Pietro\") \u00e8 un collegio scolastico privato, situato nel comune di Panchgani, nello Stato di Maharashtra, in India, fondato nel 1902.\nIl motto della scuola \u00e8 \"Ut Prosim\", che significa \"Affinch\u00e9 io possa servire\" o \"Affinch\u00e9 io possa essere utile\".\nQuesto collegio fu frequentato anche da Freddie Mercury."}
{"id": "3499768", "revid": "36426", "url": "https://it.wikipedia.org/wiki?curid=3499768", "title": "Museo Stefano Bardini", "text": ""}
{"id": "3499774", "revid": "767487", "url": "https://it.wikipedia.org/wiki?curid=3499774", "title": "Tenth Avenue Angel", "text": "Tenth Avenue Angel \u00e8 un film del 1948 diretto da Roy Rowland e interpretato da Margaret O'Brien, Angela Lansbury e George Murphy.\nLa pellicola, pur avendo come protagoniste la piccola star degli anni Quaranta Margaret O'Brien e la futura \"signora in giallo\" Angela Lansbury, all'epoca poco pi\u00f9 che ventenne, non ebbe molto successo ai botteghini e non fu mai distribuito in Italia.\nTrama.\nLa piccola Flavia vive con la sua famiglia ed \u00e8 entusiasta dell'arrivo del nuovo fidanzato di sua zia. Le viene raccontato che l'uomo ha viaggiato tanto e ci\u00f2 la incuriosisce, ma non sa che in realt\u00e0 \u00e8 un ex detenuto appena uscito dalla prigione. Dopo l'iniziale disappunto dovuto a questa scoperta, Flavia riuscir\u00e0 a riacquistare la fiducia verso gli altri."}
{"id": "3499776", "revid": "599523", "url": "https://it.wikipedia.org/wiki?curid=3499776", "title": "Internet Explorer 7", "text": ""}
{"id": "3499777", "revid": "599523", "url": "https://it.wikipedia.org/wiki?curid=3499777", "title": "Internet Explorer 8", "text": ""}
{"id": "3499779", "revid": "599523", "url": "https://it.wikipedia.org/wiki?curid=3499779", "title": "Internet Explorer 9", "text": ""}
{"id": "3499781", "revid": "6923", "url": "https://it.wikipedia.org/wiki?curid=3499781", "title": "Arnaud Petit", "text": "Pratica l'arrampicata in falesia, il bouldering e le vie lunghe e ha gareggiato nelle competizioni di difficolt\u00e0.\nBiografia.\nNato ad Albertville nel cuore del Parco nazionale della Vanoise, ha cominciato ad arrampicare fin da piccolo grazie alla passione trasmessagli dai genitori. Ha condiviso la passione col fratello minore Fran\u00e7ois Petit divenuto anch'esso pluricampione di arrampicata tanto che i due fratelli Petit sono stati spesso in competizione fra loro per la vittoria delle gare e dei circuiti mondiali.\nArnaud ha partecipato alle gare di arrampicata per otto anni, dal 1992 al 2000, culminati con la vittoria della Coppa del mondo nella stagione 1996.\nLasciate le competizioni nel 2000 si \u00e8 dedicato alle vie lunghe di alta difficolt\u00e0 in tutto il mondo e a fare il fotoreporter. Ha anche intrapreso la strada per divenire guida alpina, divenendo aspirante nel 2001 e poi guida nel 2004.\n\u00c8 sposato con la campionessa francese di boulder St\u00e9phanie Bodet con la quale ha salito molte delle sue vie lunghe.\nFalesia.\nHa scalato fino all'8c+ lavorato e 8b a vista.\nBoulder.\nHa salito passaggi fino all'8A+/V12."}
{"id": "3499786", "revid": "1310927", "url": "https://it.wikipedia.org/wiki?curid=3499786", "title": "A Republikanska futbolna grupa 1982-1983", "text": "L\u2019edizione 1982-83 della A PFG vide la vittoria finale del CSKA Septemvriysko zname Sofia, che conquista il suo ventitreesimo titolo.\nCapocannoniere del torneo fu Antim Pehlivanov dell'FC Botev Vraca con 20 reti."}
{"id": "3499795", "revid": "1543377", "url": "https://it.wikipedia.org/wiki?curid=3499795", "title": "Giuseppe Carmelo Cardone", "text": "Biografia.\nNato a San Giorgio Lucano, in Basilicata, compie gli studi liceali a Salerno. Dal 1950 inizia la sua attivit\u00e0 letteraria dedicata prevalentemente alla produzione di liriche e novelle di stampo verista nel quale esalta la semplice realt\u00e0 quotidiana. \u00c8 stato responsabile dei servizi tributari contributivi e sociali, nonch\u00e9 sindacalista nel suo paese nativo.\nPoetica.\nMatura una tecnica personale formata dall'endecasillabo quasi libero nel quale vagano i primi due accenti mentre l'ultimo cade sempre sulla decima sillaba. Nelle sue opere distilla una poesia che trae spesso ispirazione da oggetti di uso comune e da situazioni vissute quotidianamente, con una naturalezza che si sublima in una classicit\u00e0 asciutta e austera. \nSi tratta di una sintesi poetica \"aspra e inusuale\" di \"non facile approccio epidermico\"."}
{"id": "3499797", "revid": "599013", "url": "https://it.wikipedia.org/wiki?curid=3499797", "title": "Carlo Quaglia", "text": "Biografia.\nComp\u00ec gli studi a Terni dove si diplom\u00f2 in ragioneria e in violino all'Istituto musicale Bricciardi. Entr\u00f2 poi all'Accademia di Modena dove si laure\u00f2 in Economia e commercio.\nComandato, come ufficiale in Libia, negli anni trenta fu di stanza a Bengasi, Sirte e Derna, dove coltiv\u00f2 le sue passioni, le arti figurative e la musica classica. \nAll'inizio della seconda guerra mondiale, nel 1940, venne fatto prigioniero dagli inglesi e trasferito in India al Campo 27 di Yol alle pendici dell'Himalaya. \nTrascorse i cinque anni di prigionia dedicandosi allo studio delle arti, esercitandosi nelle prime prove di pittura che lo porteranno ad assumere la decisione di diventare pittore. \nAl ritorno in Italia si conged\u00f2 ed inizi\u00f2 il suo percorso di artista. \nLa sua fu una carriera breve e fortunata .\nNella sua pittura si ritrova, a volte, l'amore dei colori della Scuola romana che fu di Scipione, Mario Mafai e Antonietta Rapha\u00ebl. Quaglia mor\u00ec a Roma nel 1970.\nTenne mostre personali a Roma, Milano, Terni, Torino, Genova, Livorno, Parigi, New Haven (Universit\u00e0 di Yale) e Montr\u00e9al. partecipa alla Quadriennale di Roma dalla V edizione del 1948 fino alla IX edizione del 1965-1966 e a diverse edizioni della Biennale di Venezia, ha insegnato dal 1955 al 1957 alla \"Accademia Roma per Stranieri\" insieme a Roberto Melli, ha fatto parte della redazione della rivista \"Figura\" 1960-1961. Nel 1963, con il testo di Giuseppe Ungaretti, \u00e8 uscito il volume \"La Roma di Quaglia\" nelle edizione d'arte di Carlo Bestetti.\nUna sua opera fa parte della collezione dell'Istituto nazionale di previdenza sociale "}
{"id": "3499811", "revid": "486946", "url": "https://it.wikipedia.org/wiki?curid=3499811", "title": "Stazione di Venaria Rigola-Stadio", "text": ""}
{"id": "3499812", "revid": "46291", "url": "https://it.wikipedia.org/wiki?curid=3499812", "title": "Amblyopappus pusillus", "text": "Amblyopappus pusillus \u00e8 una pianta della famiglia delle Asteracee, diffusa nel Nuovo Mondo. \u00c8 l'unica specie del genere Amblyopappus.\nDistribuzione.\nLa specie ha un areale disgiunto: \u00e8 presente in Nord America (Stati Uniti sud-occidentali e Messico nord-occidentale) e Sud America (Cile e Per\u00f9)."}
{"id": "3499817", "revid": "290948", "url": "https://it.wikipedia.org/wiki?curid=3499817", "title": "Terzo fuoco", "text": "Con il termine \"terzo fuoco\" si intende, in ceramica, la terza cottura (\"piccolo fuoco\") che viene applicata ad un oggetto o piastrella che ha gi\u00e0 subito due fasi di cottura (prima cottura del supporto o \"biscottatura\"; seconda cottura dello smalto o \"smaltatura\"), per aggiungere le decorazioni nelle molteplici tecniche.\nSebbene il \"terzo fuoco\" fosse un procedimento conosciuto fin dall'antichit\u00e0 e applicato soprattutto per il vasellame e l'oggettistica, ha assunto oggi nell'accezione comune un nuovo significato che richiama non solo ad una tecnica, ma descrive un \"comparto specifico\" nella filiera industriale della ceramica moderna delle piastrelle da rivestimento e da pavimento.\nNato sul finire degli anni settanta nel comprensorio ceramico di Sassuolo da Benito Ramazzotti, si \u00e8 poi diffuso in tutti i distretti ceramici del mondo."}
{"id": "3499818", "revid": "21880", "url": "https://it.wikipedia.org/wiki?curid=3499818", "title": "Amblyopappus", "text": ""}
{"id": "3499819", "revid": "3115", "url": "https://it.wikipedia.org/wiki?curid=3499819", "title": "Giuseppe Lanzetta", "text": "Fondatore e direttore stabile dell'Orchestra da Camera Fiorentina, \u00e8 titolare della cattedra di Esercitazioni orchestrali al Conservatorio Santa Cecilia di Roma.\nBiografia.\nIniziando con studi umanistici (lingue e civilt\u00e0 greca) si \u00e8 diplomato in Musica corale e direzione di coro, polifonia vocale sacra sotto la guida di Pierluigi Zangelmi, in strumentazione per banda con Lorenzo Semeraro al Conservatorio Luigi Cherubini di Firenze, dove ha studiato composizione con Franco Cioci. Ha studiato direzione d'orchestra con Bruno Campanella e Georg Solti, dei quali \u00e8 stato assistente, perfezionandosi infine con Franco Ferrara a Roma, Assisi, Verona e all'Accademia Musicale Chigiana di Siena. Ha studiato direzione di coro con i maestri bulgari George Robef e Samuil Vidas. Titolare della cattedra di esercitazioni orchestrali al Conservatorio Santa Cecilia di Roma, \u00e8 stato in passato anche fra i principali docenti del \"Florence Conducting Masterclass\", ovvero corsi internazionali di direzione d'orchestra con sede a Firenze rivolto ai giovani direttori di tutto il mondo e che ha visto nella edizione del 2012 giovani provenienti da Germania, Paesi Bassi, Bielorussia, Spagna, Per\u00f9, Argentina, Portogallo, Giappone, Austria, Repubblica di Singapore, Stati Uniti ed Italia.\nNel 1981 fonda a Firenze, l'Orchestra da Camera Fiorentina che conta 35 elementi in organico costituiti da fiati ed archi. Con l'Orchestra da Camera Fiorentina Lanzetta tiene concerti in Italia, in Europa ed in diversi paesi extraeuropei. Debutta in campo internazionale nel 2003 a Berlino con la Berliner Symphoniker. Nel 2006, 2008 e 2009 \u00e8 la volta della Carnegie Hall di New York. Dal 1987 \u00e8 ospite di molte orchestre di Citt\u00e0 del Messico. Composizioni sinfoniche e cameristiche sono state eseguite dalla RAI. Alcune fra le orchestre da lui dirette sono: La Wiener Residenzorchester che nella sezione storia del suo sito definisce Lanzetta come uno dei direttori pi\u00f9 prestigiosi, l'orchestra Sinfonica di Bacau e quella di Novi Sad in Austria, L'Orchestra da Camera di Israele, La Philharmonica Ucraina di Donetzk, l'Orchestra di Stato di Craiova (Romania), L'Orchestra Sinfonica di Mosca, La Toronto Symphony, La Joensu Philharmonich (Finlandia), La Aaken Sinfonie Orchester e Wroclaw Philharmonic (Polonia), la Hermitage di San Pietroburgo, La Borusan Istanbul Philharmonic Orchestra (Turchia). Ha diretto famosi cori come quello del Teatro Comunale di Firenze ed il Coro internazionale di Lovanio (Belgio) e il Coro Madrigale di Bucarest. In Italia ha diretto: l'Orchestra regionale toscana, L'Orchestra \"I Solisti fiorentini\" del Maggio Musicale Fiorentino, Ensemble dell'Orchestra dell'Accademia di Santa Cecilia, l'Orchestra della Giovent\u00f9 musicale d'Italia, l'Orchestra da Camera Romana e quella Veronese, Orchestra dei Pomeriggi Musicali di Milano, Orchestra sinfonica di Sanremo. Lanzetta \u00e8 anche presidente onorario della sede fiorentina Associazione Mozart Italia.\nL'Orchestra da Camera Fiorentina.\nNel 1981 Giuseppe Lanzetta amplia l'orchestra, gi\u00e0 precedentemente fondata da Giovanni Tanzini, e la rifonda come Orchestra da Camera Fiorentina diventandone direttore stabile e puntando sulla musica sinfonica e da camera. L'orchestra \u00e8 composta da 40 elementi di cui 35 effettivi con esecutori di archi e fiati. In pochi anni l'orchestra oltre ad essere considerata una importante componente della vita culturale di Firenze e della Toscana si impone all'attenzione della musica classica italiana, europea ed extraeuropea in particolar modo in Messico e Stati Uniti. L'orchestra partecipa anche a molti festival musicali: il 3\u00aa Gran Festival di Citt\u00e0 del Messico 1991, il 6\u00ba Festival Internazionale di Musica di Morelia 1994, il 42\u00ba Festival Internazionale di Santander, il 4\u00ba Festival Internazionale di Gandia in Spagna, nel 1993. In quasi trent'anni Giuseppe Lanzetta e la sua orchestra hanno eseguito 980 concerti per un totale di 15 tourn\u00e9e internazionali. Altri 350, sono stati invece, i concerti tenuti in Italia. L'orchestra ha al suo attivo 1350 concerti. Si \u00e8 esibita con molti solisti e complessi ospiti, fra cui Christiane Edinger, Jorge Demus, Eduard Brunner, David Garrett, Aldo Ciccolini, Rolando Panerai, Umberto Clerici, Gary Karr, Andrea Nannoni, Filippo Maria Bressan, Ilya Grubert, L'Athestis Chorus, Il Coro del Maggio Musicale Fiorentino, l'Orchestra da Camera dei Berliner Philharmoniker, Cameristi del Maggio Musicale Fiorentino, Ensemble dell'Orchestra dell'Accademia Nazionale di Santa Cecilia e i solisti della Teatro alla Scala di Milano. Ha inoltre invitato direttori d'orchestra provenienti da tutto il mondo, complessi cameristici e orchestre da camera, ed ha inciso diversi CD. L'orchestra ha sede a Firenze esibendosi in diverse sedi della citt\u00e0, oltre a quella sua propria, fra cui sedi particolari come la Chiesa di Orsanmichele e il Cortile del Museo Nazionale del Bargello. L'Orchestra \u00e8 finanziata dall'Assessorato alla Cultura del Comune di Firenze e dalla Regione Toscana come anche il Ministero per i Beni e le Attivit\u00e0 Culturali, enti pubblici e privati. L'orchestra \u00e8 stata definita \"una delle migliori Orchestre da Camera europee\".\nGiudizi critici nazionali ed internazionali su Lanzetta e la sua orchestra.\nGiudizi critici positivi sono stati espressi su Giuseppe Lanzetta e la sua Orchestra. Alcuni di questi sono riportati da Price - Rubin &amp; Partners di Phoenix in Arizona che riporta quelli di Al-Haram e quelli sulle esecuzioni a Santa Rosa e Sacramento in California e alcune per esecuzioni tenute in Italia. Molti video di Lanzetta e la sua orchestra appaiono nella nota rivista britannica New Musical Express nella sua edizione on line."}
{"id": "3499822", "revid": "76963", "url": "https://it.wikipedia.org/wiki?curid=3499822", "title": "Patrick McGuinness", "text": "Biografia.\nPatrick McGuinness \u00e8 nato in Tunisia nel 1968 da madre belga di lingua francese e padre irlandese di terza generazione\u00a0\u2013 che per\u00f2 si riteneva soltanto inglese. \u00c8 cresciuto in Iran, Belgio e Inghilterra. Scrive in inglese ma considera il francese \u2018quasi\u2019 la sua lingua madre. \u00c8 professore di francese e letterature comparate all'Universit\u00e0 di Oxford, e Fellow di St. Anne's College. Vive a Caernarfon, Galles settentrionale, con la famiglia. Nel 1998 ha ricevuto un Eric Gregory Award per la poesia dalla Societ\u00e0 degli Autori e nel 2003 il Levinson Prize per la poesia dalla Poetry Foundation, ed \u00e8 stato nominato per il Roland Mathias Prize nel 2005.\nOpere e pubblicazioni.\nUna selezione delle poesie di Patrick McGuinness \u00e8 stata pubblicata in \"New Poetries II: An Anthology\". Saggista e critico, collabora a \"The London Review of Books\" e al \"Times Literary Supplement\". \nTra le sue pubblicazioni: una raccolta di scritti del poeta e filosofo Thomas Ernest Hulme e uno studio sul teatro di Maurice Maeterlinck, \"Symbolism, Decadence and the fin de si\u00e8cle\" e \"Anthologie de la po\u00e9sie symboliste e decadente\". Con Charles Mundye ha pubblicato un'edizione di Laura Riding e Robert Graves, \"A Survey of Modernist Poetry\".\nLa sua edizione \"Joris Karl Huysmans\u2019 Against Nature\" \u00e8 stata pubblicata da \"Penguin Classics\" nel 2003; nello stesso anno \"Carcanet\" ha pubblicato la sua traduzione di St\u00e9phane Mallarm\u00e9, \"For Anatole's Tomb\".\nPer BBC Radio 3 ha scritto e presentato due programmi, \"The Art of Idleness\" e \"A Short History of Stupidity\".\n\"The Canals of Mars\", la sua prima raccolta poetica, ha ricevuto recensioni eccellenti sulle maggiori riviste di poesia e letteratura del Regno Unito. Nel 2006 ne \u00e8 uscita una versione italiana, \"I canali di Marte\". Nel 2009 \"I canali di Marte\" \u00e8 stato tradotto anche in ceco. Il suo pamphlet, \"19th Century Blues\" \u00e8 stato vincitore di \"The Poetry Business Book &amp; Pamphlet Competition\" del 2006.\nPer le edizioni Carcanet Patrick McGuinness ha curato anche \"Collected Poems\" (2005) e \"Diaries, Letters and Recollections\" (2009) della poetessa gallese Lynette Roberts.\nLa sua seconda raccolta poetica, \"Jilted City\", \u00e8 uscita presso Carcanet nel 2010 ed \u00e8 stata tradotta in italiano da Giorgia Sensi con il titolo \"L'et\u00e0 della sedia vuota\". Una selezione di sue poesie \u00e8 stata inclusa nella prestigiosa antologia di poesia britannica e irlandese \"Identity Parade\". Il suo primo romanzo,\" The Last One Hundred Days\", ambientato in Romania negli ultimi cento giorni del regime di Nicolae Ceau\u0219escu, \u00e8 uscito nel maggio 2011.\nNel 2009, Patrick McGuinness \u00e8 stato nominato \"Chevalier dans l'Ordre des Palmes Acad\u00e9miques\" dal governo francese per meriti verso la cultura francese e nel 2014 ha ottenuto il Duff Cooper Prize per \"Other People's Countries: A Journey into Memory\".\nNel 2020 ha vinto l'Encore Award assegnato al miglior secondo romanzo con \"Gettami ai lupi\"."}
{"id": "3499827", "revid": "115945950", "url": "https://it.wikipedia.org/wiki?curid=3499827", "title": "Per sognare, per cantare, per ballare", "text": "Per sognare, per cantare, per ballare \u00e8 un album della cantante pop italiana Anna Oxa, pubblicato nel 1983 dall'etichetta discografica CBS.\nL'album segna una svolta per la cantante, che comincia ad affrontare nuovi generi e si presenta con un nuovo look, pi\u00f9 sofisticato ed elegante, rispetto a quello aggressivo ed androgino degli anni precedenti.\nIl brano \"Senza di me,\" cover della hit \"What about me\" dei Moving Pictures, segn\u00f2 un ottimo successo di vendite. Altri brani \"A gentile richiesta\", \"Hi fi\", \"Navigando\", \"Uragano e nuvole\" e \"Va bailando\".\nQuesto \u00e8 il primo lavoro discografico di Anna Oxa che vide la produzione di Mario Lavezzi."}
{"id": "3499828", "revid": "984922", "url": "https://it.wikipedia.org/wiki?curid=3499828", "title": "Loncon", "text": "Il Loncon \u00e8 un fiume di risorgiva del Veneto orientale. Nasce come risorgiva nei pressi di Pramaggiore con il nome di Fosso Melon.\nNel territorio di Concordia Sagittaria viene canalizzato per poi sfociare nel Lemene a destra, a sud di Portogruaro.\nIdronimo.\nProbabilmente deriva dal paleoslavo \"lonca\" o \"locca\" che ha il significato di palude."}
{"id": "3499829", "revid": "247222", "url": "https://it.wikipedia.org/wiki?curid=3499829", "title": "La mia corsa", "text": "La mia corsa \u00e8 un album della cantante Anna Oxa, pubblicato nel 1984 dall'etichetta discografica CBS.\nL'album viene pubblicato a seguito della terza partecipazione della cantante al Festival di Sanremo 1984. \nIl disco contiene, oltre alla sanremese \"Non scendo\", anche \"Mai dire mai\", \"Primo amore come stai\", \"2093\", ed \"Eclissi totale\", quest'ultima tra le canzoni vincitrici della manifestazione \"Azzurro\" di quell'anno."}
{"id": "3499833", "revid": "110157", "url": "https://it.wikipedia.org/wiki?curid=3499833", "title": "Oxa", "text": "Oxa \u00e8 un album della cantante pop italiana Anna Oxa, pubblicato nel 1985 dall'etichetta discografica CBS.\nProdotto in collaborazione con Roberto Vecchioni, il disco \u00e8 stato anticipato dalla partecipazione della cantante al Festival di Sanremo 1985 con il brano \"A lei\". \nL'album contiene inoltre il singolo \"Parlami\", presentato nello stesso anno alla nota manifestazione musicale \"Azzurro\" oltre a \"Digli\", \"Colori\", \"Perch\u00e9 sei come me\", \"Capelli d'argento\" (quest'ultima dedicata al padre scomparso), contiene anche \"Francesca (con i miei fiori)\" brano utilizzato a scopi promozionali sia in radio che in diverse ospitate televisive. Nello stesso anno viene eletta dalla critica specializzata \"Miglior voce europea\". \nPer promuovere l'album, Rai 2 trasmise nel maggio del 1985, uno special televisivo condotto da Leopoldo Mastelloni, dal titolo \"Diario di un LP\", che conteneva suggestivi videoclip realizzati per la gran parte delle tracce del disco."}
{"id": "3499834", "revid": "486946", "url": "https://it.wikipedia.org/wiki?curid=3499834", "title": "Alec Melton Pridgeon", "text": ""}
{"id": "3499835", "revid": "117583663", "url": "https://it.wikipedia.org/wiki?curid=3499835", "title": "\u00c8 tutto un attimo", "text": "\u00c8 tutto un attimo \u00e8 un album della cantante italiana Anna Oxa, pubblicato dall'etichetta discografica CBS nel 1986.\nIl disco rappresenta il quarto ed ultimo lavoro della cantante prodotto da Mario Lavezzi.\nContiene i brani \"\u00c8 tutto un attimo\", quinto classificato al Festival di Sanremo, , ed anche \"L'ultima citt\u00e0\", partecipante al Festivalbar.\nIl brano \"Aspettando Quazim\" \u00e8 il secondo brano del repertorio dell'artista dedicato al padre.\nIl brano \"Anna Goodbye\" \u00e8 . Altri brani del disco: \"Sono e sar\u00f2\", \"Tenera immagine\" e \"Resta qui\"."}
{"id": "3499837", "revid": "298055", "url": "https://it.wikipedia.org/wiki?curid=3499837", "title": "Pensami per te", "text": "Pensami per te \u00e8 un album della cantante pop italiana Anna Oxa, pubblicato nel 1988 dall'etichetta discografica CBS.\nL'album \u00e8 uscito in seguito alla partecipazione al Festival di Sanremo 1988, in cui present\u00f2 il brano \"Quando nasce un amore\".\nL'album oltre al pezzo sanremese contiene anche \"Pensami per te\", \"Oltre la montagna\", sigla del programma \"Fantastico\" del 1988, in cui la Oxa partecipa come conduttrice.\nAltri brani sono \"E tu cantavi\", \"Estensione\", \"L'uomo che gioca\" e \"Tu non ridi pi\u00f9\", \n\"Pensami per te\", , fu il primo ad essere stampato anche su CD."}
{"id": "3499838", "revid": "436907", "url": "https://it.wikipedia.org/wiki?curid=3499838", "title": "Tutti i brividi del mondo", "text": "Tutti i brividi del mondo \u00e8 un album della cantante pop italiana Anna Oxa, pubblicato il 26 giugno 1989 dall'etichetta discografica CBS. Miglior posizione raggiunta in Hit parade fu il 2' posto.\nL'album contiene \"Tutti i brividi del mondo\", singolo di successo dell'estate. Altri brani sono \"Elena\" dedicata alla madre, e \"Fotografando (Questa porta aperta)\", \"L'ombra\", \"Telefonami\", utilizzata come promo radiofonico, e \"Pi\u00f9 su\".\nL'album contiene inoltre il duetto con Fausto Leali \"Avrei voluto\" col quale parteciparono all'Eurovision Song Contest del 1989.\nTracce.\nTesti di Franco Ciani e Vittorio De Scalzi, musiche di Gianni Belleno e Vittorio De Scalzi (eccetto dov'\u00e8 indicato diversamente)"}
{"id": "3499840", "revid": "599013", "url": "https://it.wikipedia.org/wiki?curid=3499840", "title": "Antal Kot\u00e1sz", "text": ""}
{"id": "3499841", "revid": "121531614", "url": "https://it.wikipedia.org/wiki?curid=3499841", "title": "Di questa vita", "text": "Di questa vita \u00e8 un album della cantante pop italiana Anna Oxa, pubblicato il 7 aprile 1992 dall'etichetta discografica CBS Records.\nNell'estate dello stesso anno la cantante ha partecipato al \"Festivalbar\" con \"Mezzo angolo di cielo\", \nL'album tratta per lo pi\u00f9 argomenti sociali come nei brani \"Allora vinco\" e \"Scene vere\". Il singolo \"Mezzo angolo di cielo\" ha raggiunto la sesta posizione nella classifica italiana."}
{"id": "3499843", "revid": "125320321", "url": "https://it.wikipedia.org/wiki?curid=3499843", "title": "Hell on Wheels (serie televisiva)", "text": "Hell on Wheels \u00e8 una serie televisiva statunitense western sulla costruzione della First Transcontinental Railroad negli Stati Uniti. La serie, interpretata da Anson Mount, Colm Meaney, Common e Dominique McElligott, raccontava la storia della Union Pacific Railroad e dei suoi operai, mercenari, prostitute, geometri ed altri che vivevano, lavoravano e morivano nell'accampamento mobile, chiamato \"Hell on Wheels\", che seguiva la ferrovia a ovest attraverso le Grandi Pianure. In particolare, la storia si concentra su Cullen Bohannon (Mount), un ex soldato confederato che, mentre lavorava come caposquadra ed ingegner capo della ferrovia, inizialmente cerc\u00f2 di rintracciare i soldati dell'Unione che uccisero sua moglie e suo figlio durante la guerra civile americana. Creata da Tony e Joe Gayton, trasmessa per cinque stagioni dal 2011 al 2016 sul canale via cavo AMC.\nIl titolo \"Hell on Wheels\" (letteralmente \"inferno su ruote\") fa riferimento all'assieme itinerante di case da gioco, saloon e case di tolleranza che seguiva gli operai dediti alla costruzione della Prima Ferrovia Transcontinentale nella seconda met\u00e0 degli anni '60 del XIX secolo negli Stati Uniti d'America.\nTrama.\nLa serie \u00e8 ambientata nell'America del XIX secolo, durante la costruzione della Prima Ferrovia Transcontinentale.\nPrima stagione.\nNel 1865, dopo aver combattuto nella Guerra Civile americana, l'ex soldato degli Stati Confederati d'America Cullen Bohannon intraprende un viaggio verso ovest determinato a vendicare la morte della moglie e del figlio, uccisi per mano dei soldati dell'Unione . La sua sete di vendetta lo porter\u00e0 a Hell on Wheels, il cantiere di costruzione della ferrovia Union Pacific, la prima ferrovia transcontinentale. Cullen viene assunto dalla ferrovia per gestire la \"squadra tagliatori\" composta per lo pi\u00f9 da lavoratori neri, fra cui troviamo Elam, il cui lavoro \u00e8 quello di smottare il terreno per la posa dei binari. Nelle notti a Hell on Wheels durante le sue conversazioni con il capo del personale, Daniel Johnson, Cullen apprende di pi\u00f9 sulle cause della morte della moglie; purtroppo il capocantiere viene sgozzato da Elam poco prima di rivelare il nome dell'assassino di sua moglie. Incontriamo anche Thomas \"Doc\" Durant cinico e spietato uomo d'affari il quale intraprende, mosso unicamente dalla sete di fama e denaro, la sua \"folle e nobile missione \" di espandere il tragitto della ferrovia Union Pacific per completare la prima ferrovia transcontinetale. Lily Bell accompagna suo marito Robert, che ha il compito di mappare i terreni per la Union Pacific. Robert verr\u00e0 in seguito ucciso da un indiano Cheyenne, e Lily dovr\u00e0 lottare per vivere prima nelle selvagge praterie e in seguito nella dura vita a Hell on Wheels. Il reverendo Nathaniel Cole battezza Joseph Black Moon, il figlio di un capo Cheyenne, e successivamente lo adotta come figlio e aiutante nella sua parrocchia. Il finale della prima stagione vede Bohannon uccidere l'uomo che credeva responsabile per la morte della sua famiglia, per poi scoprire, troppo tardi, che l'uomo non era presente al momento del crimine.\nSeconda stagione.\nLa stagione inizia con Bohannon che entra a far parte di una gang di banditi, mentre la ferrovia Union Pacific continua la sua avanzata sotto l'attento comando di Durant. Durante un colpo finito male Bohannon viene imprigionato dai soldati dell'unione. Durant incontra Bohannon e gli propone di continuare a lavorare sotto il suo comando. Le due facce della stessa moneta ora sono riunite, e la costruzione della ferrovia pu\u00f2 procedere con continui colpi di scena; durante le difficili trattative con gli Indiani e le trame dello Svedese.\nTerza stagione.\nBohannon abbandona la sua sete di vendetta per strappare il controllo della leadership sulla costruzione della Union Pacific a Durant. Eva partorisce la bambina nata dalla sua relazione extraconiugale con Elam. Elam le chiede di sposarlo, mentre lo Svedese con un abile piano prende il controllo di Fort Smith per consumare la sua vendetta contro Bohannon.\nProduzione.\nNel maggio 2010 AMC ordin\u00f2 la produzione dell'episodio pilota. Common \u00e8 stato il primo attore ad essere ingaggiato nella serie, per interpretare il ruolo di uno schiavo. Nel luglio, Anson Mount e l'attrice irlandese Dominique McElligott vennero scelti per i ruoli principali. Ad agosto si un\u00ec al cast l'attore Colm Meaney, seguito da Ben Esler, Eddie Spears e Phil Burke. A dicembre dello stesso anno AMC ordin\u00f2 la produzione di un'intera stagione, composta da 10 episodi, che \u00e8 stata girata nel maggio 2011 presso la citt\u00e0 di Calgary. Il 4 maggio 2011 l'emittente ha pubblicato il primo trailer.\nIl 23 dicembre 2011, la serie \u00e8 stata ufficialmente rinnovata per una seconda stagione.\nNel novembre 2014 la rete televisiva AMC ha annunciato che la serie tv si concluder\u00e0 con la quinta stagione, composta da 14 episodi."}
{"id": "3499844", "revid": "76963", "url": "https://it.wikipedia.org/wiki?curid=3499844", "title": "Hell on Wheels", "text": "Hell on Wheels (\"inferno su ruote\" in lingua inglese) pu\u00f2 riferirsi a:"}
{"id": "3499845", "revid": "1776051", "url": "https://it.wikipedia.org/wiki?curid=3499845", "title": "L\u00e1szl\u00f3 Cseh (calciatore)", "text": "Carriera.\nClub.\nFu capocannoniere del campionato ungherese nel 1935 e nel 1937."}
{"id": "3499848", "revid": "599013", "url": "https://it.wikipedia.org/wiki?curid=3499848", "title": "Dezs\u0151 Moln\u00e1r", "text": ""}
{"id": "3499851", "revid": "767487", "url": "https://it.wikipedia.org/wiki?curid=3499851", "title": "J\u00f3zsef Gelei", "text": "Biografia.\nAnche il figlio K\u00e1roly Gelei \u00e8 stato portiere, arrivando a giocare un incontro con la Nazionale di calcio dell'Ungheria."}
{"id": "3499853", "revid": "599013", "url": "https://it.wikipedia.org/wiki?curid=3499853", "title": "Ben\u0151 K\u00e1poszta", "text": ""}
{"id": "3499860", "revid": "287204", "url": "https://it.wikipedia.org/wiki?curid=3499860", "title": "Night People", "text": "Night People \u00e8 un singolo del gruppo Synth pop inglese The Human League. \nUscito il 22 novembre 2010 \u00e8 il primo singolo estratto dall'ultimo album della band, \"Credo\", uscito nel marzo del 2011.\nIl singolo contiene remix di Cerrone, Mylo, Emperor Machine e Villa, ed ha raggiunto la 25\u00aa posizione nella Top 30 Indie Singles Chart di Radio 1 BBC.\nI quotidiani The Guardian e The Independent hanno pubblicato delle lusinghiere recensioni su questo brano che segna il ritorno della band sul mercato dopo molti anni.\nPhil Oakey, frontman e autore degli Human League, ha dichiarato in un'intervista che Night People \"non \u00e8 stato scritto per andare in radio; \u00e8 stato scritto per andare nei club e per essere remixata ma improvvisamente \u00e8 diventato un singolo entrando nel repertorio di Radio 2."}
{"id": "3499866", "revid": "125674064", "url": "https://it.wikipedia.org/wiki?curid=3499866", "title": "Episodi de La casa nella prateria (prima stagione)", "text": "La prima stagione de La casa nella prateria \u00e8 stata trasmessa dalla NBC dall'11 settembre 1974 al 7 maggio 1975.\nSiamo negli anni 70 del XIX secolo - Charles Ingalls con la moglie Caroline e le figlie Mary Amelia (quasi adolescente), Laura Elisabeth (10 anni) e la piccola Carrie (Caroline-Celestia 4 anni) dopo un lungo viaggio in carro, non privo di intoppi attraverso vari stati dell'America, si stabilisce nei pressi del villaggio di Walnut Grove.\nLa serie \u00e8 liberamente ispirata alle storie narrate da Laura Ingalls Wilder a partire dal quarto dei nove libri della collana \"Little house on the prairie\" (\"La piccola casa nella prateria\"). Mentre nei racconti successivi la famiglia Ingalls si trasferir\u00e0 in Sud Dakota, tutte le serie TV, ad eccezione di alcune puntate, si svolgono nello stesso luogo.\nCast regolare:\nMichael Landon (Charles Ingalls)Karen Grassle (Caroline Quiner Ingalls)Melissa Gilbert (Laura Ingalls)Melissa Sue Anderson (Mary Ingalls)Lindsay e Sidney Greenbush (Carrie Ingalls)\nL'arrivo a Plum Creek.\nNell'America del 1870, dopo la guerra di secessione, la famiglia Ingalls, composta da Charles, sua moglie Caroline e le figlie Laura, Mary e Carrie, decide di metter su casa in una localit\u00e0 pianeggiante vicino ad un ruscello (Plum Creek) a qualche miglio da Walnut Grove, un paesino del sud Minnesota di qualche centinaio di abitanti; l'intenzione di Charles \u00e8 di fare il contadino e mantenere la sua famiglia principalmente coi proventi derivati dalla coltivazione del grano, ed il lavoro col legname (in cui l'uomo \u00e8 molto abile) nella ditta del signor Hanson; quindi la prima spesa da fare \u00e8 un aratro..\nPrimo giorno di scuola.\nLaura e Mary iniziano a frequentare la scuola, trovano una dolce e brava insegnante (Miss Beadle) e fanno amicizia con nuovi compagni tranne che con i viziati figli dei commercianti pi\u00f9 ricchi del paese: Nellie e Willie Oleson.\nLa grandinata.\nUna forte grandinata distrugge quasi totalmente il primo raccolto di grano degli Ingalls e Charles \u00e8 costretto a partire in cerca di lavoro. Trover\u00e0 un pericoloso impiego per le ferrovie, mentre a Walnut Grove le donne, guidate da Caroline, escogiteranno un modo per salvare quel che resta del grano.\nIl ritorno di Edward.\nMentre Charles \u00e8 a Mankato, incontra il signor Edwards e lo invita a Walnut Grove. Caroline cerca di incoraggiare un avvicinamento tra Edwards e Grace Snider, ma riesce solo ad essere d'intralcio perch\u00e9 Edwards \u00e8 perfettamente in grado di conquistarla da solo.\nAmore per Johnny Johnson.\nLaura s'innamora di un nuovo studente, Johnny Johnson. Johnny per\u00f2, che \u00e8 molto pi\u00f9 grande di Laura, \u00e8 interessato a Mary. Bench\u00e9 Mary non lo ricambi, il comportamento di Laura crea tensioni fra le sorelle.\nUn insolito funerale.\nUn'anziana signora decide di fingersi morta per far tornare i suoi figli lontani e riunire la sua famiglia un'ultima volta. Gli Ingalls e il dottor Baker saranno costretti ad aiutarla nell'impresa..\nUna nuova amicizia.\nA scuola arriva una nuova bambina di nome Olga che zoppica e se ne sta sempre in disparte senza partecipare mai ai giochi dell'intervallo. Un giorno per il compleanno di Nellie Laura ci fa amicizia, perch\u00e9 si \u00e8 fatta momentaneamente male alla caviglia, e scopre che l'amica non \u00e8 poi tanto male come sembrava. E mentre ritornano a casa Olga mettendo la gamba pi\u00f9 corta su un'asse di legno smette di zoppicare. Laura riferisce tutto al padre che si propone nel realizzare uno scarpa apposta per la bambina, ma il padre di Olga non \u00e8 tanto d'accordo..\nNote: la piccola attrice protagonista dell'episodio \u00e8 nella realt\u00e0 la sorella di Kyle Richards che interpreter\u00e0 Alicia Edwards dalla stagione successiva.\nMamma va in vacanza.\nCharles e Caroline decidono di partire per una seconda luna di miele e affidano le figlie al signor Edwards. La vacanza per\u00f2 non va troppo bene perch\u00e9 Caroline continua a preoccuparsi per le figlie e il signor Edwards, pi\u00f9 di una volta, si trova in difficolt\u00e0 con le ragazze.\nSupplenza difficile.\nCaroline avendo un passato da insegnante deve sostituire temporaneamente la signorina Beadle. E si imbatter\u00e0 in diverse imprese.\nL'animale selvatico.\nMary si sente in colpa per aver causato la rottura della bambola di Laura e quando nel bosco trova un cucciolo di procione, decide di regalarlo alla sorella. Laura lo addomesticher\u00e0 ma verr\u00e0 morsa assieme al cane Jack che inizier\u00e0 a stare male. Mary racconta tutto a suo padre che teme che la figlia abbia preso la rabbia..\nLa voce di Tinker Jones.\nLa chiesa del paese (lo stesso edificio che durante la settimana \u00e8 adibito a scuola) necessita di una campana.\nLa signora Oleson si offre per donare una grande campana, in cambio di una targa che ne ricordi la generosit\u00e0. Mentre la met\u00e0 dei residenti si rifiutano di accettare, l'altra met\u00e0 li ritiene degli ingrati. Con l'aiuto di un ragazzo muto che sa fondere il rame, \"Tinker\" Jones, i bambini decidono di creare la campana per conto proprio (sacrificando i loro giocattoli in metallo)..\nNell\u2019episodio compare un giovanissimo Sean Penn.\nIl premio.\nMary vuole a tutti i costi vincere un premio scolastico, ma per ottenerlo deve mentire alla madre.\nIl rimorso di Laura.\nEpisodio in due parti:\nParte 1: Caroline rimane incinta e d\u00e0 alla luce il piccolo Frederick Charles, finalmente un maschietto dopo tre femmine; Laura prova sentimenti di gelosia per le attenzioni del padre nei confronti del fratellino e si rifiuta di pregare per la sua buona salute. Quando il piccolo si ammala, e successivamente muore Laura si sente in colpa. A seguito di un sermone del reverendo Alden sui miracoli, la bambina decide di scappare per pregare Dio avvicinandosi il pi\u00f9 possibile a lui.\nParte 2: Charles disperato cerca la figlia con Isaiah, mentre Laura sale su una montagna dove conosce Jonathan, un eremita a cui racconta tutto e al quale rivela di voler offrire la propria vita a Dio per riavere indietro quella del piccolo Charles. Jonathan le fa capire che sta sbagliando..\nNella serie televisiva tutto si svolge a Walnut Grove, ad eccezione dell'inizio della quinta stagione in cui gli Ingalls lavorano per un breve periodo nell'hotel della citt\u00e0 di Winoka.\nNatale a Plum Creek.\nGli Ingalls fanno di tutto per mantenere segreti i propri regali di Natale, perfino la piccola Carrie riesce a dare un piccolo contributo. Per\u00f2 Laura per fare felice la madre dovr\u00e0 rinunciare a qualcosa di veramente prezioso..\nLitigi in famiglia.\nPer gli Oleson \u00e8 tempo di crisi: e quando Caroline porta le uova ad Harriet assiste al litigio che determiner\u00e0 l'imminente separazione. Nonostante le incomprensioni tra gli Oleson e gli Ingalls saranno proprio questi ultimi a farli ragionare e impedire il divorzio..\nMatrimonio mancato.\nIl circa cinquantenne dott. Hiram Baker si innamora della giovane Kate, nipote di Harriet Oleson, e comincia a corteggiarla. Purtroppo la differenza d'et\u00e0 per lui diventa un problema..\nL'epidemia.\nIl tifo contagia gli abitanti di Walnut Grove. Alla fine si scopre che erano i topi sui sacchi di grano che tutti mangiavano. Charles ed il Dottor Baker scoprono tutto, guariscono con dell'incenso e con le medicine i contagiati sopravvissuti ed uccidono i topi, bruciandoli come i sacchi di grano e come tutto l'edificio dove stavano tutti insieme.\nLa Polvere Curativa.\nGli Ingalls conoscono O'Hara, un girovago a cui permettono di sostare col suo carro nella loro propriet\u00e0. Oltre a fare spettacoli con un corvo ed una scimmia, O'Hara pubblicizza una polvere miracolosa che conquister\u00e0 gli abitanti di Walnut Grove facendo concorrenza ai rimedi del dottor Baker. Laura gli si affeziona credendo ciecamente a ci\u00f2 che dice. Ma quando il cane Jack rimarr\u00e0 ferito da un carro, il circense sar\u00e0 costretto a dirle la verit\u00e0...\nUn bambino maltrattato.\nLa signorina Beadle scopre che un suo studente, il piccolo Graham Stewart, viene maltrattato dal padre alcolizzato. La comunit\u00e0 si riunisce per decidere il da farsi, c'\u00e8 chi vorrebbe aiutare il padre e chi vorrebbe allontanarlo per sempre dal figlio ma John, il padre del bambino, si presenta ubriaco e dopo un breve scontro con Charles torna a casa col bambino che nonostante tutto vuole rimanere con lui. Quando per\u00f2 viene superato il limite e la vita del bambino viene messa in pericolo, lo stesso John chiede alla comunit\u00e0 di aiutarlo. Il consiglio decide cos\u00ec di agire allontanandoli e gli Ingalls porteranno a casa propria il ragazzo mentre Charles rimarr\u00e0 col padre tutto il tempo necessario a fargli smettere di bere. Dopo l'iniziale sofferenza dovuta all'astinenza dell'uomo, questi grazie all'aiuto di Charles si riprende e apre il suo cuore con il suo nuovo amico, confessandogli che per anni ha considerato suo figlio colpevole della morte di sua moglie, deceduta dandolo alla luce, ma che solo adesso ha capito che Graham \u00e8 il regalo pi\u00f9 bello che la donna gli ha lasciato. Il ragazzino intanto fatica a legare con le figlie di Charles e sente la mancanza di suo padre, in compenso si affeziona molto a Caroline. Alla fine, padre e figlio si riuniscono e Charles riabbraccia la sua famiglia.\nL'agronomo.\nJoseph Coulter \u00e8 un agronomo che ha messo in pratica i suoi studi coltivando dell'ottimo granturco. Assieme a Charles riunisce i contadini del paese proponendo di fare come lui per abbattere i costi sostituendo il mais al grano e acquistando i semi ad un buon prezzo dal suocero a Minneapolis. Tutti affidano il proprio denaro a Coulter, ma iniziano a diffidare di lui quando non lo vedono tornare per tempo. La moglie incinta deve subire gli insulti dei compaesani, mentre solo Charles pensa che sia successo qualcosa di brutto all'amico e va a cercarlo.\nL'indiano ribelle.\nLa famiglia Ingalls di ritorno da Mankato viene sorpresa da una improvvisa tormenta di neve e trova riparo in una baita abbandonata, i viveri non sono sufficienti e Charles \u00e8 costretto ad uscire per andare a caccia.. Viene salvato dall'assideramento da un indiano, a cui qualcuno d\u00e0 la caccia..\nAvventura in paese.\nJohnny Johnson si sente oppresso dal padre e decide di andare a vedere il mondo, suggestionato dai racconti del signor Edwards. Sar\u00e0 proprio lui, sentendosi responsabile, a seguire il ragazzo per convincerlo a tornare a casa.\nGara di taglialegna.\nIl signor Tyler non accetta di essere invecchiato e vuole nuovamente vincere la gara di taglialegna a cui partecipa anche Charles.\nQuando Ingalls sta per vincere, la signora Tyler gli parla del marito a cuore aperto..."}
{"id": "3499881", "revid": "122635724", "url": "https://it.wikipedia.org/wiki?curid=3499881", "title": "Bonaventura Angeli", "text": "Fu professore di diritto a Ferrara (1552). Amico di Giovan Battista Pigna, ebbe dal duca Alfonso II vari incarichi di fiducia. Per motivi non chiari nel 1576\nfu costretto ad andare in esilio e si stabil\u00ec a Parma, dove nel 1591 pubblic\u00f2 un'edizione della Gerusalemme liberata, con annotazioni anonime ma a lui attribuite, e \"La historia della citt\u00e0 di Parma et la descrittione del fiume Parma\", in otto libri.\nA Parma gli \u00e8 intitolata una via nei pressi di via Emilia Est, parallela a via Scarabelli Zunti."}
{"id": "3499889", "revid": "110157", "url": "https://it.wikipedia.org/wiki?curid=3499889", "title": "Oratorio di Sant'Anna (Blenio)", "text": "L'oratorio di Sant'Anna \u00e8 situato a Grumarone, localit\u00e0 nel territorio di Blenio; fu eretto forse nel 1622, e restaurato nel 1925.\nDescrizione.\nLa sale \u00e8 coperta con un soffitto piano, mentre il coro ha la volta a crociera.\nAll'interno, lungo le pareti e nelle lunette della volta, sono presenti affreschi del 1624, in parte ridipinti da Attilio Balmelli nel 1925, raffiguranti episodi evangelici e della vita della Vergine, e alcuni santi e Padri della Chiesa."}
{"id": "3499893", "revid": "287204", "url": "https://it.wikipedia.org/wiki?curid=3499893", "title": "Franco Ciani", "text": ""}
{"id": "3499900", "revid": "132266", "url": "https://it.wikipedia.org/wiki?curid=3499900", "title": "'Ayn al-Ghazala", "text": ""}
{"id": "3499901", "revid": "1226", "url": "https://it.wikipedia.org/wiki?curid=3499901", "title": "Bracconiere", "text": ""}
{"id": "3499902", "revid": "132266", "url": "https://it.wikipedia.org/wiki?curid=3499902", "title": "Battaglia di \u02bfAyn al-Ghazala", "text": ""}
{"id": "3499908", "revid": "116133038", "url": "https://it.wikipedia.org/wiki?curid=3499908", "title": "Bivacco Luigi Pascal", "text": "Il bivacco Luigi Pascal, conosciuto anche come \"bivacco Pascal\", si trova pochi metri al di sotto della Testa di Liconi (nelle Alpi del Grand Combin), ad una quota di circa 2.920\u00a0m.\nStoria.\n\u00c8 dedicato a Luigi Pascal, guida alpina di Morgex vittima di una valanga sul ghiacciaio del Miage il 3 luglio 1999. Di propriet\u00e0 della Fondazione bivacco Pascal Luigi, \u00e8 stato inaugurato nel 2006.\nCaratteristiche e informazioni.\nIl bivacco dispone di 12 posti letto, ed \u00e8 sempre aperto.\n\u00c8 dotato di impianto elettrico a pannelli solari, dispone di coperte, materiale da cucina e fornello a gas e servizi interni ed esterni.\nInoltre, originariamente, il bivacco disponeva di un sistema di recupero dell'acqua piovana che garantiva i servizi igienici. Dal 2011 tuttavia questo non \u00e8 pi\u00f9 in funzione.\nIl bivacco \u00e8 considerato uno dei migliori punti panoramici sulla catena del Monte Bianco, su cui \u00e8 puntata una webcam.\nAccessi.\nIl bivacco \u00e8 raggiungibile da tre Comuni: Morgex, Courmayeur e La Salle.\nDa Courmayeur si accede dalla frazione Ermitage (1470\u00a0m) dove si lascia l'automobile. Da qui si prosegue per il bosco salendo prima agli alpeggi di La Suche (1810\u00a0m) in circa 40 minuti, superati i quali si arriva ad una pietra segnaletica (in 30 min) e si segue per colle Licony, dove si giunge in circa 1h e 30min. Giunti al colle Liconi (2650\u00a0m) si tiene la destra, senza scendere al lago, e si sale verso Testa Liconi, per arrivare al bivacco appena sotto la cima in altri 50 minuti. La salita, con le dovute pause panoramiche, impiega circa 4h e non presenta difficolt\u00e0 tecniche, richiede per\u00f2 attenzione nell'accesso al colle Liconi essendo la parte terminale della salita piuttosto aerea. Si consiglia il pernottamento al bivacco per godere della vista sia al tramonto sia all'alba.\nManifestazioni sportive.\nDal 2012 \u00e8 sede dell'arrivo della gara \"Vertikal 2000\" che dal centro del comune di Morgex si sviluppa per circa 8\u00a0km con 2.000 metri di dislivello positivo.\nAscensioni.\nTesta Liconi (2.929\u00a0m)"}
{"id": "3499916", "revid": "253269", "url": "https://it.wikipedia.org/wiki?curid=3499916", "title": "Nancy Coleman", "text": "Biografia.\nNancy Coleman inizi\u00f2 la carriera artistica recitando alla radio e comparendo successivamente sui palcoscenici di Broadway in pi\u00e8ce quali \"Susan and God\" (1937) e \"Stage Door\" (1938). Il passaggio al cinema avvenne nella prima met\u00e0 degli anni quaranta, quando firm\u00f2 un contratto con la casa produttrice Warner Brothers e debutt\u00f2 nel film di spionaggio \"Dangerously They Live\" (1941), nella parte di una bella spia inglese al fianco di John Garfield. Subito dopo ottenne un altro ruolo di rilievo nel melodramma \"Delitti senza castigo\" (1942) di Sam Wood, nel quale interpret\u00f2 la parte della dolce e mite Louise Gordon, innamorata non ricambiata di Drake McHugh (Ronald Reagan). Per alcuni anni la Coleman fu una delle principali dive della Warner, ottenendo un discreto successo nella pellicola sentimentale \"Le tre sorelle\" (1942], accanto a Barbara Stanwyck e George Brent, e in drammi di propaganda bellica come \"L'avventura impossibile\" (1942) e \"La bandiera sventola ancora\" (1943), il primo ancora con Ronald Reagan ed entrambi accanto a Errol Flynn, e \"Bombe su Varsavia\" (1944).\nNel 1946 ritorn\u00f2 al melodramma con il film \"Appassionatamente\" (1946), una biografia romanzata sulla vita e l'opera delle Sorelle Bront\u00eb, in cui interpret\u00f2 il ruolo di Anne Bront\u00eb, la minore delle tre sorelle scrittrici. L'anno successivo vest\u00ec i panni di Hazel Niles ne \"Il lutto si addice ad Elettra\" (1947), riduzione cinematografica dell'omonimo dramma teatrale di Eugene O'Neill, che fu il suo ultimo ruolo di un certo rilievo sul grande schermo.\nDall'inizio degli anni cinquanta la Coleman torn\u00f2 a calcare il palcoscenico, recitando in numerose opere di teatrali di rilievo, come \"The Desperate Hours\" (1955), \"La gatta sul tetto che scotta\" (1957), entrambe poi tradotte per il cinema, \"The Country Girl\" (1958) e \"Lo zoo di vetro\" (1961). Nello stesso periodo l'attrice lavor\u00f2 con continuit\u00e0 anche per il piccolo schermo, recitando in numerosi spettacoli di intrattenimento e drammi televisivi. La sua ultima apparizione fu nel telefilm \"I Ryan\" (1976), nel ruolo di Sister Mary Joel, prima del definitivo ritiro dalle scene."}
{"id": "3499921", "revid": "1782831", "url": "https://it.wikipedia.org/wiki?curid=3499921", "title": "Isadora (disambigua)", "text": ""}
{"id": "3499922", "revid": "132266", "url": "https://it.wikipedia.org/wiki?curid=3499922", "title": "Battaglia di Bir Hakeim", "text": ""}
{"id": "3499931", "revid": "270833", "url": "https://it.wikipedia.org/wiki?curid=3499931", "title": "Alessandro Sinigaglia", "text": "Biografia.\nNasce a Fiesole, figlio di David Sinigaglia, un ebreo di origini mantovane, e Cynthia White, nera americana giunta in Italia come cameriera di una famiglia di Saint Louis.\nDi professione meccanico, svolge il servizio militare come sommergibilista in Marina. Nel 1924 rientra a Fiesole ed aderisce al Partito Comunista clandestino. Nel 1928, per evitare l'arresto, fugge in Francia e da l\u00ec in Unione Sovietica, dove frequenta una scuola di partito, torna a lavorare come meccanico e si sposa. Passa poi in Svizzera e vi organizza dei comunisti italiani fuoriusciti. Successivamente partecipa alla Guerra civile spagnola a bordo di un incrociatore repubblicano.\nDopo la sconfitta, nel 1939, ripara in Francia, dove viene arrestato e consegnato (1941) alle autorit\u00e0 italiane, che lo confinano a Ventotene. \nTornato libero nell'agosto 1943, a seguito della caduta di Mussolini, rientra a Firenze organizza e guida una delle prime formazioni GAP. Pochi mesi dopo cade in un'imboscata del Reparto di Servizi Speciali del maggiore Mario Carit\u00e0 e viene ucciso in Via Pandolfini, a Firenze.\nSul luogo della morte \u00e8 stata posta una lapide a ricordo di Alessandro Sinigaglia, che figura anche tra i partigiani caduti del comune di Firenze e nel \"Sacrario dei Partigiani Fiorentini\" a Rifredi.\nNel giugno 1944 gli \u00e8 stata intitolata la 22\u00aa bis Brigata Garibaldi \"Vittorio Sinigaglia\"."}
{"id": "3499933", "revid": "271907", "url": "https://it.wikipedia.org/wiki?curid=3499933", "title": "Vittorio Sinigaglia", "text": ""}
{"id": "3499946", "revid": "709565", "url": "https://it.wikipedia.org/wiki?curid=3499946", "title": "Titta (Citt\u00e0 di Castello)", "text": ""}
{"id": "3499947", "revid": "39224", "url": "https://it.wikipedia.org/wiki?curid=3499947", "title": "Shadhiliyya-\u2018Alawiyya-Isma\u2018iliyya", "text": ""}
{"id": "3499948", "revid": "1645873", "url": "https://it.wikipedia.org/wiki?curid=3499948", "title": "Chin (etnia)", "text": "I chin sono un'etnia originaria del sudest asiatico, diffusa al confine tra Birmania (Stato Chin e Stato Rakhine), India (Nagaland, Mizoram, Manipur, e Assam), e Bangladesh (Divisione di Chittagong).\nEssendo conosciuti anche con i nomi di Kuki (in Assam e in Bangladesh) e Mizo (e in Mizoram), spesso si usa il nome \"Chin-Kuki-Mizo\" per indicare complessivamente tutto il gruppo etnico.\nCome gli altri popoli tibeto-birmani, i Chin sono originari della Cina, e si sono stabiliti nelle attuali regioni in seguito a diverse migrazioni successive. Arrivarono in Birmania, nella valle del fiume Chindwin, al pi\u00f9 tardi nell'VIII secolo. Nell'862 il diplomatico cinese Fan Chuo parla di un regno nella valle del Chindwin, i cui principi sono stati chiamati \"Shou\"; questo regno viene considerato una prova della presenza di una popolazione Chin nella regione. Si mossero poi verso ovest, stabilendosi nell'odierno Stato Chin, nel XIV o nel XV secolo.\nI Chin sono divisi in sei trib\u00f9 principali e 63 sotto-trib\u00f9 distinte, che si differenziano per variazioni dialettali e culturali, ma che hanno in comune la storia, l'origine geografica, le tradizioni, e l'identit\u00e0 etnica. \nIl sentimento identitario tra i Chin si \u00e8 sviluppato con la conquista da parte degli inglesi e la creazione del Raj Britannico: inglobati in uno stato pi\u00f9 grande e multi-etnico, i Chin furono costretti a vedere pi\u00f9 le somiglianze tra loro che le differenze.\nTradizionalmente i Chin erano animisti; in seguito alla colonizzazione inglese e all'opera dei missionari battisti, i Chin sono per\u00f2 diventati nella stragrande maggioranza (80-90%) cristiani."}
{"id": "3499949", "revid": "267975", "url": "https://it.wikipedia.org/wiki?curid=3499949", "title": "Antica arcidiocesi di Canterbury", "text": "L'arcidiocesi di Canterbury (in latino: \"Archidioecesis Cantuariensis\") \u00e8 una sede soppressa della Chiesa cattolica, divenuta poi una delle due sedi principali della Chiesa anglicana.\nTerritorio.\nL'arcidiocesi comprendeva il Kent.\nSede arcivescovile era la citt\u00e0 di Canterbury, dove si trova la cattedrale dedicata a Nostro Signore Ges\u00f9 Cristo.\nStoria.\nL'arrivo degli Angli, dei Sassoni e degli Juti dopo la met\u00e0 del V secolo pose fine alle strutture cristiane esistenti nella Britannia romana. Fu il papa Gregorio Magno alla fine del VI secolo ad incaricarsi di evangelizzare i nuovi popoli ancora pagani, con l'invio di un gruppo di missionari del monastero da lui fondato di Sant'Andrea sul Monte Celio, guidati dal monaco Agostino di Canterbury. Partiti da Roma nella primavera del 596, i missionari approdarono sulle coste dell'isola di Thanet durante la primavera dell'anno successivo.\nThanet apparteneva al regno del Kent e, secondo informazioni raccolte da papa Gregorio, alla corte di Canterbury v'erano buone possibilit\u00e0 per un'efficace azione missionaria. Infatti il re Etelberto aveva sposato la cristiana Berta, figlia del re franco Cariberto I di Parigi; con Berta era giunto alla corte del Kent il vescovo Liutardo che, per rispondere alle esigenze spirituali della regina, aveva adattato a chiesa alcuni resti della Canterbury romana (la chiesa di San Martino di Tours). Le aspettative di papa Gregorio non furono deluse e nella Pasqua del 601 il re Etelberto si fece battezzare: fu il primo monarca anglosassone a convertirsi al cristianesimo.\nAgostino, che nel suo viaggio verso l'Inghilterra era stato consacrato vescovo in Gallia, istitu\u00ec la sede vescovile di Canterbury (602); con l'aiuto del re inizi\u00f2 la costruzione della cattedrale dedicata a Cristo Salvatore e fond\u00f2 presso la chiesa di San Martino un monastero la cui chiesa, dedicata a San Pietro, avrebbe dovuto raccogliere le tombe dei vescovi e della corte reale di Canterbury.\nNell'ottica di papa Gregorio, l'antica Britannia romana doveva essere suddivisa in due sedi metropolitane, Londra e York, che erano le antiche capitali delle due province romane. Per questo motivo nel 601 il vescovo Agostino ricevette il pallio con il compito di porre la sua sede a Londra (l'antica \"Londinum\"). Ma a Roma nessuno conosceva esattamente la situazione politica della regione: Londra infatti apparteneva ad un altro regno, quello dell'Essex, il cui re era ancora pagano. Il progetto iniziale dunque era inattuabile: la sede di Canterbury si trov\u00f2 cos\u00ec ad assumere una preminenza fra le nascenti diocesi anglosassoni, e questa preminenza venne sancita nel 624 da papa Bonifacio V con l'invio del pallio al vescovo Giusto di Canterbury.\nAlla morte di Agostino (604 o 605) non mancarono alcuni episodi, anche cruenti, di ritorno al paganesimo, ma nel regno del Kent il cristianesimo aveva ormai posto solide basi, soprattutto grazie ai primi successori di Agostino, tutti venerati oggi come santi sia dai cattolici che dagli anglicani. Tra questi spicca la figura di Teodoro, un greco di Tarso, che papa Vitaliano scelse al posto del candidato proposto dal re del Kent, che era morto appena giunto a Roma per la consacrazione. Durante il suo lungo episcopato (669-690), Teodoro fu il primo vescovo di Canterbury ad essere riconosciuto da tutta la chiesa inglese. Si adoper\u00f2 per dare forma alle diocesi anglosassoni, che alla sua morte raggiunsero il numero di 13. Fond\u00f2 l'importante scuola di Canterbury, dove si formarono le pi\u00f9 importanti personalit\u00e0 del mondo culturale inglese dell'epoca, tra cui spiccano le figure di Aldelmo di Malmesbury, Beda il Venerabile e Alcuino. \"\u00abSotto la guida di Teodoro l'Inghilterra divenne un'unit\u00e0 ecclesiastica molto prima di costituire un'unit\u00e0 politica. La chiesa inglese si adun\u00f2 in sinodi provinciali, che al tempo stesso erano anche nazionali\u00bb\".\nFu solo nel 735 che si realizz\u00f2 il progetto di papa Gregorio Magno, con la costituzione della seconda provincia ecclesiastica anglosassone, quella di York, che sottrasse a Canterbury le sedi di Northumbria, Lindisfarne, Hexham e Whithorn.\nVerso la fine dell'VIII secolo, i potenti re di Mercia si adoperarono per sottrarre a Canterbury la supremazia sulla giovane chiesa inglese. Nel 788 il re Offa eresse a provincia ecclesiastica la diocesi di Lichfield, ma questo progetto ebbe una breve esistenza (fino all'802). Un suo successore, Cenwulf, tent\u00f2 di spostare la sede metropolitana dell'Inghilterra meridionale da Canterbury a Londra, appellandosi all'idea iniziale di papa Gregorio. Anche questo progetto fall\u00ec: infatti \"\u00absi era fatta gi\u00e0 ben radicata e possente la tradizione della sede che fu di Agostino e di Teodoro di Tarso\u00bb\".\nA partire dall'834-835 iniziarono le invasioni dei Vichinghi danesi, ancora pagani, che devastarono l'Inghilterra centro-settentrionale, arrivando ad istituire un regno autonomo (\"Danelaw\"). Grazie alle imprese militari dei re di Wessex-Sussex-Kent Alfredo il Grande e suo figlio Edoardo, pot\u00e9 essere scongiurato l'annientamento totale dei regni anglosassoni e con essi della chiesa cristiana. Con il nipote di Alfredo, Athelstan (925-939), fu completata l'opera di riconquista ed insieme di unificazione degli antichi regni anglosassoni.\nL'opera di ricostituzione politico-militare dell'Inghilterra fu accompagnata da un'analoga opera di ricostituzione e di riforma della vita ecclesiastica e religiosa. In questo progetto spiccano tre figure di rilievo, tre monaci benedettini, poi canonizzati, posti a capo delle pi\u00f9 importanti diocesi inglesi: Oswald di York, Ethelwold di Winchester e Dunstan di Canterbury (959-988). L'opera congiunta dei tre vescovi port\u00f2 alla riforma dei monasteri inglesi, sul modello di quella operante in quel tempo in Lorena e nelle abbazie di Cluny e Fleury, e alla preminenza dell'elemento monastico nelle diocesi. Dunstan si oppose al matrimonio dei sacerdoti, si adoper\u00f2 per una migliore formazione dei preti, rafforz\u00f2 l'elemento monastico in seno all'episcopato inglese, compose un \"ordo\" per l'incoronazione dei re usato a lungo nelle corti inglesi: in questa sua opera fu sostenuto da un'appropriata legislazione messa in campo da re Edgardo, che regolava fin nei dettagli la vita ecclesiastica e religiosa.\nLa sede di Canterbury visse un momento di crisi negli anni turbolenti dell'ultimo re anglosassone, Edoardo il Confessore (1042-1066), che, per conciliarsi il partito pro-normanno, promosse sulla sede primaziale inglese il francese Roberto. Questo provoc\u00f2 la reazione degli oppositori, che cacciarono Roberto e lo sostituirono con l'inglese Stigand di Winchester, che riusc\u00ec ad ottenere il pallio dall'antipapa Benedetto X.\nLe successive vicende politiche, che portarono alla conquista normanna e all'ascesa al trono di Guglielmo il Conquistatore (1066), favorirono l'introduzione nel regno anglo-normanno della riforma gregoriana.\nIl XII secolo \u00e8 caratterizzato dalle vicende legate al re Enrico II e all'arcivescovo Tommaso Becket, ai loro duri scontri, il primo in difesa dell'assolutismo politico, il secondo in difesa dell'autonomia e dei privilegi della Chiesa inglese, che determinarono l'assassinio del Becket nella cattedrale di Canterbury il 29 dicembre 1170.\nNegli anni difficili e turbolenti di Enrico VIII e dell'avvento progressivo dell'anglicanesimo, gli arcivescovi di Canterbury si schierarono a favore dell'una o dell'altra parte. Tra questi si distinse in modo particolare Thomas Cranmer, eletto arcivescovo il 21 febbraio 1533: uomo erudito e legato del re in Germania, aveva simpatie per le idee luterane; si era sposato segretamente in Germania con la nipote del riformatore di Norimberga, Andrea Osiander; nominato arcivescovo primate d'Inghilterra, fu lui a pronunciare la dichiarazione di invalidit\u00e0 del matrimonio di Enrico con Caterina d'Aragona. Quando Enrico VIII eman\u00f2 i \"Six articles\" (chiamati anche \"The bloody bill\", agosto 1539), di chiaro stampo cattolico, Thomas Cranmer dovette rinunciare definitivamente al tentativo di avvicinare la chiesa inglese al luteranesimo, e dopo la morte al rogo di Cromwell rinvi\u00f2 la moglie in Germania.\nDopo la morte di Enrico VIII (1547) e quella del suo successore Edoardo VI (1553), sal\u00ec al trono Maria I, figlia di primo letto di Enrico VIII. Con lei ci fu un tentativo di restaurazione del cattolicesimo, operato con una ferrea politica persecutoria, che caus\u00f2 la condanna al rogo di oltre 250 persone, tra cui l'arcivescovo Thomas Cranmer (1556). Nella sua durezza, la regina fu appoggiata dal nuovo titolare di Canterbury, il cardinale Reginald Pole. Entrambi morirono nel novembre 1558, a pochi giorni di distanza l'uno dall'altra.\nReginald Pole \u00e8 stato l'ultimo arcivescovo di Canterbury in comunione con la Santa Sede. La nuova regina, Elisabetta I, nomin\u00f2 nel 1559 sulla sede primaziale inglese Matthew Parker, con il quale inizia la serie, ininterrotta fino ad oggi, di arcivescovi anglicani.\nAl momento della rottura della comunione con Roma, la sede di Canterbury aveva 20 diocesi suffraganee: Bangor, Bath e Wells, Bristol, Chicester, Coventry e Lichfield, Ely, Exeter, Gloucester, Hereford, Llandaff, Lincoln, Londra, Norwich, Peterborough, Rochester, St Asaph, St David's, Salisbury, Worcester e Winchester."}
{"id": "3499963", "revid": "1456895", "url": "https://it.wikipedia.org/wiki?curid=3499963", "title": "Mackie", "text": ""}
{"id": "3499969", "revid": "217432", "url": "https://it.wikipedia.org/wiki?curid=3499969", "title": "Arik Sharon", "text": ""}
{"id": "3499971", "revid": "76965472", "url": "https://it.wikipedia.org/wiki?curid=3499971", "title": "Yoni Netanyahu", "text": ""}
{"id": "3499973", "revid": "217432", "url": "https://it.wikipedia.org/wiki?curid=3499973", "title": "Bibi Netanyahu", "text": ""}
{"id": "3499979", "revid": "767487", "url": "https://it.wikipedia.org/wiki?curid=3499979", "title": "Eyes of Youth", "text": "Eyes of Youth \u00e8 un film muto del 1919 diretto da Albert Parker e interpretato da Clara Kimball Young, Gareth Hughes, Pauline Starke.In un piccolo ruolo, alla fine del film, appare Rodolfo Valentino.Nel 1920, fu girata un'altra versione dallo stesso titolo \"Eyes of Youth\", con protagonista Abbie Mitchell.\nLa sceneggiatura di Albert Parker si basa su \"Eyes of Youth\", lavoro teatrale di Max Marcin e Charles Guernon andato in scena a New York il 22 agosto 1917.\nNel 1927, Alan Parker riprese la commedia di Marcin e Guernon per un remake del film, che, interpretato da Gloria Swanson, prese il titolo \"Gli amori di Sonia\".\nTrama.\nGina Ashling, in seguito ai problemi finanziari del padre, pensa di prendere marito. Ma \u00e8 indecisa fra tre possibilit\u00e0: sposare un uomo ricco, sposare l'uomo che ama, intraprendere la carriera di cantante d'opera. Uno yogi indiano le mostra in una sfera di cristallo il suo futuro che cambia in ragione della scelta che far\u00e0. Le vie del dovere, dell'ambizione e della ricchezza la portano sempre all'infelicit\u00e0.\nIl dovere la vede diventare una diligente insegnante di scuola. L'ambizione la porta al successo, ma raggiunto solo a prezzo dell'onore. La ricerca della ricchezza, la trova sposata con un ricco uomo d'affari. Per\u00f2 finisce per tradire il marito che chiede il divorzio.\nGina, alla fine, decide di seguire la strada che le indica il cuore e sposa l'uomo che ama.\nProduzione.\nIl film fu prodotto dalla Harry Garson Productions. Fu girato in California: a San Francisco, con riprese ai docks e sul mare, e a Los Angeles.\nDistribuzione.\nDistribuito dalla Equity Pictures Corporation, il film - presentato da Harry Garson - usc\u00ec in sala il 30 novembre dopo una prima tenuta il 26 ottobre 1919. Del film esiste un positivo in 16\u00a0mm. Negli USA ne sono uscite delle versioni in VHS e un DVD distribuito nel 2006 dalla Grapevine. Nel dicembre 2000, la Image Entertainment ne aveva inserito un estratto di una decina di minuti in un DVD in NTSC dove presentava anche un altro film con Rodolfo Valentino, \"L'avventuriero\" (\"The Married Virgin\").\nData di uscita.\nIMDb\nAlias"}
{"id": "3499980", "revid": "590", "url": "https://it.wikipedia.org/wiki?curid=3499980", "title": "Stazione di Torino Porta Susa sotterranea", "text": ""}
{"id": "3499985", "revid": "113149365", "url": "https://it.wikipedia.org/wiki?curid=3499985", "title": "Lumi\u00e8re (Kiddy Grade)", "text": " \u00e8 un personaggio immaginario della serie manga e anime \"Kiddy Grade\" creata dallo studio Gonzo e g\u00edmik.\nIl personaggio.\nLumi\u00e8re \u00e8 una receptionist del GOTT ed un membro dell'ES, insieme alla sua collega \u00c9clair. Lumi\u00e8re ha scarsissime, o quasi nulle, abilit\u00e0 fisiche, ed il suo punto di forza \u00e8 la sua intelligenza e la sua abilit\u00e0 nell'uso dei computer. Bench\u00e9 sia pi\u00f9 giovane di \u00c9clair, Lumi\u00e9re tende ad essere generalmente pi\u00f9 matura dell'amica anche negli atteggiamenti, nel mondo di vestirsi e nelle preferenze. Anche per questa ragione, tenta spesso di convincere \u00c9clair a comportarsi in modo pi\u00f9 femminile. Oltre ad \u00c9clair, Lumiere \u00e8 molto amica anche dell'unit\u00e0 di intelligenza artificiale dell'astronave \"La Muse\", Wirbelwind, che lei stessa ha creato.\nLumi\u00e9re \u00e8 in grado di prendere il controllo di qualsiasi circuito elettrico soltanto toccandolo. \u00c8 inoltre in grado di utilizzare oggetti da grande distanza attraverso l'utilizzo di naniti, e pu\u00f2 addirittura ricreare mini riproduzioni di s\u00e9 stessa per avere degli aiuti nelle sue missioni di ricerca dati. I suoi poteri sono cos\u00ec illimitati da permetterle di infrangere oltre 3786 firewall in meno di dieci minuti o persino prendere il controllo dell'ecosistema di un pianeta. Nonostante la sua grande intelligenza per\u00f2, la totale incapacit\u00e0 di difendersi fisicamente ha posto pi\u00f9 di una volta Lumi\u00e9re in pericolo di vita.\nLumi\u00e8re \u00e8 stata oggetto di numerose rinascite nel corso degli ultimi duecento anni, ma a differenza di \u00c9clair, non ha mai perso del tutto la memoria, cosa che spiegano la sua grande esperienza e maturit\u00e0. Non \u00e8 stato mai chiarito se le due sono rinate contemporaneamente o in occasioni differenti, ma in un flashback, si vede Lumi\u00e8re mostrare ad \u00c9clair le corde intorno al GOTT dopo che \u00c9clair aveva perduto la memoria. Il vero potere della ragazza, l'abilit\u00e0 di classe G \"Particle\" le permette di prendere il controllo della materia a livello subatomico. Verso la fine della serie, Lumi\u00e8re viene uccisa ed i suoi poteri assorbiti da Dvergr durante l'assalto al quartier generale del GOTT, ma viene poi ricreata da Eclipse in seguito, utilizzando il proprio potere del \"Quantum Leap\"."}
{"id": "3499986", "revid": "84184", "url": "https://it.wikipedia.org/wiki?curid=3499986", "title": "Premio Sakurai", "text": "Il Premio J. J. Sakurai per la fisica teorica delle particelle, \u00e8 assegnato dalla American Physical Society al suo incontro di Aprile annuale (\"April Meeting\"), e premia i risultati teorici pi\u00f9 importanti della teoria della fisica delle particelle.\nIl premio consiste in un importo in denaro, un certificato che cita i contributi riconosciuti dal premio e il rimborso del viaggio per la partecipazione alla premiazione. Il premio \u00e8 sovvenzionato dalla famiglia e dagli amici del fisico teorico delle particelle J. J. Sakurai.\nIl premio \u00e8 stato assegnato annualmente dal 1985.\nLista dei premiati.\nCome riporta il sito ufficiale, i premiati sono stati i seguenti:"}
{"id": "3499988", "revid": "155634", "url": "https://it.wikipedia.org/wiki?curid=3499988", "title": "S\u00e9bastien Pichot", "text": "Biografia.\nAttivo in gare FIS dal dicembre del 1996, Pichot esord\u00ec in Coppa Europa il 25 gennaio 2001 a Courchevel in slalom gigante (49\u00ba) e in Coppa del Mondo il 14 dicembre 2003, partecipando all'impegnativo slalom gigante della Val Badia senza qualificarsi per la seconda manche. Il 9 gennaio 2007 conquist\u00f2 il primo podio in Coppa Europa, piazzandosi al 2\u00ba posto nello slalom gigante di Serre Chevalier alle spalle dell'austriaco Philipp Sch\u00f6rghofer; concluse la stagione al 9\u00ba posto nella classifica assoluta e al 6\u00ba in quella di slalom gigante.\nL'11 dicembre 2009 ottenne a Val-d'Is\u00e8re in supercombinata il suo miglior piazzamento in Coppa del Mondo, arrivando 13\u00ba; nel prosieguo della carriera replic\u00f2 altre due volte tale risultato. L'8 marzo 2010 conquist\u00f2 a Kranjska Gora in slalom gigante il suo ultimo podio in Coppa Europa (3\u00ba) e il 18 gennaio 2013 disput\u00f2 la sua ultima gara in Coppa del Mondo, la supercombinata di Wengen (16\u00ba). Si ritir\u00f2 durante la stagione 2013-2014 e la sua ultima gara fu una supercombinata FIS disputata il 6 gennaio a Tignes, non completata da Pichot; in carriera non prese parte a rassegne olimpiche o iridate."}
{"id": "3499989", "revid": "1305772", "url": "https://it.wikipedia.org/wiki?curid=3499989", "title": "Antica diocesi di Exeter", "text": "La diocesi di Exeter (in latino: \"Dioecesis Exoniensis\") \u00e8 una sede soppressa della Chiesa cattolica.\nTerritorio.\nLa diocesi comprendeva la Cornovaglia ed il Devon.\nSede vescovile era la citt\u00e0 di Exeter, dove fungeva da cattedrale la chiesa di San Pietro.\nLa diocesi era suddivisa in quattro arcidiaconati: Exeter, Cornovaglia, Totnes e Barnstaple.\nStoria.\nLa storia del cristianesimo nel sud-ovest dell'Inghilterra \u00e8 ancora avvolta nell'oscurit\u00e0. Agli inizi del X secolo questa regione fu suddivisa in due diocesi, separandone il territorio dalla diocesi di Sherborne: la diocesi di Devon con sede dapprima a Tawton e poi a Crediton; e la diocesi di Cornovaglia con sede a St Germans.\nAttorno al 1040, alla morte dell'ultimo vescovo di Cornovaglia, Burwold, la sede fu unita con Devon. Attorno al 1050 il vescovo di Devon e Cornovaglia, Leofric, trasfer\u00ec la sede episcopale da Crediton a Exeter.\nNel 1112 il vescovo William Warelwast inizi\u00f2 la costruzione della cattedrale, che fu ultimata durante l'episcopato di John Grandisson nel XIV secolo.\nL'ultimo vescovo di Exeter in comunione con la Santa Sede, James Turberville, fu deposto dalla regina Elisabetta nel 1559 e mor\u00ec nello stesso anno, il 1\u00ba novembre."}
{"id": "3499991", "revid": "767487", "url": "https://it.wikipedia.org/wiki?curid=3499991", "title": "Locomotive SFAI 301-311", "text": "Le locomotive 301 \u00f7 311 delle Strade Ferrate dell'Alta Italia erano un gruppo di locomotive a vapore derivato dalla trasformazione di alcune macchine della serie 31 \u00f7 80.\nLe macchine, costruite da Stephenson nel 1857-1858 con rodiggio 1-1-1, vennero modificate con il montaggio di un nuovo forno, per l'alimentazione a litantrace. Contemporaneamente il rodiggio venne modificato in 1-2-0, per aumentare la forza di trazione.\nInizialmente (dal 1877 al 1882) furono trasformate 6 macchine, numerate da 292 a 297; successivamente (1884-1885) furono realizzate altre 5 macchine (4 da trasformazione e 1 costruita \"ex novo\"), riclassificando l'intero gruppo come 301 \u00f7 311.\nNel 1885, con la creazione delle grandi reti nazionali, le macchine vennero inglobate nel parco della Rete Adriatica, che le classific\u00f2 nel gruppo 110 con i numeri 1101 \u00f7 1111; furono tutte demolite prima del 1905, non pervenendo cos\u00ec alle Ferrovie dello Stato."}
{"id": "3499992", "revid": "764555", "url": "https://it.wikipedia.org/wiki?curid=3499992", "title": "Locomotiva RA 110", "text": ""}
{"id": "3499998", "revid": "729019", "url": "https://it.wikipedia.org/wiki?curid=3499998", "title": "Euro Media France", "text": "La Soci\u00e9t\u00e9 fran\u00e7aise de production (SFP) \u00e8 un importante attore del mercato audiovisivo e cinematografico francese. Originariamente impresa pubblica di produzione e creazione dell'ORTF, \u00e8 stata privatizzata nel 2001, ed \u00e8 stata presa dal gruppo Euro Media T\u00e9l\u00e9vision associato al Gruppo Bollor\u00e9. Ha sede a Bry-sur-Marne."}
{"id": "3500002", "revid": "83531", "url": "https://it.wikipedia.org/wiki?curid=3500002", "title": "Eugenia Burzio", "text": "Biografia.\nNata da genitori chieresi, si form\u00f2, ancora bambina, come strumentista, studiando pianoforte e violino. Cominci\u00f2 ad esibirsi a soli nove anni come violinista e in seguito entr\u00f2 al Regio Conservatorio di Milano intraprendendo lo studio del canto.\nNel 1900, non ancora diciottenne, debutt\u00f2 al Teatro Vittorio Emanuele (oggi Auditorium RAI) di Torino nel ruolo di Santuzza con la \"Cavalleria rusticana\" di Mascagni. Il successo fu immediato e si amplific\u00f2 negli anni successivi, nei quali Eugenia si and\u00f2 affermando come interprete lirico-drammatica, secondo i dettami allora in voga della scuola verista.\nLa sua consacrazione a diva del melodramma fu decretata dal successo ottenuto al Teatro Regio di Parma nel 1904, con l'impegnativo ruolo di Leonora nella \"Forza del destino\" di Verdi.\nDue anni dopo cominci\u00f2 a collaborare con la Scala di Milano, spesso sotto la direzione del maestro Arturo Toscanini, interpretando fra l'altro due nuove opere in prima rappresentazione: \"La figlia di Jorio\" di Alberto Franchetti, su libretto dello stesso D'Annunzio, e \"Risurrezione\" di Franco Alfano, tratta dall'omonimo romanzo di Tolstoj.\nPur non disdegnando ruoli del repertorio classico e romantico (\"Armide\" di Gluck, \"Norma\" di Bellini, \"La Favorita\" di Donizetti), spost\u00f2 la sua attenzione, soprattutto nella seconda met\u00e0 della sua carriera, su opere di clima verista, pi\u00f9 adatte al suo temperamento focoso e al suo magnetismo sulla scena, come \"La fanciulla del West\" di Puccini e \"Goffredo Mameli\" di Leoncavallo.\nFuori dall'Italia si esib\u00ec in Sud America e in Russia.\nNel 1919 si ritir\u00f2 dalle scene con la \"Marion Delorme\" di Ponchielli. Dopo aver assunto la direzione del periodico teatrale \"Comoedia\", mor\u00ec a soli quarant'anni per insufficienza renale e fu sepolta nel cimitero di Chieri.\nEugenia Burzio \u00e8 una delle prime artiste ad aver lasciato un congruo numero di registrazioni, realizzate a Milano tra il 1905 e il 1916 con i primi rudimentali sistemi di incisione fonografica. Molte di queste testimonianze sonore sono oggi disponibili anche su supporto CD."}
{"id": "3500003", "revid": "111493906", "url": "https://it.wikipedia.org/wiki?curid=3500003", "title": "Bushel", "text": "Il bushel (in italiano \"staio\", plurale \"staia\") \u00e8 la misura di capacit\u00e0 per aridi e liquidi usata nel Regno Unito e per soli aridi negli USA e in Canada, corrispondente a circa 35,239 litri. Negli Stati Uniti, per convenzione, un bushel equivale a 27,216\u00a0kg di grano; 25,4\u00a0kg di mais; 21,772\u00a0kg di orzo; 25,301\u00a0kg di segale; 14,515\u00a0kg di avena; 27,216\u00a0kg di soia."}
{"id": "3500004", "revid": "132266", "url": "https://it.wikipedia.org/wiki?curid=3500004", "title": "Battaglia di el Gazala", "text": ""}
{"id": "3500005", "revid": "217432", "url": "https://it.wikipedia.org/wiki?curid=3500005", "title": "Neoliberista", "text": ""}
{"id": "3500006", "revid": "287204", "url": "https://it.wikipedia.org/wiki?curid=3500006", "title": "Sergio Agnoli", "text": "\u00c8 stato un pluricampione Master WMA in atletica master. Ha corso per il \"Running Club Maratona di Roma\", squadra podistica romana in cui militano gli organizzatori della Maratona di Roma. Ha iniziato l'attivit\u00e0 sportiva agonistica all'et\u00e0 di 60 anni, nel 1986.\nBiografia.\nCarriera sportiva.\nDa giovane non pratic\u00f2 sport esclusa la parentesi del servizio militare svolto ad Asiago nell'anno 1948, dove vinse una gara di 15\u00a0km di sci di fondo di livello nazionale.\nDopo una lunghissima pausa di inattivit\u00e0 sportiva riprese ad allenarsi nel 1986 con la corsa a Roma nel parco di Villa Doria Pamphilj.\nIn quell'anno partecipa alla Maratona di New York, concludendola con il tempo di 3 ore e 19 minuti.\nNel 1987 partecipa alla maratona di Roma, concludendola con il tempo di 2h58'2\". Successivamente ha partecipato alla mezza maratona di Roma-Ostia.\nNel 2003 \u00e8 stato insignito, come atleta nazionale dell'anno, del premio Sabazia dell'Unione Nazionale Veterani dello Sport.\nHa ricevuto il premio \"Romano Pontisso\" del 2005 dal Comitato Provinciale CONI di Roma, \"per il grande contributo dato allo sport romano\".\nSempre nello stesso anno ha stabilito il primato mondiale per la categoria Master M80 di mezza maratona nella gara Roma-Ostia con il tempo di 1h 42'24\".\nNel 2011, nei Campionati Master di Societ\u00e0 FIDAL esordisce nella specialit\u00e0 della marcia realizzando nei 5000\u00a0m in pista il migliore tempo italiano sulla distanza (39' 00\"97) per la categoria Master M85."}
{"id": "3500007", "revid": "599013", "url": "https://it.wikipedia.org/wiki?curid=3500007", "title": "Andrea Petitpierre", "text": "Bresciano d'origine svizzera, ha allenato principalmente nel femminile guidando in Serie A1 italiana Busto Arsizio, Sesto San Giovanni, Priolo e Alcamo.\nCarriera.\nInizia la sua traiettoria di allenatore in Serie B con Pavia e Milano, finch\u00e9 nel 1980 viene ingaggiato da Busto Arsizio, con cui conquista una promozione in A1 e tre stagioni nella massima serie.\nIngaggiato nel 1987-88 dall'Omsa Faenza, che conduce alla promozione dopo i play-off contro Bolzano, Bari e Gragnano. Confermato anche nella massima serie, conduce la squadra al settimo posto e ai play-off per lo scudetto contro Parma. La seconda stagione in A1 \u00e8 meno brillante ed \u00e8 conclusa all'11\u00ba posto, la terza si sfiorano i play-off e la squadra chiude nona. Si chiude cos\u00ec dopo un quadriennio l'esperienza faentina.\nContinua in seguito con Bari, Brianza, Faenza (subentra a Dario Bellandi e si qualifica per i play-off; confermato, si salva al girone dei play-out), Cesena, nel 1997-'98 al Geas, Alcamo (nel 1998-99 e nel 1999-2000, sostituito dopo Natale da Stefano Ranuzzi), Varese, Venezia, Priolo e Alessandria; allena anche nel campionato svizzero dove conquista il campionato nella stagione 2005-2006, e chiude al secondo posto nelle due stagioni seguenti con i Lugano Tigers. Torna in Italia come vice di Valter Montini alla Geas Basket.\nViene ingaggiato dal Basket Alcamo nel 2010-11. Con la societ\u00e0 trapanese ottiene la promozione in A1 al termine dei play-off. Nella stagione 2011/2012, dopo cinque sconfitte nelle prime cinque giornate di campionato ed l'eliminazione in Coppa Italia contro Priolo, Andrea Petipierre in accordo con la societ\u00e0 trapanese lascia la panchina dell'Alcamo. A sorpresa, per\u00f2, dopo le dimissioni di Giuseppe Barbara al termine di gara-1 dei play-out, \u00e8 richiamato dalla dirigenza alcamese, anche in prospettiva futura, ma poi la societ\u00e0 fallisce.\nNel 2013-14 \u00e8 chiamato un'altra volta in Svizzera, ancora dai Lugano Tigers.\n\u00c8 stato anche allenatore della Nazionale svizzera Under 20 maschile."}
{"id": "3500014", "revid": "21880", "url": "https://it.wikipedia.org/wiki?curid=3500014", "title": "William Thiselton-Dyer", "text": ""}
{"id": "3500015", "revid": "21880", "url": "https://it.wikipedia.org/wiki?curid=3500015", "title": "William Turner Thiselton Dyer", "text": ""}
{"id": "3500017", "revid": "22475", "url": "https://it.wikipedia.org/wiki?curid=3500017", "title": "Il libro dei morti (Child e Preston)", "text": "Il libro dei morti \u00e8 un romanzo di Lincoln Child e Douglas Preston.\n\u00c8 in ordine cronologico, la settima avventura che ha per protagonista l'agente dell'FBI Aloysius Pendergast, la terza e ultima della \"Trilogia di Diogene\".\nTrama.\nLa trama prosegue dalla fine del libro precedente \"La danza della morte\".\nAl Museo di Storia naturale di New York viene recapitato un pacco pieno di frammenti di diamanti, ovvero l'intera collezione del museo. Quando i media lo scoprono e fanno scoppiare lo scandalo, i responsabili del museo decidono di riaprire al pubblico la Tomba di Senef, perfetta ricostruzione di un tempio egizio sigillato a causa di una presunta maledizione. Grazie alla donazione di un anonimo finanziatore, allestiscono uno spettacolo che ricrei dal vivo il saccheggio della tomba a opera di sacerdoti profanatori, sorpresi dalla resurrezione della mummia. Ma alcuni addetti ai lavori impazziscono e sviluppano comportamenti violenti che portano addirittura all'omicidio. Nessuno per\u00f2 sospetta di essere una semplice pedina in mano a un vero e proprio genio del male: Diogenes Pendergast, il killer psicopatico che vuole lanciare l'ennesima sfida contro la citt\u00e0 e soprattutto contro il fratello, l'agente dell'FBI Aloysius Pendergast.\nPersonaggi principali.\nAloysius Pendergast: agente dell'FBI\nVincent D'Agosta: tenente della polizia di New York\nLaura Hayward: capitano della polizia di New York\nDiogenes Pendergast: squilibrato fratello ed antagonista di Aloysius\nWilliam Smithback: giornalista del New York Times\nNora Kelly: curatrice del Museo di Storia Naturale di New York e moglie di Smithback"}
{"id": "3500020", "revid": "1573940", "url": "https://it.wikipedia.org/wiki?curid=3500020", "title": "Neaetha", "text": "Neaetha \u00e8 un genere di ragni appartenente alla famiglia Salticidae.\nDistribuzione.\nLe 11 specie oggi note di questo genere sono state rinvenute in Africa, in Medio Oriente, nei paesi mediterranei, in Germania e nell'Azerbaigian.\nIn Italia sono state reperite 2 specie di questo genere\nTassonomia.\nA dicembre 2010, si compone di 11 specie:"}
{"id": "3500022", "revid": "21880", "url": "https://it.wikipedia.org/wiki?curid=3500022", "title": "William Thiselton Dyer", "text": ""}
{"id": "3500027", "revid": "1776051", "url": "https://it.wikipedia.org/wiki?curid=3500027", "title": "Gaudenzio (vescovo di Pisa)", "text": "Gaudenzio \u00e8 il primo vescovo di Pisa di cui sia noto il nome, anche se potrebbe avere avuto dei predecessori il cui nome non si \u00e8 tramandato.\nBiografia.\nIl vescovo Gaudenzio prese parte il 2 ottobre 313 al sinodo romano convocato da papa Milziade, sulla controversia tra il vescovo Ceciliano di Cartagine e lo scismatico Donato.\nLo stesso Gaudenzio sarebbe intervenuto anche al sinodo romano del 324 indetto da papa Silvestro I, il quale tuttavia \u00e8 ritenuto dalla critica storica un falso.\nQuesto antico vescovo \u00e8 ricordato come beato."}
{"id": "3500030", "revid": "21880", "url": "https://it.wikipedia.org/wiki?curid=3500030", "title": "Ferdinand von M\u00fcller", "text": ""}
{"id": "3500031", "revid": "767487", "url": "https://it.wikipedia.org/wiki?curid=3500031", "title": "Luis Antonio Ferreyra", "text": "Caratteristiche tecniche.\nDifensore, il suo ruolo abituale era quello di centrale sinistro nel 2-3-5; affianc\u00f2 sovente Ricardo Vaghi.\nCarriera.\nClub.\nFormatosi calcisticamente nell'Excursionistas, si trasfer\u00ec al River Plate nel 1940, debuttandovi nello stesso anno. Fu il titolare nel ruolo di difensore sinistro della \"M\u00e1quina\" al suo primo anno al club, vincendo il campionato del 1941. A fianco del centrale destro Vaghi form\u00f2 una coppia difensiva affiatata e apprezzata, fino a quando non sub\u00ec un infortunio che costrinse la dirigenza del club a cercare un sostituto: fu Eduardo Enrique Rodr\u00edguez, dell'Estudiantes di La Plata, a rimpiazzare Ferreyra. Con Rodr\u00edguez nel suo ruolo, Ferreyra trov\u00f2 meno spazio, e torn\u00f2 titolare nel 1947, vincendo il titolo nazionale. In seguito, segu\u00ec molti suoi connazionali in Colombia, attirato dai remunerativi compensi del cosiddetto \"El Dorado\"."}
{"id": "3500042", "revid": "308179", "url": "https://it.wikipedia.org/wiki?curid=3500042", "title": "Dardiglione", "text": ""}
{"id": "3500044", "revid": "764555", "url": "https://it.wikipedia.org/wiki?curid=3500044", "title": "Locomotiva FS 102", "text": ""}
{"id": "3500047", "revid": "123439698", "url": "https://it.wikipedia.org/wiki?curid=3500047", "title": "Dog Whisperer - Uno psicologo da cani", "text": "Dog Whisperer - Uno psicologo da cani \u00e8 un reality show che segue il lavoro di C\u00e9sar Mill\u00e1n nel campo della riabilitazione canina. La serie ha debuttato il 13 settembre 2004 su National Geographic Channel. \u00c8 anche conosciuta con il titolo di \"Dog Whisperer with Cesar Millan\" o \"The Dog Whisperer\", al di fuori degli Stati Uniti ed al 2011 ha raggiunto la sua settima stagione ed \u00e8 trasmessa in oltre ottanta nazioni in tutto il mondo.\nIl programma dimostra la filosofia di Cesar Millan, secondo il quale cani in salute ed equilibrati richiedono una forte leadership dai loro padroni, nella forma di esercizio, disciplina ed affetto (in questo ordine), con Millan che mostra come i padroni possano raggiungere l'obiettivo e mantenere un ruolo di leader nei confronti dei propri cani. Il programma evidenzia l'opera di riabilitazione dei cani di Millan, e non \u00e8 concepito come una guida di addestramento del cane.\nAl debutto della sesta stagione di \"Dog Whisperer\", un articolo del \"New York Times\" ha stimato una media di ascolti di undici milioni di spettatori settimanali solo in America.\nStoria.\nNel 2002, dopo essere apparso in un articolo di un giornale, Millan ricevette offerte da numerosi produttori, e scelse di lavorare con Sheila Emery e Kay Sumner. I tre collaborarono con MPH Entertainment, Inc. che era stato in passato coinvolto nella creazione di numerosi reality show di successo, per produrre un episodio pilota. I produttori inizialmente contattarono Animal Planet, ma il Network non and\u00f2 oltre la produzione di un episodio pilota. National Geographic Channel invece mostr\u00f2 serio interesse nel progetto e commission\u00f2 ventisei episodi di mezzora, a condizione che fosse la MPH a finanziare le trasmissioni. Grazie a questo accordo MPH ed Emery/Sumner hanno potuto mantenere pieni diritti sul programma e sulle raccolte per l'home video, mentre la rete mantiene il controllo della trasmissione del programma negli Stati Uniti ed in Canada.. Il nome del programma \u00e8 simile a quello del libro \"The Dog Whisperer\" scritto nel 1999 dall'addestratore di cani Paul Owens. Tuttavia, Owens ha preso le distanze da Millan e dalla trasmissione, e fa riferimento a se stesso come \"the original dog whisperer\".\nLe trasmissioni di \"Dog Whisperer\" sono iniziate nel 2004, e gradualmente hanno guadagnato audience ed attenzione attraverso il passaparola. Per la prima stagione, la serie non era posizionata nella fascia del prime time ed il canale aveva fatto poco per promuovere lo show. Tuttavia, durante la seconda stagione il programma \u00e8 stato allungato ad un'ora di durata e spostato in prima serata. Nel 2009 National Geographic Channel ha preso un accordo con la Fox per trasmettere la serie nell'autunno del 2010, spostando il programma su un canale con un pubblico di circa 120 milioni di famiglie. Un giornalista del The Times ha chiesto a Cesar Millan relativamente alle motivazione per la produzione del programma, ed ha riportato la risposta, \"L'obiettivo che Dio ed io abbiamo insieme \u00e8 la trasformazione del mondo intero attraverso un cane.\"\nFormat.\nOgni episodio di \"Dog Whisperer - Uno psicologo da cani\" inizia con la frase: \"Non eseguite queste tecniche da soli senza la consulenza di un professionista\", e dopo agli spettatori viene presentato il cane (o i cani) in difficolt\u00e0, ed i loro proprietari, attraverso filmati casalinghi in cui viene mostrata qual \u00e8 la problematicit\u00e0 del cane. Una voce narrante descrive la situazione brevemente, intervallandosi con i racconti dei proprietari, sino all'arrivo di Cesar Millan, che presumibilmente non conosce nulla sul cane che deve riabilitare. Millan intervista i proprietari e si fa spiegare le problematiche del cane. Millan solitamente poi offre suggerimenti su come i proprietari possono modificare le proprie abitudini per diventare dei \"capobranco\" per i propri cani, e poi dimostra loro come effettivamente il comportamento del cane risulter\u00e0 alterato, normalmente di fronte allo stupore del padrone del cane. Millan spesso porta uno o pi\u00f9 dei propri cani durante le sedute di allenamento, che Millan descrive come il trasferimento di \"energia bilanciata\" di un altro cane. In alcuni casi, il cane viene portato presso il centro psicologico canino di Millan, dove rimane con i cani di Millan per alcuni giorni o settimane."}
{"id": "3500050", "revid": "767487", "url": "https://it.wikipedia.org/wiki?curid=3500050", "title": "NCAA Division I", "text": ""}
{"id": "3500051", "revid": "10125", "url": "https://it.wikipedia.org/wiki?curid=3500051", "title": "Rana ridibunda", "text": ""}
{"id": "3500052", "revid": "1953061", "url": "https://it.wikipedia.org/wiki?curid=3500052", "title": "Antica diocesi di Lincoln", "text": "La diocesi di Lincoln (in latino: \"Dioecesis Lincolniensis\") \u00e8 una sede soppressa della Chiesa cattolica.\nTerritorio.\nLa diocesi comprendeva la zona centro-orientale dell'Inghilterra.\nSede vescovile era la citt\u00e0 di Lincoln, dove fungeva da cattedrale la chiesa della Beata Vergine Maria.\nLa diocesi era suddivisa in otto arcidiaconati: Lincoln, Huntingdon, Northampton, Leicester, Oxford, Buckingham, Bedford e Stow.\nStoria.\nLe diocesi anglosassoni di Lindsey e Leicester furono erette verso la fine del VII secolo (680 circa) ricavandone il territorio dalla diocesi di Lichfield (in seguito denominata diocesi di Coventry e Lichfield). Esse erano incluse nel vasto regno di Mercia.\nLa diocesi di Lindsey aveva la sua sede a \"Sidnacester\", localit\u00e0 ancora oggi non ben identificata. Gli autori parlano di cinque possibili identificazioni: Lincoln, Caistor, Louth, Horncastle e Stow, tutte collocate nel Lincolnshire.\nTra l'869 e l'888 la sede di Leicester fu trasferita a Dorchester (oggi nell'Oxfordshire) per sfuggire alle distruzioni norvegesi. Attorno al 971 la diocesi di Lindsey, vacante da tempo a causa degli sconvolgimenti causati dalle devastazioni operate dai Vichinghi danesi (\"Danelaw\"), fu unita a quella di Dorchester.\nDopo l'arrivo dei Normanni, nel 1078 (o 1072) circa il vescovo R\u00e9mi de F\u00e9camp trasfer\u00ec la sede della diocesi da Dorchester a Lincoln.\nNel 1108 cedette una porzione di territorio a vantaggio dell'erezione della diocesi di Ely.\nNel 1541 cedette ulteriori porzioni di territorio a vantaggio dell'erezione delle diocesi di Oxford e Peterborough.\nL'ultimo vescovo cattolico di Lincoln, Thomas Watson, fu deposto dalla regina Elisabetta il 25 giugno 1559. Con la sua morte, avvenuta a fine settembre del 1584, aveva termine l'antica gerarchia inglese."}
{"id": "3500053", "revid": "1776051", "url": "https://it.wikipedia.org/wiki?curid=3500053", "title": "Giovanni (vescovo di Pisa)", "text": "Biografia.\nIndicato come \"Giovanni I\", in quanto primo di una serie di quattro vescovi con lo stesso nome, \u00e8 il terzo vescovo di Pisa secondo le cronotassi tradizionali e il secondo del quale si ha testimonianza storica, dopo Gaudenzio..\nIl vescovo Giovanni \u00e8 attestato attorno al 493/494 ed \u00e8 menzionato in un'epistola di papa Gelasio I, il quale gli scrisse per invitarlo a restituire un calice che era stato sottratto dal suo predecessore a una chiesa della diocesi.\nDopo Giovanni non si avranno pi\u00f9 notizie di un presule pisano fino alla met\u00e0 del VII secolo con Alessandro, se si esclude un anonimo vescovo ricordato nel 556."}
{"id": "3500059", "revid": "1573940", "url": "https://it.wikipedia.org/wiki?curid=3500059", "title": "Sibianor", "text": "Sibianor \u00e8 un genere di ragni appartenente alla famiglia Salticidae.\nCaratteristiche.\nPer affinit\u00e0 e peculiarit\u00e0 in comune questo genere \u00e8 strettamente correlato con Bianor .\nDistribuzione.\nLe 15 specie oggi note di questo genere sono state rinvenute nella regione paleartica, in Asia centrale e orientale e in Kenya e Botswana.\nIn Italia sono state reperite due specie di questo genere\nTassonomia.\nNell'istituire questo genere nel 2001, l'aracnologo Dmitri Logunov analizz\u00f2 e determin\u00f2 come specie tipo gli esemplari di \"Bianor aurocinctus\" .\nA dicembre 2010, si compone di 15 specie:"}
{"id": "3500060", "revid": "339392", "url": "https://it.wikipedia.org/wiki?curid=3500060", "title": "Jinksie", "text": ""}
{"id": "3500063", "revid": "110157", "url": "https://it.wikipedia.org/wiki?curid=3500063", "title": "Oratorio di Santa Caterina d'Alessandria (Blenio)", "text": "L'oratorio di Santa Caterina d'Alessandria \u00e8 situato a Ponto Aquilesco, localit\u00e0 nel territorio di Blenio.\nStoria.\nFu edificato prima del 1471, e forse ampliato nel 1613.\nDescrizione.\nSopra il portale d'ingresso \u00e8 collocato un dipinto murale con l'immagine della \"Santa titolare\".\nAll'interno custodisce affreschi del 1615 con iscrizioni relative ai committenti, opere di un artista locale. Gli affreschi del coro sono attribuiti alla bottega di Giovanni Battista Tarilli di Cureglia."}
{"id": "3500065", "revid": "1573940", "url": "https://it.wikipedia.org/wiki?curid=3500065", "title": "Random Walk", "text": " \u00e8 un manga sh\u014djo realizzato da Wataru Yoshizumi, presentato in Giappone inizialmente sulla rivista \"Ribon\" della Sh\u016beisha viene in seguito raccolto in tre \"tank\u014dbon\".\nIn Italia \u00e8 stato acquistato e pubblicato dalla Panini Comics in sei volumi.\nTrama.\nLa storia narra le vicende sentimentali di Yuka Kunitomo, una ragazza di quindici anni molto allegra e alla ricerca del vero amore."}
{"id": "3500068", "revid": "108381776", "url": "https://it.wikipedia.org/wiki?curid=3500068", "title": "Giuditta e la sua ancella con la testa di Oloferne", "text": "Giuditta e la sua ancella con la testa di Oloferne \u00e8 un dipinto a olio su tavola (27x20 cm) di Correggio, databile al 1510 circa e conservato nel Mus\u00e9e des Beaux-Arts di Strasburgo.\nStoria.\nLe prime notizie certe sull'opera risalgono appena al 1892, quando Henry Bode la acquist\u00f2 a Londra per il museo di Strasburgo, catalogandola subito come lavoro del Correggio. Possibile, ma non verificabile con esattezza, \u00e8 che si tratti della Giuditta \u201cmezza figura, finta di notte\u201d in un inventario Gonzaga del 1627 e analogamente esistono alcune menzioni nel Settecento di un\"'Erodiade\" di Correggio scambiata probabilmente col soggetto di questa tavoletta.\nLa datazione alla prima attivit\u00e0 del pittore si basa su alcuni dettagli, come l'acconciatura della protagonista.\nDescrizione e stile.\nL'opera, nata probabilmente come esercizio privato del giovane pittore, descrive un tema spesso rappresentato da Andrea Mantegna, il pittore che, negli ultimi anni di vita, fu importante maestro di Correggio. A differenza delle numerose redazioni del tema di Mantegna per\u00f2, Correggio strinse il campo attorno alle due figure principali, Giuditta, l'eroina biblica che mette senza esitazioni la testa del decapitato tiranno Oloferne in un sacco, e l'ancella di colore che tiene il sacco e la fiaccola. Inedita \u00e8 inoltre l'ambientazione, un notturno con fonte di luce interna, uno dei primi pienamente convincenti dell'arte italiana, se non il primo in assoluto. Esperimenti del genere furono alla base della produzione dei celebri \"notturni\" di Caravaggio.\nL'interesse per il buio e per le figure che vi emergono dolcemente dovette essere ispirato dalle opere di Leonardo da Vinci e dal suo gentile sfumato, che Correggio arricch\u00ec per\u00f2 di colori pi\u00f9 corposi, alla veneziana. Giuditta ha un profilo di bellezza ideale, che si ritrover\u00e0 in altre opere dell'artista (come la Madonna nell'\"Adorazione dei Magi\" di Brera): \u00e8 rappresentata come una dama con una fine acconciatura, coi capelli annodati dietro la nuca e alcune ciocche ricciolute che ricadono sulle spalle; la bocca dischiusa, come se stesse impartendo istruzioni alla serva. La veste \u00e8 di un giallo chiaro, sopra la camicia bianca scollata, e con un mantello verde scuro che pende dalla spalla sinistra. Particolare accento \u00e8 posto nella sua mano che tiene per i capelli, e con decisione priva di qualsiasi esitazione, la testa mozzata del tiranno, dipinta in penombra e di un colorito mortale. Il volto dell'ancella, cos\u00ec espressivo, segna un marcato contrasto tra la bellezza di Giuditta e la caricata negritudine delle sue fattezze, con il naso dilatato oltre misura e gli occhi esotici: si tratta sicuramente di un brano studiato dal vero e poi reinterpretato in maniera ai limiti del caricaturale."}
{"id": "3500069", "revid": "1573940", "url": "https://it.wikipedia.org/wiki?curid=3500069", "title": "Myliobatis aquila", "text": "L'aquila di mare (Myliobatis aquila ()) \u00e8 un pesce cartilagineo della famiglia Myliobatidae, diffuso anche nel Mediterraneo e comune nell'Adriatico.\nDescrizione.\nIl suo corpo ha la classica forma discoidale, con il diametro orizzontale pi\u00f9 largo di quello verticale; misura fino a 1,5 m di larghezza e 2,5 m di lunghezza. La testa sporge dal muso e la coda, a forma di frusta, \u00e8 lunga pi\u00f9 del doppio del corpo e presenta una spina dorsale munita di ghiandola velenifera. La pelle \u00e8 liscia e ricoperta di muco scivoloso. \nCome le razze possiede due pinne laterali molto ampie e appuntite, leggermente arcuate, la cui forma ricorda delle ali falcate (da cui il nome scientifico).\nDistribuzione e habitat.\n\u00c8 una specie costiera delle acque temperate del nord Atlantico e del mar Mediterraneo (dove \u00e8 particolarmente comune nel mar Adriatico), che vive a bassa profondit\u00e0, nuotando spesso in prossimit\u00e0 della superficie.\nBiologia.\nL'aquila di mare \u00e8 ovovivipara e pertanto partorisce individui che hanno gi\u00e0 l'aspetto degli adulti.\nLa dieta comprende sia molluschi quali gasteropodi e lamellibranchi, che crostacei come granchi e paguri.\nPesca.\nViene pescata, soprattutto nell'Adriatico, ma la carne molle e viscosa non risulta particolarmente appetibile, limitandone il consumo localmente e agli esemplari appena pescati."}
{"id": "3500071", "revid": "92723", "url": "https://it.wikipedia.org/wiki?curid=3500071", "title": "Antica diocesi di Norwich", "text": "La diocesi di Norwich (in latino: \"Dioecesis Norwicensis\") \u00e8 una sede soppressa della Chiesa cattolica in Inghilterra.\nTerritorio.\nLa diocesi si estendeva sul Norfolk, il Suffolk e parte del Cambridgeshire.\nSede vescovile era la citt\u00e0 di Norwich, dove si trova la cattedrale della Santissima Trinit\u00e0.\nEssa comprendeva oltre un migliaio di parrocchie, raggruppate in quattro arcidiaconati: Norfolk, Norwich, Suffolk (o Ipswich) e Sudbury.\nStoria.\nL'evangelizzazione del regno dell'Anglia orientale inizi\u00f2 quasi subito dopo l'arrivo dei missionari inviati nel 596 in Britannia da papa Gregorio Magno alla guida del monaco Agostino.\nMa la nuova religione pot\u00e9 consolidarsi solo quando sal\u00ec al trono Sigeberto (630-635), il quale era stato battezzato in Gallia. Questi, con il benestare dell'arcivescovo Onorio di Canterbury, chiam\u00f2 nel proprio regno il vescovo franco-burgundo san Felice, legato al monachesimo di Luxeuil e alla diocesi di Meaux, il quale fond\u00f2 nel 630 la diocesi di Dunwich (\"Domnoc\") nel sud del regno anglo-orientale (Suffolk). La missione ebbe un grande successo, e coinvolse in modo particolare i membri della famiglia reale: molte discendenti femminili infatti si distinsero per la loro vita santa e devota e spesso finirono per fondare abbazie o diventare abbadesse dei principali monasteri dell'isola.\nNella parte settentrionale del regno (Norfolk) operavano contemporaneamente dei missionari irlandesi, guidati dall'abate san Furseo e sostenuti dal re Sigeberto. I missionari si installarono in una localit\u00e0 chiamata Cnoberesburgh (oggi Burgh Castle); la missione di Furseo fu continuata dal fratello Foillano.\nQuando il vescovo Bisi si ritir\u00f2 per anzianit\u00e0 nel 673, l'arcivescovo di Canterbury Teodoro autorizz\u00f2 la divisione della diocesi di Dunwich, che dette origine alla nuova sede di Elmham, nella parte settentrionale del regno.\nDopo l'870, a seguito dell'invasione dei Vichinghi danesi e dell'instaurazione del \"Danelaw\", le due diocesi dell'Anglia orientale ebbero molto a soffrire e rimasero vacanti per alcuni decenni; l'invasione danese port\u00f2 inoltre alla distruzione di chiese e monasteri.\nRitornata la pace, pot\u00e9 essere restaurata la gerarchia. Tuttavia la sede di Dunwich fu abbandonata ed i vescovi di Elmham governarono tutta l'Anglia orientale, finch\u00e9 il vescovo Herfast, italiano di origine e cappellano di Guglielmo il Conquistatore, trasfer\u00ec la sede a Thetford. In seguito, nel 1094 circa, durante il regno di Guglielmo II, il vescovo Herbert trasfer\u00ec nuovamente la sede da Thetford a Norwich.\nNel 1096 fu iniziata la costruzione della cattedrale di Norwich, dedicata alla Santissima Trinit\u00e0, che venne ultimata nel 1145.\nL'ultimo vescovo in comunione con Roma fu John Hopton, eletto durante il periodo della restaurazione cattolica sotto la regina Maria e morto nel 1558."}
{"id": "3500072", "revid": "176990", "url": "https://it.wikipedia.org/wiki?curid=3500072", "title": "Keramoti", "text": "Keramoti () \u00e8 un ex comune della Grecia nella periferia della Macedonia orientale e Tracia di 6.039 abitanti secondo i dati del censimento 2001.\n\u00c8 stato soppresso a seguito della riforma amministrativa detta Programma Callicrate in vigore dal gennaio 2011 ed \u00e8 ora compreso nel comune di Nestos (Tracia)."}
{"id": "3500075", "revid": "110157", "url": "https://it.wikipedia.org/wiki?curid=3500075", "title": "Oreino", "text": "Oreino () \u00e8 un ex comune della Grecia nella periferia della Macedonia orientale e Tracia di 1.769 abitanti secondo i dati del censimento 2001.\n\u00c8 stato soppresso a seguito della riforma amministrativa detta Programma Callicrate in vigore dal gennaio 2011 ed \u00e8 ora compreso nel comune di Nestos (Tracia)."}
{"id": "3500077", "revid": "339392", "url": "https://it.wikipedia.org/wiki?curid=3500077", "title": "Locomotiva LOMB 1\u201335", "text": ""}
{"id": "3500078", "revid": "339392", "url": "https://it.wikipedia.org/wiki?curid=3500078", "title": "Locomotiva VEN 1\u201325", "text": ""}
{"id": "3500079", "revid": "339392", "url": "https://it.wikipedia.org/wiki?curid=3500079", "title": "Locomotiva VEN 1\u201315", "text": ""}
{"id": "3500081", "revid": "339392", "url": "https://it.wikipedia.org/wiki?curid=3500081", "title": "Locomotiva VEN 16\u201325", "text": ""}
{"id": "3500082", "revid": "110157", "url": "https://it.wikipedia.org/wiki?curid=3500082", "title": "Kushiro (fiume)", "text": "Il \u00e8 un fiume situato nell'isola di Hokkaid\u014d, in Giappone."}
{"id": "3500083", "revid": "122968328", "url": "https://it.wikipedia.org/wiki?curid=3500083", "title": "Casato di M\u00e9rode", "text": "La famiglia principesca di M\u00e9rode \u00e8 una delle pi\u00f9 importanti casate della nobilt\u00e0 belga.\nIl cognome della famiglia e il nome del Casato \u00e8 per lo pi\u00f9 scritto de M\u00e9rode in francese ma in origine era von Merode dovuto al lignaggio tedesco della Casata. Il nome \u00e8 pronunciato van Merode in olandese.\nIl Casato di M\u00e9rode gioc\u00f2 un ruolo importante nella storia dei Paesi Bassi del Sud e del Regno del Belgio.\nStoria.\nOrigini.\nLa famiglia deriva dal villaggio di Merode in Germania. Merode si trova nelle vicinanze della citt\u00e0 di D\u00fcren che si trova tra Aquisgrana e Colonia ed era parte del Ducato di Julich. Oggi \u00e8 parte della municipalit\u00e0 di Langerwehe nello stato della Renania Settentrionale-Vestfalia. Un ramo della famiglia possiede ancora il castello (Schloss Merode) da cui deriv\u00f2 il suo nome.\nIn origine la famiglia Merode ebbe il rango di \"Barone\" o \"Freiherr\" del Sacro Romano Impero. Durante il Medioevo la famiglia ebbe possedimenti e influenza a Colonia e in Renania e appartenevano all'aristocrazia 'reichsunmittelbar'. Favorito il monastero di Schwarzenbroich che fu anche il luogo di sepoltura per i defunti della famiglia. Dai figli di Werner III von Merode (+1278) discendono due diversi rami del casato. Il ramo maggiore fu chiamato 'Scheiffart von Merode'. Lo 'Scheiffart' o ramo 'tedesco' si estinse nel 1738. Il ramo minore sono i discendenti di Werner IV von Merode (1316). Questo ramo a sua volta si divise in rami diversi di cui il ramo dei \"Marchesi di Westerlo\", chiamato 'de M\u00e9rode-Westerloo' sarebbe diventato quello di maggiore successo.\nXIV e XV secolo.\nDal XIV secolo in poi un ramo della famiglia acquisito potere e possedimenti pi\u00f9 ad ovest, nel ducato di Brabante e nel Principato vescovile di Liegi nel territorio dell'attuale Belgio. In quel periodo questi territori appartenevano ai Paesi Bassi Borgognoni e in seguito ai Paesi Bassi Asburgici.\nIl matrimonio di Richard von Merode con Margaretha van Wesemael segn\u00f2 una nuova era nella storia della famiglia. Grazie a questo matrimonio, il casato di Merode eredit\u00f2 signorie importante nel Brabante, come Westerlo e la Contea di Olen. Jean II de M\u00e9rode spos\u00f2 Adelheid van Hoorn nel 1451 e port\u00f2 in possesso della famiglia anche Gheel, Diepenbeek e Duffel. Attraverso questi e altri matrimoni la famiglia Merode divenne una delle pi\u00f9 importanti famiglie nobili del Ducato di Brabante.\nXVI e XVII secolo.\nJean II de M\u00e9rode detenne la posizione di Lord Ciambellano e consigliere di Filippo il Bello. Dopo la sua morte nel 1551 i suoi eredi ordinarono un monumento sepolcrale per lui e sua moglie che fu costruito dallo scultore di Anversa, Cornelis Floris e si trova nella Chiesa di Gheel: fu eretto nel 1554.\nLa Guerra degli ottant'anni danneggi\u00f2 notevolmente i possedimenti della famiglia M\u00e9rode. In epoca pi\u00f9 prospera, dopo la Tregua dei dodici anni, la fortuna della famiglia crebbe nuovamente. Nel 1626 il titolo di \"Marchese di Westerlo\" fu concesso a Philippe I de M\u00e9rode da Re Filippo IV di Spagna. Ma fu il suo pronipote, Jean-Philippe-Eug\u00e8ne de M\u00e9rode, marchese di Westerloo, che sarebbe diventato il pi\u00f9 illustre discendente del casato. \u00c8 conosciuto come 'Feld-Mar\u00e9chal' (Maresciallo di Campo) de M\u00e9rode e divenne un cavaliere dell'Ordine del Toson d'oro. Serv\u00ec come un importante comandante militare.\nXVIII secolo.\nNel XVIII secolo il ramo di M\u00e9rode-Westerloo ottenne grande ricchezza e potere dovuti all'estinzioni di altri rami collaterali (M\u00e9rode-Houffalize, M\u00e9rode-Deinze, M\u00e9rode-Montfort, M\u00e9rode-Calvo) e un paio di matrimoni molto interessanti. Attraverso matrimonio acquisirono i domini e i titoli di 'Principe di Rubempr\u00e9', 'Principe di Everberg', 'Principe di Grimbergen' e Marchese di Tr\u00e9lon.\nDurante la Rivoluzione francese i Paesi Bassi austriaci furono invasi dalle truppe repubblicane francesi e furono incorporati alla Repubblica Francese. I possedimenti della famiglia furono confiscati e i privilegi nobiliari aboliti. La famiglia fugg\u00ec in Germania per qualche tempo. Fu solo dopo la declamazione dell'Empire des Fran\u00e7ais da Napoleone nel 1804 che la famiglia pot\u00e9 riacquistare i loro domini e alcuni dei loro titoli. Una re-introduzione dei privilegi nobiliari comunque non sarebbe mai stata raggiunta. Come risultato i membri della famiglia M\u00e9rode divennero molto presenti nella politica e nella diplomazia. Charles-Guillaume-Ghislain de M\u00e9rode-Westerloo era stato attivo come ministro sotto il governo austriaco sin dal 1787 e avrebbe ricoperto numerosi altri incarichi di rilievo politico sotto i regimi successivi come Maire (Sindaco) di Bruxelles sin dal 1805 e Senatore dell'Empire des Fran\u00e7ais sin dal 1809. Nel 1815 divenne Gran Maresciallo della corte di Re Guglielmo I dei Paesi Bassi quando le province belghe erano parte del Regno Unito dei Paesi Bassi.\nXIX secolo.\nI suoi figli Henri, F\u00e9lix, Fr\u00e9d\u00e9ric e Werner avrebbero giocato un ruolo importante della rivoluzione belga e nella vita politica del Regno del Belgio. Fr\u00e9d\u00e9ric de M\u00e9rode divenne un nuovo eroe nazionale quando fu ucciso nella battaglia vicino a Berchem durante la rivoluzione belga, mentre F\u00e9lix de M\u00e9rode divenne un importante membro del Governo provvisorio del Belgio e del Congresso Nazionale del Belgio. Dopo le prime elezioni legislative belghe, Henri de M\u00e9rode divenne senatore, mentre i suoi fratelli, F\u00e9lix e Werner divennero entrambi membri parlamentari.\nI discendenti di Henri, Felix e Werner de M\u00e9rode avrebbe formato diversi rami i cui discendenti avrebbero continuato a svolgere un ruolo importante nella politica e nella diplomazia belga.\nLa famosa Cleo de Merode non era in alcun modo imparentata con questo casato. "}
{"id": "3500084", "revid": "339392", "url": "https://it.wikipedia.org/wiki?curid=3500084", "title": "Locomotiva SFAI 31\u201365", "text": ""}
{"id": "3500085", "revid": "50469700", "url": "https://it.wikipedia.org/wiki?curid=3500085", "title": "Locomotiva SFAI 31\u201390", "text": ""}
{"id": "3500088", "revid": "339392", "url": "https://it.wikipedia.org/wiki?curid=3500088", "title": "Locomotiva SFAI 80\u201390", "text": ""}
{"id": "3500091", "revid": "339392", "url": "https://it.wikipedia.org/wiki?curid=3500091", "title": "Locomotiva RM 501\u2013510", "text": ""}
{"id": "3500093", "revid": "339392", "url": "https://it.wikipedia.org/wiki?curid=3500093", "title": "Locomotiva RM 511\u2013518", "text": ""}
{"id": "3500095", "revid": "709565", "url": "https://it.wikipedia.org/wiki?curid=3500095", "title": "Francisco Lachowski", "text": "Biografia.\nFrancisco Lachowski ha iniziato la propria carriera nel 2008 vincendo un concorso per modelli a San Paolo, per il quale gli viene riconosciuto con un contratto con l'agenzia di moda Ford Models. Nel 2009 debutta sulle passerelle di Milano e Parigi, sfilando per Moschino, Gianfranco Ferr\u00e9, Dsquared\u00b2, John Galliano, Kenzo, Gucci e Dior Homme. Nello stesso anno diventa anche il nuovo volto della campagna pubblicitaria di Dior e compare sull'edizione giapponese di \"Vogue Homme\". Ad ottobre compare sulla copertina di \"160 Grams\", fotografato da Greg Gex.\nNel 2010 Francisco Lachowski sfila anche per Zegna, Dolce &amp; Gabbana, Etro, Issey Miyake, Phillip Lim, Lacoste, Y-3, Louis Vuitton, Thierry Mugler e Generra. Inoltre compare su \"Vogue Hommes\", su \"V Man\", fotografato da Ellen von Unwerth in un servizio ispirato al cartone animato \"Shrek\", sull'edizione tedesca di \"GQ\" e su \"Out\". Lachowski \u00e8 inoltre scelto come nuovo volto per la campagna promozionale di DKNY. Attualmente risulta al cinquantesimo posto della classifica dei 50 top model del sito models.com.\nVita privata.\nIl 30 novembre 2013 ha sposato Jessiann Gravel, da cui ha avuto un figlio, Milo, nato il 25 marzo 2013. Nel 2016 la coppia annuncia di aspettare il secondogenito. Il 19 novembre 2016 nasce Laslo."}
{"id": "3500097", "revid": "767487", "url": "https://it.wikipedia.org/wiki?curid=3500097", "title": "Madonna col Bambino tra due angeli musicanti", "text": "La Madonna col Bambino tra due angeli musicanti \u00e8 un dipinto a olio su tavola (20x16,3\u00a0cm) di Correggio, databile al 1515-1516 circa e conservato nella Galleria degli Uffizi di Firenze.\nStoria.\nSul retro della tavola si trova un monogramma seicentesco delle gallerie granducali fiorentine, sebbene con un numero d'identificazione (il \"2523\") non presente in nessun elenco di opere. L'opera, sebbene non chiaramente rintracciabile negli inventari settecenteschi, faceva probabilmente parte di quel gruppo di lavori che Anna Maria Luisa de' Medici port\u00f2 con s\u00e9 a D\u00fcsseldorf sposandosi nel 1691 con l'Elettore Palatino Giovanni Guglielmo e che dopo la morte di quest'ultimo, nel 1717, furono riportate a Firenze. Una prima menzione ufficiale si registra nell'inventario delle Gallerie fiorentine del 1798, esposto nella Sala dei Maestri Italiani, dove rimase fino alla met\u00e0 del Novecento. Numerose richieste di trarne copie, a partire dal XVIII secolo, ne documentano la popolarit\u00e0. Gi\u00e0 assegnato a Tiziano, fu attribuito al giovane Correggio da Giovanni Morelli, seguito dalla critica successiva, che ne evidenzi\u00f2 \"la minuziosa esecuzione tecnica ed i colori chiari e brillanti\".\nPer quanto riguarda la datazione, le ipotesi pi\u00f9 frequenti legano la tavoletta ai primi anni di attivit\u00e0, ma forse su tali valutazioni ha gravato il piccolo formato e l'impianto compositivo semplice, quasi \"naif\". Altre considerazioni, come la variet\u00e0 e la capacit\u00e0 di gestire l'illuminazione, oltre alla stesura morbida del colore, farebbero invece pensare al 1514-1515 circa.\nDescrizione e stile.\nL'opera ha una struttura arcaizzante, con la Madonna seduta col Bambino in grembo tra due angeli musicanti, immersa in un paradisisaco fondo dorato tra un gloria di serafini. Le figure sono per\u00f2 trattate in maniera realistica, con Ges\u00f9 che si sporge verso l'angelo di destra, suonante una viola, che si piega lasciando il proprio volto in ombra, una posa che ricorda uno dei personaggi del \"Concerto campestre\" di Tiziano o Giorgione. Notevole \u00e8 la sensibilit\u00e0 luminosa, con alcuni dettagli in controluce, come la manica ell'angelo di destra o l'ala di quello di sinistra, coperta dall'ombra di Maria."}
{"id": "3500103", "revid": "1123126", "url": "https://it.wikipedia.org/wiki?curid=3500103", "title": "Sede titolare di Elmhama", "text": "Elmhama (in latino: \"Helmamensis\") \u00e8 una sede titolare della Chiesa cattolica.\nTerritorio.\nLa sede titolare fa riferimento alla diocesi di Elmham, che fu all'origine della successiva diocesi di Norwich.\nLa diocesi comprendeva parte dell'attuale Anglia Orientale. La sede episcopale si trovava a Elmham, l'odierna North Elmham, parrocchia civile del Norfolk, nel distretto di Breckland; vi si trovano tuttora i resti dell'antica cattedrale.\nStoria.\nLa diocesi fu eretta nel 673 dall'arcivescovo di Canterbury Teodoro ricavandone il territorio dalla diocesi di Dunwich. Nel 1072 la sede episcopale fu trasferita a Thetford ed in seguito, attorno al 1094, a Norwich.\nDal 1969 l'antica diocesi anglosassone \u00e8 annoverata tra le sedi vescovili titolari della Chiesa cattolica con il nome di Elmhama; dal 7 marzo 1990 il vescovo titolare \u00e8 Eamonn Oliver Walsh, gi\u00e0 vescovo ausiliare di Dublino."}
{"id": "3500104", "revid": "20090", "url": "https://it.wikipedia.org/wiki?curid=3500104", "title": "Programmable logic controller", "text": ""}
{"id": "3500107", "revid": "599013", "url": "https://it.wikipedia.org/wiki?curid=3500107", "title": "Roberto Di Nicola", "text": "Carriera.\nEsordisce diciassettenne con la maglia dell', la squadra della sua citt\u00e0 natale, nel campionato di Serie C2 1978-1979.\nNel 1980, a 19 anni, compie il grande salto passando al , appena promosso in Serie A. Nella prima stagione non viene mai impiegato in campionato, mentre l'anno successivo riesce a collezionare 5 presenze nella massima serie realizzando anche il suo primo (e unico) gol nella trasferta di .\nA fine stagione il Como retrocede in Serie B e Di Nicola, dopo una sola presenza, viene ceduto alla Pro Patria, militante in Serie C1, dove realizza 4 reti senza poter evitare la retrocessione. Da allora inizia a girovagare nella terza serie vestendo le maglie di , , , e ; disputa anche tre stagioni in Serie B nelle file di e , dove approda insieme ai compagni di squadra Di Fabio e Francesco Turrini voluto da Zden\u011bk Zeman. Mette a segno un massimo di 11 reti nella sua seconda stagione a San Benedetto del Tronto.\nNel 1993, a 32 anni, torna all'Avezzano, in cui aveva esordito. Nella formazione abruzzese, militante in Serie C2 realizza 40 reti in cinque anni e contribuendo con 13 marcature alla promozione in Serie C1 nel 1996, stagione nella quale forma con Angelo Pierleoni e Giuseppe Tortora il trio d'attacco.\nDopo il fallimento dell'Avezzano, conclude la carriera tra i dilettanti abruzzesi, con Celano (Eccellenza) e di nuovo Avezzano, questa volta in Promozione.\nIn carriera ha totalizzato complessivamente 5 presenze e una rete in Serie A e 100 presenze e 19 reti in Serie B.\nDopo il ritiro.\nProsegue l'attivit\u00e0 calcistica a livello amatoriale, fino ad oltre 50 anni, con il Chiosco Torlonia di Avezzano."}
{"id": "3500114", "revid": "28592", "url": "https://it.wikipedia.org/wiki?curid=3500114", "title": "Lasciatemi cantare (album)", "text": ""}
{"id": "3500115", "revid": "834", "url": "https://it.wikipedia.org/wiki?curid=3500115", "title": "Lasciatemi cantare (prima edizione)", "text": ""}
{"id": "3500120", "revid": "40838396", "url": "https://it.wikipedia.org/wiki?curid=3500120", "title": "Organizzazione Internazionale della Polizia Criminale", "text": ""}
{"id": "3500121", "revid": "110157", "url": "https://it.wikipedia.org/wiki?curid=3500121", "title": "Orfani (Tracia)", "text": "Orfani () \u00e8 un ex comune della Grecia nella periferia della Macedonia orientale e Tracia di 5.140 abitanti secondo i dati del censimento 2001.\n\u00c8 stato soppresso a seguito della riforma amministrativa detta Programma Callicrate in vigore dal gennaio 2011 ed \u00e8 ora compreso nel comune di Pangaio."}
{"id": "3500122", "revid": "110157", "url": "https://it.wikipedia.org/wiki?curid=3500122", "title": "Piereis", "text": "Piereis () \u00e8 un ex comune della Grecia nella periferia della Macedonia orientale e Tracia di 5.002 abitanti secondo i dati del censimento 2001.\n\u00c8 stato soppresso a seguito della riforma amministrativa detta Programma Callicrate in vigore dal gennaio 2011 ed \u00e8 ora compreso nel comune di Pangaio."}
{"id": "3500123", "revid": "764555", "url": "https://it.wikipedia.org/wiki?curid=3500123", "title": "Locomotiva SFAI 292\u2013297", "text": ""}
{"id": "3500128", "revid": "176990", "url": "https://it.wikipedia.org/wiki?curid=3500128", "title": "Aigiros", "text": "Aigiros (, in turco: \"Kavakl\u0131\") \u00e8 un ex comune della Grecia nella periferia della Macedonia orientale e Tracia di 4.418 abitanti secondo i dati del censimento 2001.\n\u00c8 stato soppresso a seguito della riforma amministrativa detta Programma Callicrate in vigore dal gennaio 2011 ed \u00e8 ora compreso nel comune di Komotini."}
{"id": "3500130", "revid": "46291", "url": "https://it.wikipedia.org/wiki?curid=3500130", "title": "Venegasia carpesioides", "text": "Venegasia carpesioides \u00e8 una pianta erbacea della famiglia delle Asteracee (sottofamiglia Asteroideae, Trib\u00f9 Madieae). \u00c8 l'unica specie del genere Venegasia che a sua volta \u00e8 anche l'unico genere della sottotrib\u00f9 Venegasiinae.\nEtimologia.\nIl nome generico (\"Venegasia\") \u00e8 stato dato in ricordo del gesuita messicano Miguel Venegas (1680\u20131764) autore nel 1759 di una storia naturale e civile della California. L'epiteto specifico (\"carpesioides\") significa \"simile a Carpesium\" (\"Carpesium\" \u00e8 un genere di piante della famiglia delle Asteraceae, sottofamiglia Asteroideae, trib\u00f9 Inuleae distribuita soprattutto in Asia) e si riferisce alla somiglianza tra i capolini della Venegasia e i boccioli di Carpesium.\nIl nome scientifico della specie (e del genere) \u00e8 stato definito per la prima volta dal botanico e micologo svizzero Augustin Pyramus de Candolle (Ginevra, 4 febbraio 1778 \u2013 Ginevra, 9 settembre 1841) nella pubblicazione \"Prodromus Systematis Naturalis Regni Vegetabilis - 6: 43. 1838\" del 1838, mentre il nome scientifico della sottotrib\u00f9 \u00e8 stato definito per la prima volta dal botanico contemporaneo Bruce Gregg Baldwin (1957-) nella pubblicazione \"Systematic Botany; Quarterly Journal of the American Society of Plant Taxonomists - 27(1): 194 (2002).\" del 2002.\nDescrizione.\nL'habitus di \"Venegasia carpesioides\" pu\u00f2 essere sia erbaceo perenne che subarbustivo (o debolmente arbustivo) con fusti per lo pi\u00f9 eretti. L'altezza delle piante varia da 50 a 150\u00a0cm (massimo 250\u00a0cm).\nLe foglie lungo il caule sono disposte per lo pi\u00f9 in modo alterno (alla base sono opposte). La lama, picciolata, ha un contorno da rotondo-deltato a ovato oppure cordato. I bordi sono subinteri o dentati. La parte abassiale della foglia \u00e8 resinoso-punteggiata, mentre quella adassiale \u00e8 glabra. Le foglie sono trinervate.\nLe infiorescenze sono composte da capolini radiati in formazioni corimbose lasse o sostenuti singolarmente. I capolini sono formati da un involucro a forma da emisferica a globosa composto da diverse squame (da 20 a 40 disposte in 3 - 4 serie) persistenti, al cui interno un ricettacolo fa da base ai fiori di due tipi: quelli esterni del raggio e quelli pi\u00f9 interni del disco. Le squame sono di due tipi: interne ed esterne; quelle esterne (1 - 2 serie) spesso sono riflesse, con forme da ovate a ampiamente deltate; quelle interne (2 - 3 serie) hanno una consistenza membranosa o scariosa con un indurimento basale e sono progressivamente pi\u00f9 piccole. Il ricettacolo privo di pagliette ed \u00e8 da piatto o convesso a debolmente conico; inoltre \u00e8 sparsamente tomentoso. Diametro dell'involucro: 12 \u2013 25\u00a0mm.\nFormula fiorale: per queste piante viene indicata la seguente formula fiorale:\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori del raggio (da 12 a 34) sono femminili e fertili, hanno le corolle colorate di giallo. I fiori del disco (da 35 a 150) sono ermafroditi e fertili con corolle colorate di giallo e tubi densamente pubescenti-ghiandolosi (specialmente alla base); la gola ha una forma da campanulata a strettamente urceolata; gli apici sono 5 con forme ovato-deltate e bordi da interi a impercettibilmente bilobati o trilobati. Il calice \u00e8 ridotto ad una coroncina di squame.\nL'androceo \u00e8 formato da 5 stami con filamenti liberi e antere saldate in un manicotto circondante lo stilo. Le antere sono gialle con appendici ovate e numerose ghiandole. Le cellule dell'endotecio sono da quadrate a oblunghe con 2 - 3 ispessimenti polari.\nIl gineceo ha un ovario uniloculare infero formato da due carpelli.. Lo stilo \u00e8 unico e con due stigmi nella parte apicale. Gli stigmi possiedono delle ampie superfici stigmatiche, sono inoltre provvisti di apici papillosi da deltati a ottusi (le appendici sono assenti).\nI frutti sono degli acheni dalla forma spesso incurvata (clavata) e oblunga o fusiforme; possiedono 4 - 5 angoli o creste longitudinali appena riconoscibili e circa una ventina di nervature. Il colore \u00e8 nero e la superficie \u00e8 glabra e minutamente papillosa. Il pappo \u00e8 assente.\nDistribuzione e habitat.\nLa distribuzione di questa pianta \u00e8 relativa alla California e al Messico (settentrionale/occidentale). L'habitat tipico \u00e8 quello soleggiato delle coste della California.\nTassonomia.\nLa famiglia di appartenenza della specie (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Madieae \u00e8 una delle 21 trib\u00f9 della sottofamiglia. La trib\u00f9 Madieae a sua volta \u00e8 suddivisa in 5 sottotrib\u00f9 (Venegasiinae \u00e8 una di queste).\nFilogenesi.\nLa classificazione tradizionale assegna il genere \"Vanegasia\" alla trib\u00f9 Heliantheae, sottotrib\u00f9 Chaenactidinae.\nRecenti studi filogenetici assegnano il genere alla trib\u00f9 Madieae, unico genere della sottotrib\u00f9 Venegasiinae.\n&lt;br&gt;\nIn particolare la \"Venegasia carpesioides\" insieme alle specie delle sottotrib\u00f9 Hulseinae, Arnicinae e Madiinae costituiscono un clade ben definito (\"Venegasia carpesioides\" risulta essere \u201cgruppo fratello\u201d del resto del clade).\n&lt;br&gt;\nIl numero cromosomico per questa specie \u00e8: 2n = 38."}
{"id": "3500131", "revid": "21880", "url": "https://it.wikipedia.org/wiki?curid=3500131", "title": "Venegasia", "text": ""}
{"id": "3500132", "revid": "21880", "url": "https://it.wikipedia.org/wiki?curid=3500132", "title": "Venegasiinae", "text": ""}
{"id": "3500136", "revid": "767487", "url": "https://it.wikipedia.org/wiki?curid=3500136", "title": "Verbandsgemeinde Pr\u00fcm", "text": " \nLa comunit\u00e0 amministrativa di Pr\u00fcm (\"Verbandsgemeinde Pr\u00fcm\") si trova sull'Eifel, nel circondario di Eifelkreis Bitburg-Pr\u00fcm (Renania-Palatinato, Germania).\nEssa nacque nel 1970 con lo scioglimento del Circondario rurale di Pr\u00fcm. La sede della Comunit\u00e0 \u00e8 la citt\u00e0 di Pr\u00fcm ed \u00e8 la Comunit\u00e0 amministrativa pi\u00f9 estesa del circondario rurale. Confina ad ovest con il Belgio ed a nord con il \"Land\" Renania Settentrionale-Vestfalia.\nSociet\u00e0.\nEvoluzione demografica.\nEvoluzione della popolazione residente:"}
{"id": "3500141", "revid": "709565", "url": "https://it.wikipedia.org/wiki?curid=3500141", "title": "Antica diocesi di Rochester", "text": "La diocesi di Rochester (in latino: \"Dioecesis Roffensis\") \u00e8 una sede soppressa della Chiesa cattolica divenuta poi sede della Chiesa anglicana.\nTerritorio.\nLa diocesi comprendeva parte dell'antico regno del Kent.\nSede vescovile era la citt\u00e0 di Rochester, dove si trova la cattedrale della Beata Vergine Maria.\nStoria.\nLa diocesi di Rochester fu la seconda diocesi eretta da Agostino di Canterbury dopo il suo arrivo in Inghilterra (597), con il gruppo di missionari inviati da papa Gregorio Magno per evangelizzare i popoli anglosassoni.\nEssa fu eretta nel 604 e lo stesso Agostino consacr\u00f2 il primo vescovo, san Giusto, che gli successe poi nel 624 sulla cattedra di Canterbury.\nFigura eminente tra i vescovi di Rochester \u00e8 quella di John Fisher, venerato come santo dalla Chiesa cattolica, che si oppose al conferimento al re Enrico VIII del titolo di \"Supremo capo della Chiesa d'Inghilterra\" e poi all'\"Atto di Supremazia\" (1534). Per questi motivi fu condannato alla decapitazione il 22 giugno 1535.\nL'ultimo vescovo in comunione con la Santa Sede, Maurice Griffith, mor\u00ec in settembre o novembre 1558."}
{"id": "3500142", "revid": "106456", "url": "https://it.wikipedia.org/wiki?curid=3500142", "title": "Comunit\u00e0 amministrativa di Pr\u00fcm", "text": ""}
{"id": "3500147", "revid": "339392", "url": "https://it.wikipedia.org/wiki?curid=3500147", "title": "Locomotiva SFAI 81\u201390", "text": ""}
{"id": "3500151", "revid": "599013", "url": "https://it.wikipedia.org/wiki?curid=3500151", "title": "Oporto Open 1995 - Doppio", "text": "Il doppio del torneo di tennis Oporto Open 1995, facente parte dell'ATP Tour, ha avuto come vincitori Tom\u00e1s Carbonell e Francisco Roig che hanno battuto in finale Jordi Arrese e \u00c0lex Corretja 6-3, 7-6."}
{"id": "3500152", "revid": "767487", "url": "https://it.wikipedia.org/wiki?curid=3500152", "title": "La mano nera", "text": "La mano nera \u00e8 un film del 1973 diretto da Antonio Racioppi.\nTrama.\nAntonio, un immigrato italiano a New York, si ritrova coinvolto nella mafia quando le sue opzioni sono limitate e il suo desiderio di farsi una nuova vita diventa sempre pi\u00f9 difficile.\nDistribuzione.\nDistribuito nei cinema italiani il 16 marzo 1973, \"La mano nera\" ha incassato complessivamente 230.363.000 lire dell'epoca."}
{"id": "3500159", "revid": "599013", "url": "https://it.wikipedia.org/wiki?curid=3500159", "title": "Luca Evangelisti", "text": "Carriera.\nCresce calcisticamente nel Campobasso, dove debutta nella Serie B 1983-1984; in seguito viene ceduto per un anno in prestito alla in Serie C1, prima di tornare nel capoluogo molisano dove viene impiegato nelle due successive stagioni in Serie B e per una in C1.\nNel 1988 passa all' dove gioca una stagione da titolare in Serie B. L'anno seguente si trasferisce al dove al primo anno contribuisce alla promozione in Serie B, giocando poi in cadetteria l'anno successivo.\nNel 1991 si accasa al dove gioca due stagioni in Serie B ed alcuni mesi in Serie C1, prima di essere ceduto nell'autunno 1993 al Cosenza ancora in Serie B.\nNel 1994 passa al dove gioca un anno e mezzo nel campionato cadetto prima di passare per met\u00e0 stagione al Savoia in terza serie.\nNel 1996 passa al e con i salentini guidati da Gian Piero Ventura \u00e8 uno degli artefici della promozione in Serie A; in seguito, invece di seguire i compagni in massima serie, Evangelisti scende in Serie C1 per alcuni mesi all'Ischia e poi in Serie C2 nella Cavese.\nTra il 1998 ed il 2000 gioca due stagioni in Serie C1 con il , dove chiude col calcio professionistico.\nIn carriera ha totalizzato 233 partite in Serie B, corredate da 2 reti.\nDal 2005 al 27 novembre 2007 \u00e8 stato Direttore Sportivo del ."}
{"id": "3500160", "revid": "767487", "url": "https://it.wikipedia.org/wiki?curid=3500160", "title": "Ligat ha'Al 2007-2008", "text": "La Ligat ha'Al 2007-2008 \u00e8 stata la 67\u00aa edizione della massima divisione del campionato israeliano di calcio.\nAl torneo hanno preso parte 12 squadre, affrontatesi in tre gironi di andata, ritorno e terzo turno, per un totale di 33 giornate.\nIniziata il 18 agosto 2007, si \u00e8 conclusa il 1\u00ba giugno 2008 con la vittoria (sesto titolo nazionale) del Beitar Gerusalemme.\nAl torneo hanno preso parte 12 squadre, affrontatesi in tre gironi di andata, ritorno e terzo turno, per un totale di 33 giornate.\nCapocannoniere del torneo fu Samuel Yeboah, dell'Hapoel Kfar Saba, con 15 goal."}
{"id": "3500161", "revid": "1442080", "url": "https://it.wikipedia.org/wiki?curid=3500161", "title": "Hypo Group Tennis International 1995 - Doppio", "text": "Il doppio del torneo di tennis Hypo Group Tennis International 1995, facente parte dell'ATP Tour, ha avuto come vincitori Herbert Behrens e Matt Lucena che hanno battuto in finale Libor Pimek e Byron Talbot 7-5, 6-4."}
{"id": "3500162", "revid": "46291", "url": "https://it.wikipedia.org/wiki?curid=3500162", "title": "Munnoziinae", "text": "Munnoziinae \u00e8 una sottotrib\u00f9 di piante angiosperme dicotiledoni della famiglia delle Asteraceae.\nEtimologia.\nIl nome scientifico di questa sottotrib\u00f9 \u00e8 stato definito per la prima volta dal botanico americano Harold Ernest Robinson (1932 - ) nella pubblicazione \"Smithsonian Contributions to Botany. Washington, DC - 54: 49 (1983).\" del 1983.\nDescrizione.\nLe piante di questo gruppo hanno un ciclo biologico annuale o perenne e sono delle erbacee rizomatose e/o arbustive, e possiedono generalmente lattice.\nLe foglie sono di vario tipo: in \"Munnozia jussieui\" sono intere e disposte a copie alterne; in altre specie sono carnose e con superficie bollosa (\"Munnozia senecionidis\"); in alcune specie del genere \"Chrysactinium\" le foglie sono spiraliformi; in altre sono disposte a rosetta basale (\"Chrysactinium hieracoide\"); in altre ancora sono petioliformi. Le venature delle lamine normalmente sono da trinervate a pennate; la superficie abassiale pu\u00f2 essere tomentosa.\nLe infiorescenze sono composte da uno o pi\u00f9 capolini. Il capolino \u00e8 una tipica infiorescenza delle Asteraceae: un lungo peduncolo sorregge un involucro a forma campanulata composto da pi\u00f9 squame che fanno da protezione al ricettacolo squamoso sul quale s'inseriscono due tipi di fiori: quelli esterni ligulati e quelli interni tubulosi). Le infiorescenze possono essere monocefale (un solo capolino) oppure corimbose-panicolate (con pi\u00f9 capolini). Le squame possono essere da 40 a 60 e disposte 4 - 5 serie (\"Chrysactinium\") oppure da 17 - 70 e disposte su 2 - 4 serie (\"Munnozia\").\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e zigomorfi. In \"Chrysactinium\" sono presenti da 30 a 60 fiori del raggio e da 30 a 60 fiori del disco; in (\"Munnozia\") sono presenti da 6 a 70 fiori del raggio e da 9 a 85 fiori del disco.\nI frutti sono degli acheni con pappo. Gli acheni hanno una forma prismatica (con 6 - 10 coste) o biconvessa; al loro interno sono presenti dei rafidi a forma subquadrata. In gran parte delle specie di questa sottotrib\u00f9 il pappo \u00e8 assente, altrimenti \u00e8 formato da 5 - 60 setole bianche o rossastre.\nDistribuzione e habitat.\nIl genere \"Munnozia\" \u00e8 distribuito in Costa Rica, Panama, Venezuela, Colombia, Ecuador, Per\u00f9, Bolivia e Argentina; mentre il genere \"Chrysactinium\" si trova in Ecuador e Per\u00f9.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe piante di questa voce appartengono alla trib\u00f9 Liabeae della sottofamiglia Vernonioideae. Questa assegnazione \u00e8 stata fatta solo ultimamente in base ad analisi di tipo filogenetico sul DNA delle piante. Precedenti classificazioni descrivono queste piante nella sottofamiglia Cichorioideae oppure (ancora prima) i vari membri di questo gruppo, a dimostrazione della difficolt\u00e0 di classificazione delle Liabeae, erano distribuiti in diverse trib\u00f9: Vernonieae, Heliantheae, Helenieae, Senecioneae e Mutisieae.\nQuesta sottotrib\u00f9 \u00e8 stata riconosciuta per la prima volta nel 1983 in base a dati morfologici e citologici. Da un punto di vista filogenetico mentre il genere \"Chrysactinium\" sembra essere monofiletico, il genere \"Munnozia\" per il momento \u00e8 parafiletico in quanto all'interno di esso \u00e8 nidificato il genere \"Chrysactinium\".\nLe seguenti caratteristiche sono condivise dalla maggior parte delle specie della sottotrib\u00f9:\nIn precedenti analisi all'interno di questo gruppo erano descritti anche i generi \"Erato\" e \"Philoglossa\" per ora descritti nella sottotrib\u00f9 Paranepheliinae. Recenti studi filogenetici sul DNA delle specie della trib\u00f9 hanno tuttavia rimesso in discussione le circoscrizioni delle due sottotrib\u00f9 Munnoziinae e Paranepheliinae in quanto in alcuni conteggi del DNA i generi \"Erato\", \"Chionopappus\" e \"Philoglossa\" risultano formare con le specie di questa sottotrib\u00f9 un \"gruppo fratello\" rendendo cos\u00ec le due sottotrib\u00f9 parafiletiche.\nI caratteri pi\u00f9 significativi per la sottotrib\u00f9 sono:\nIl numero cromosomico delle specie della sottotrib\u00f9 \u00e8: 2n = da 12 a 39 (mediamente 2n = 18).\nComposizione della sottotrib\u00f9.\nLa sottotrib\u00f9 comprende 2 generi e 51 specie."}
{"id": "3500165", "revid": "767487", "url": "https://it.wikipedia.org/wiki?curid=3500165", "title": "Lajos Pusk\u00e1s", "text": ""}
{"id": "3500169", "revid": "116944", "url": "https://it.wikipedia.org/wiki?curid=3500169", "title": "Societ\u00e0 del Tiro a Segno", "text": ""}
{"id": "3500170", "revid": "1442080", "url": "https://it.wikipedia.org/wiki?curid=3500170", "title": "Gerry Weber Open 1995 - Doppio", "text": "Il doppio del torneo di tennis Gerry Weber Open 1995, facente parte dell'ATP Tour, ha avuto come vincitori Jacco Eltingh e Paul Haarhuis che hanno battuto in finale Evgenij Kafel'nikov e Andrej Ol'chovskij 6-2, 3-6, 6-3."}
{"id": "3500171", "revid": "228587", "url": "https://it.wikipedia.org/wiki?curid=3500171", "title": "Risultati del motomondiale 1971", "text": "I risultati completi del motomondiale 1971 furono i seguenti\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11&gt;\n!width=5%|Punti"}
{"id": "3500172", "revid": "267975", "url": "https://it.wikipedia.org/wiki?curid=3500172", "title": "Antica diocesi di Winchester", "text": "La diocesi di Winchester (in latino: \"Dioecesis Wintoniensis\") \u00e8 una sede soppressa della Chiesa cattolica divenuta poi sede della Chiesa anglicana.\nTerritorio.\nLa diocesi comprendeva parte dell'antico regno anglosassone del Wessex.\nSede vescovile era la citt\u00e0 di Winchester, nell'attuale contea dell'Hampshire, dove si trova la cattedrale.\nAnche dopo la riforma protestante e fino all\u2019Ottocento, la diocesi corrispose quasi perfettamente all\u2019insieme delle contee dell\u2019Hampshire, del Surrey e dell\u2019Isola di Wight.\nStoria.\nLa missione di evangelizzare il regno dei Sassoni occidentali fu concessa da papa Onorio I al monaco colombaniano Birino, di probabili origini galliche. Egli dunque oper\u00f2 indipendentemente dal gruppo di missionari che alla fine del VI secolo erano approdati nel regno del Kent. Fu consacrato vescovo da Asterio, metropolita milanese in esilio. Nel 636 Birino battezz\u00f2 il re dei Sassoni Cynegils e pose la sua sede a Dorchester, allora capitale del vasto regno del Wessex.\nNel 705 la diocesi del Wessex fu divisa in due: i vescovi di Dorchester trasferirono la loro residenza nella nuova capitale del regno, Winchester, e contestualmente fu eretta la diocesi di Sherborne (in seguito denominata diocesi di Salisbury).\nNel 909 cedette la parte nord-occidentale a favore dell'erezione della diocesi di Ramsbury (in seguito unita alla diocesi di Sherborne).\nL'ultimo vescovo di Winchester in comunione con Roma, John White, fu deposto dalla regina Elisabetta nel 1559 e mor\u00ec l'anno successivo."}
{"id": "3500174", "revid": "287204", "url": "https://it.wikipedia.org/wiki?curid=3500174", "title": "Gran Premio motociclistico delle Nazioni 1966", "text": "Il Gran Premio delle Nazioni corso l'11 settembre 1966 a Monza, fu la penultima gara del motomondiale 1966.\nCorsero tutte le classi tranne i sidecar, e il GP si svolse alla presenza di 50.000 spettatori.\nDoppia vittoria per Giacomo Agostini in 350 e 500: nella \"mezzo litro\" l'alfiere della MV Agusta vinse anche il titolo iridato, agevolato dalla caduta di Mike Hailwood. La folla invase la pista alla fine della gara per celebrare il primo titolo di Agostini e il primo per un centauro italiano nella classe regina nove anni dopo quello di Libero Liberati.\nHailwood conferm\u00f2 il dominio stagionale della 250 con una nuova vittoria. Vittoria Honda anche in 125, con il quinto \"centro\" stagionale di Luigi Taveri.\nNella 50, vittoria per la Suzuki di Hans-Georg Anscheidt.\nIn concomitanza con il GP si svolse anche la prima finale del Campionato Italiano Juniores, vinta da Tondo (MotoBi 125), Peronio (Moto Morini 175) e Vinci (Aermacchi 250).\nClasse 350.\n30 piloti alla partenza."}
{"id": "3500175", "revid": "1305772", "url": "https://it.wikipedia.org/wiki?curid=3500175", "title": "Bice Waleran", "text": "Biografia.\nNacque da una famiglia milanese di origine austriaca a Roma, dove il padre era proprietario di un albergo in Piazza di Spagna. Inizi\u00f2 la sua carriera artistica nel teatro e nel 1912 debutt\u00f2 nel cinema all'\"Aquila Films\" con il film \"La contessa Lara\" diretta da Roberto Roberti, che spos\u00f2 due anni dopo.\nNel 1912 fu interprete principale del film \"Ipnosi\", prodotto dalla Tebro Films e diretto dal regista Cesare Gani Carini, di cui era interprete principale l'illusionista James Mapelli.\nAltre sue maggiori interpretazioni furono nei film \"L'assassina del ponte di Saint-Martin\" (1913), \"Teodora\" (1914), \"La piccola detective\" (1915). Ultima sua apparizione in \"La cavalcata dei sogni\" del 1917, in seguito del quale si ritir\u00f2 a vita privata.\nNel 1929, all'et\u00e0 di quarantatr\u00e9 anni, diede alla luce un figlio, il futuro regista Sergio Leone."}
{"id": "3500184", "revid": "34971", "url": "https://it.wikipedia.org/wiki?curid=3500184", "title": "Bivacco Pascal", "text": ""}
{"id": "3500187", "revid": "287204", "url": "https://it.wikipedia.org/wiki?curid=3500187", "title": "Radamel Falcao Garcia", "text": ""}
{"id": "3500188", "revid": "287204", "url": "https://it.wikipedia.org/wiki?curid=3500188", "title": "Victor Zapata", "text": ""}
{"id": "3500189", "revid": "287204", "url": "https://it.wikipedia.org/wiki?curid=3500189", "title": "Augusto Fernandez", "text": ""}
{"id": "3500199", "revid": "1305772", "url": "https://it.wikipedia.org/wiki?curid=3500199", "title": "Greaves", "text": ""}
{"id": "3500202", "revid": "1305772", "url": "https://it.wikipedia.org/wiki?curid=3500202", "title": "Grigg", "text": ""}
{"id": "3500203", "revid": "1305772", "url": "https://it.wikipedia.org/wiki?curid=3500203", "title": "Grin", "text": ""}
{"id": "3500205", "revid": "287204", "url": "https://it.wikipedia.org/wiki?curid=3500205", "title": "Grin (album)", "text": ""}
{"id": "3500206", "revid": "834", "url": "https://it.wikipedia.org/wiki?curid=3500206", "title": "GRIN", "text": ""}
{"id": "3500208", "revid": "767487", "url": "https://it.wikipedia.org/wiki?curid=3500208", "title": "Soldifacili.com", "text": "Soldifacili.com (\"The First $20 Million Is Always the Hardest\") \u00e8 un film del 2002 diretto da Mick Jackson.\n\u00c8 basato su un romanzo scritto da Po Bronson.\nTrama.\nQuattro ragazzi capitanati da Andy Kasper (Adam Garcia), dopo aver accettato un lavoro impossibile da realizzare, progettano un PC da 99$ rivoluzionario...\nProduzione.\nIl film \u00e8 stato realizzato dalla 20th Century Fox al costo di 17 milioni di dollari.\nAccoglienza.\nIncassi.\nCon un budget di circa 17 milioni di dollari, \"Soldifacili.com\" \u00e8 stato distribuito in soli 2 cinema per una settimana, incassando 5.491 dollari."}
{"id": "3500209", "revid": "767487", "url": "https://it.wikipedia.org/wiki?curid=3500209", "title": "Pra\u0161n\u00edk", "text": "Pra\u0161n\u00edk (in ungherese \"Prasnikirtv\u00e1ny\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3500210", "revid": "287204", "url": "https://it.wikipedia.org/wiki?curid=3500210", "title": "Prasnik", "text": ""}
{"id": "3500214", "revid": "72396", "url": "https://it.wikipedia.org/wiki?curid=3500214", "title": "Navarra (disambigua)", "text": ""}
{"id": "3500215", "revid": "92723", "url": "https://it.wikipedia.org/wiki?curid=3500215", "title": "Antica diocesi di Worcester", "text": "La diocesi di Worcester (in latino: \"Dioecesis Wigorniensis\") \u00e8 una sede soppressa della Chiesa cattolica, poi divenuta una sede della Chiesa anglicana.\nTerritorio.\nLa diocesi comprendeva parte dell'antico regno di Mercia; si estendeva sulla contea di Worcester e su parte del Warwickshire. Era costituita da una sola arcidiaconia, per un totale di circa 240 parrocchie.\nSede vescovile era la citt\u00e0 di Worcester, dove si trova la cattedrale della Beata Vergine Maria.\nStoria.\nLa diocesi fu eretta nel 680 circa nel regno di Mercia ricavandone il territorio dalla diocesi di Lichfield (in seguito denominata diocesi di Coventry e Lichfield). Originariamente la diocesi si estendeva sul regno di Hwicce e i suoi primi vescovi portarono il titolo di \"Episcopi Hwicciorum\".\nNel 1541 cedette una porzione di territorio a vantaggio dell'erezione della diocesi di Gloucester.\nL'ultimo vescovo in comunione con la sede di Roma, Richard Pates, fu deposto dalla regina Elisabetta nel 1559 e mor\u00ec lo stesso anno in esilio sul continente."}
{"id": "3500218", "revid": "92723", "url": "https://it.wikipedia.org/wiki?curid=3500218", "title": "Rakovice (Slovacchia)", "text": "Rakovice (in ungherese \"R\u00e1kfalu\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3500222", "revid": "287204", "url": "https://it.wikipedia.org/wiki?curid=3500222", "title": "Madonna di San Francesco", "text": "La Madonna di San Francesco \u00e8 un dipinto a olio su tavola (299x245 cm) di Correggio, databile al 1514-1515 e conservato nella Gem\u00e4ldegalerie di Dresda. \u00c8 firmato \"Antonivs de Alegri F.[ecit]\" sulla ruota di santa Caterina.\nStoria.\nIl contratto per la pala venne siglato il 30 agosto 1514 dal pittore venticinquenne, col consenso del padre non essendo ancora sposato, e dal Guardiano del convento dei Frati minori di Correggio, dedicato a san Francesco, fra Girolamo Cattania. Il pagamento per l'opera \u00e8 registrato al 4 aprile 1515, testimoniando l'alacrit\u00e0 con cui il pittore si dedic\u00f2 a questa sua prima importante commissione, la prima documentata precisamente nel suo percorso artistico. Probabilmente la pala doveva decorare l'altare maggiore della chiesa di San Francesco, che era il luogo di sepoltura dei signori locali, i Da Correggio.\nPoco prima del 1638 la pala venne confiscata da Francesco I d'Este e fatta trasportare a Modena, a Palazzo Ducale, assieme a un gruppo di altre cinque opere del Correggio rastrellate nel territorio del ducato. Nel 1746 Francesco III, in cerca di modi per far cassa, con un episodio noto come uno dei pi\u00f9 importanti depauperamenti d'arte italiana, vendette all'elettore di Sassonia Augusto III le cento pi\u00f9 celebri opere della Galleria Estense, comprese le opere di Correggio, che da allora sono conservate a Dresda.\nDescrizione e stile.\nIl tema dell'opera \u00e8 l'intercessione di Maria, di cui i Francescani si fecero promotori dopo la definizione del dogma dell'Immacolata concezione nel 1473. Maria, dall'alto del suo trono terrestre, fa infatti da tramite tra suo figlio, tenuto in grembo, e san Francesco, proteso a sinistra, che rappresenta il medium coi fedeli.\nLo schema generale \u00e8 quello della sacra conversazione, ambientata in un portico aperto sul paesaggio, con una certa dimestichezza architettonica nel disegno incisivo dei capitelli ionici. I santi presenti sono Antonio da Padova (col giglio e il libro), Francesco (col saio e le stimmate), Caterina d'Alessandria (sulla ruota dentata, con la spada, la palma del martirio e la corona deposta a terra) e Giovanni Battista (con la veste eremitica di pelle di capra, annodata all'avambraccio, e la lunga croce), il quale guarda lo spettatore e indica, nel suo gesto tipico, il Bambino. Lievi scarti nei piani annullano qualsiasi rigidit\u00e0 dello schema, accentuando la profondit\u00e0. Di ciascun santo \u00e8 reso il particolare \"moto dell'animo\", secondo i precetti vinciani per cui a un sentimento corrisponde un movimento del corpo e dei lineamenti del viso. Questo impercettibile muoversi, quasi fluttuare, delle figure crea intorno alla Vergine un ritmo circolare che la sua mano destra sospesa a mezz'aria pare voler smorzare. In questa delicata polifonia di gesti ed espressioni, sottolineata dalla sapiente distribuzione della luce calda e sfumata, nonch\u00e9 in alcune precise citazioni (come la mano sospesa della Vergine) il Correggio rivela una profonda riflessione sulle opere di Leonardo e raggiunge un risultato che non ha niente da invidiare ai modelli pi\u00f9 celebri di Raffaello (\"Madonna di Foligno\", \"Madonna Sistina\") o alle contemporanee pale di Andrea del Sarto (\"Madonna delle Arpie\") tanto da far ancora oggi discutere i critici su quali opere dei grandi maestri cinquecenteschi egli potesse aver incontrato entro questa data.\nUna gloria di cherubini della consistenza delle nuvole fa da corona a Maria e due puttini volano in cielo, disposti secondo un elegante contrapposto, mentre altri due alla base del trono reggono come piccoli telamoni un ritratto dei \"Mos\u00e8 con le tavole della legge\" in un ovale. Si tratta di un preciso riferimento alla missione salvifica di Cristo, chiarito dal bassorilievo nella fascia rossa sottostante, in cui si vede la \"Creazione dell'uomo\", il \"Peccato originale\" e la \"Cacciata dal Paradiso terrestre\". Dal peccato infatti l'umanit\u00e0 \"ante legem\" venne riscattata da Mos\u00e8, iniziatore dell'era \"sub lege\" e prefiguratore di Cristo, apportatore della legge della fratellanza: la stessa simbologia e comparazione tra il profeta e Cristo si trovava negli affreschi quattrocenteschi della cappella Sistina.\nUn velo quasi impalpabile lega il putto aptero di destra con la spada di Caterina, un brano di singolare virtuosismo. Quello di sinistra invece, dalle guance gonfie, compare in numerose opere attribuite al maestro, riferite a questi anni proprio dal diretto confronto con la pala."}
{"id": "3500225", "revid": "287204", "url": "https://it.wikipedia.org/wiki?curid=3500225", "title": "Ratnovce", "text": "Ratnovce (in ungherese \"Ratn\u00f3c\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3500227", "revid": "484362", "url": "https://it.wikipedia.org/wiki?curid=3500227", "title": "Castel Grifone", "text": ""}
{"id": "3500231", "revid": "1442080", "url": "https://it.wikipedia.org/wiki?curid=3500231", "title": "Nottingham Open 1995 - Doppio", "text": "Il doppio del torneo di tennis Nottingham Open 1995, facente parte dell'ATP Tour, ha avuto come vincitori Luke Jensen e Murphy Jensen che hanno battuto in finale Patrick Galbraith e Danie Visser 6-3, 5-7, 6-4."}
{"id": "3500232", "revid": "767487", "url": "https://it.wikipedia.org/wiki?curid=3500232", "title": "Sokolovce", "text": "Sokolovce (in ungherese \"V\u00e1gszakaly\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3500233", "revid": "1272592", "url": "https://it.wikipedia.org/wiki?curid=3500233", "title": "St. Mary's School (Mumbai)", "text": "La St. Mary's School \u00e8 una scuola secondaria della compagnia di Ges\u00f9, situata nella Nesbit Road, Mazagaon, nella citt\u00e0 di Bombay, India.\nStoria.\nLa St. Mary's School venne fondata nel 1864 da alcuni gesuiti, un ordine religioso della chiesa cattolica fondato da Ignazio di Loyola nel 1540; la scuola fungeva inizialmente da orfanotrofio cattolico militare.\nIl complesso comprende quattro edifici in stile gotico e \u00e8 divisa in due sezioni, \"Senior Section\" e \"Junior Section\"; vi sono inoltre due campi da calcio, cricket e hockey, un auditorium, due palestre ed un campo da basket.\nMotto.\nIl motto della scuola \u00e8 \"Immaculata\", letteralmente \"immacolata\", con riferimento all'Immacolata Concezione."}
{"id": "3500235", "revid": "767487", "url": "https://it.wikipedia.org/wiki?curid=3500235", "title": "\u0160\u00edpkov\u00e9", "text": "\u0160\u00edpkov\u00e9 (in ungherese \"Csipk\u00e9s\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3500236", "revid": "287204", "url": "https://it.wikipedia.org/wiki?curid=3500236", "title": "Sipkove", "text": ""}
{"id": "3500239", "revid": "1684799", "url": "https://it.wikipedia.org/wiki?curid=3500239", "title": "Crystal Kay", "text": "Ha cantato le sigle di chiusura di film e serie televisive di animazione quali \"Fullmetal Alchemist\" e \"Nodame Cantabile\" ed ha doppiato un personaggio secondario in \"\", oltre ad aver cantato la sigla di chiusura della versione originale del film."}
{"id": "3500240", "revid": "287204", "url": "https://it.wikipedia.org/wiki?curid=3500240", "title": "\u0160terusy", "text": "\u0160terusy (in ungherese \"Cseter\u0151c\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3500241", "revid": "88740", "url": "https://it.wikipedia.org/wiki?curid=3500241", "title": "Grissom", "text": ""}
{"id": "3500242", "revid": "287204", "url": "https://it.wikipedia.org/wiki?curid=3500242", "title": "Sterusy", "text": ""}
{"id": "3500245", "revid": "23671", "url": "https://it.wikipedia.org/wiki?curid=3500245", "title": "Crystal Kay Williams", "text": ""}
{"id": "3500246", "revid": "834", "url": "https://it.wikipedia.org/wiki?curid=3500246", "title": "Gromolo (torrente)", "text": ""}
{"id": "3500248", "revid": "1305772", "url": "https://it.wikipedia.org/wiki?curid=3500248", "title": "Gruithuisen", "text": ""}
{"id": "3500250", "revid": "2110845", "url": "https://it.wikipedia.org/wiki?curid=3500250", "title": "Sirio Ungherelli", "text": "Biografia.\nEntra giovanissimo nel Partito Comunista clandestino, e nel 1942 viene arrestato e condannato dal tribunale speciale fascista a 25 anni di reclusione, che inizia a scontare tra Roma e Castelfranco Emilia. Dopo la caduta del fascismo viene liberato e dopo l'Armistizio di Cassibile prende parte alla guerra di liberazione, guidando come commissario politico e quindi comandante della 22\u00aa bis Brigata Garibaldi \"Vittorio Sinigaglia\" che liber\u00f2 Firenze.\nDopo la guerra, per i suoi vari atti di eroismo che gli valgono la Medaglia d'argento al valor militare, svolge vari incarichi direttivi per la Federazione fiorentina del PCI. Per molti anni \u00e8 inoltre presidente del Comitato Provinciale dell'ANPI di Firenze e del Comitato Regionale Toscano, e membro del Comitato Nazionale. Ha collaborato con il Ministro Plenipotenziario Rodolfo Siviero in numerose operazioni per il recupero di opere d'arte."}
{"id": "3500252", "revid": "767487", "url": "https://it.wikipedia.org/wiki?curid=3500252", "title": "Trebatice", "text": "Trebatice (in ungherese \"V\u00e1gterbete\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3500254", "revid": "1318658", "url": "https://it.wikipedia.org/wiki?curid=3500254", "title": "Cristodulo (monaco)", "text": "Biografia.\nCacciato dai Turchi dal suo monastero di Latros, vicino a Mileto, fu costretto a fuggire a Patmos, dove nel 1088 fond\u00f2 il monastero di San Giovanni il Teologo, che nel 1999 \u00e8 stato inserito nell'elenco dei Patrimoni dell'umanit\u00e0 dell'UNESCO. Successivamente, durante la sua vita, con l'appoggio di Alessio I Comneno, prosegu\u00ec la riforma della vita monastica."}
{"id": "3500257", "revid": "155634", "url": "https://it.wikipedia.org/wiki?curid=3500257", "title": "Wolfgang Hell", "text": "Biografia.\nAttivo in gare FIS dal dicembre del 1995, Hell esord\u00ec in Coppa Europa il 14 febbraio 1998 a Nova Levante/Passo di Costalunga in slalom speciale e in Coppa del Mondo il 21 dicembre 2008 in Alta Badia in slalom gigante, in entrambi i casi senza completare la gara. In Coppa Europa ottenne il primo podio il 14 gennaio 2009 a Oberjoch in slalom gigante (3\u00ba) e l'unica vittoria, nonch\u00e9 secondo e ultimo podio, il 13 marzo 2009 a Crans-Montana nella medesima specialit\u00e0.\nColse il suo miglior piazzamento in Coppa del Mondo nell'ultima gara disputata nel circuito, lo slalom gigante di Kranjska Gora del 30 gennaio 2010 (27\u00ba), e si ritir\u00f2 al termine di quella stessa stagione 2009-2010; la sua ultima gara fu slalom speciale FIS disputato a Pampeago il 9 aprile e chiuso da Hell all'11\u00ba posto. In carriera non prese parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante"}
{"id": "3500259", "revid": "92723", "url": "https://it.wikipedia.org/wiki?curid=3500259", "title": "Ve\u013ek\u00e9 Kosto\u013eany", "text": "Ve\u013ek\u00e9 Kosto\u013eany (in ungherese \"Nagykosztol\u00e1ny\") \u00e8 un comune della Slovacchia facente parte del distretto di Pie\u0161\u0165any, nella regione di Trnava.\nHa dato i natali al pittore Cypri\u00e1n Majern\u00edk (1909-1945)."}
{"id": "3500262", "revid": "287204", "url": "https://it.wikipedia.org/wiki?curid=3500262", "title": "Velke Kostolany", "text": ""}
{"id": "3500265", "revid": "1781667", "url": "https://it.wikipedia.org/wiki?curid=3500265", "title": "Ve\u013ek\u00e9 Orvi\u0161te", "text": "Ve\u013ek\u00e9 Orvi\u0161te (in ungherese \"Nagy\u0151rvistye\") \u00e8 un comune della Slovacchia facente parte del distretto di Pie\u0161\u0165any, nella regione di Trnava."}
{"id": "3500266", "revid": "287204", "url": "https://it.wikipedia.org/wiki?curid=3500266", "title": "Velke Orviste", "text": ""}
{"id": "3500267", "revid": "86343", "url": "https://it.wikipedia.org/wiki?curid=3500267", "title": "Vesele", "text": ""}
{"id": "3500269", "revid": "24443", "url": "https://it.wikipedia.org/wiki?curid=3500269", "title": "Colombine", "text": ""}
{"id": "3500274", "revid": "287204", "url": "https://it.wikipedia.org/wiki?curid=3500274", "title": "Vesel\u00e9 (Slovacchia)", "text": "Vesel\u00e9 (in ungherese \"V\u00edgv\u00e1r\") \u00e8 un comune della Slovacchia facente parte del distretto di Pie\u0161\u0165any, nella regione di Trnava.\nDiede i natali a \u0160tefan Moyzes (1797-1863), vescovo di Bansk\u00e1 Bystrica e primo presidente della \"Matica slovensk\u00e1\"."}
{"id": "3500275", "revid": "818832", "url": "https://it.wikipedia.org/wiki?curid=3500275", "title": "Vallelunga (posamine)", "text": ""}
{"id": "3500281", "revid": "1305772", "url": "https://it.wikipedia.org/wiki?curid=3500281", "title": "Antica diocesi di Bath e Wells", "text": "La diocesi di Bath e Wells (in latino: \"Dioecesis Bathoniensis et Wellensis\") \u00e8 una sede soppressa della Chiesa cattolica.\nTerritorio.\nLa diocesi si estendeva sulla contea del Somerset. Era delimitata dalle diocesi di Exeter (Crediton), di Salisbury (Sherborne e Ramsbury) e di Worcester.\nSede vescovile era la citt\u00e0 di Bath, dove fungeva da cattedrale la chiesa dei Santi Pietro e Paolo. A Wells si trova la cattedrale di Sant'Andrea, edificata dopo il 1191.\nLa diocesi comprendeva tre arcidiaconati: Bath, Wells e Taunton.\nStoria.\nLa diocesi di Wells fu eretta nel 909, distaccandone il territorio dalla diocesi di Sherborne (in seguito denominata diocesi di Salisbury). Il capitolo della cattedrale era composta da canonici regolari.\nCon l'arrivo dei Normanni, Giovanni di Tours trasfer\u00ec la sede episcopale nell'abbazia benedettina di Bath.\nDurante l'episcopato di Robert (\u20201166), con l'assenso di papa Alessandro II, le relazioni fra il capitolo regolare di Wells e quello benedettino di Bath fu disciplinato nel modo seguente: Bath e Wells dovevano essere entrambe sedi episcopali; il vescovo veniva eletto da rappresentanti dei due capitoli; il priore di Bath notificava all'arcivescovo di Canterbury l'avvenuta elezione; il vescovo doveva essere intronizzato in entrambe le cattedrali e portare il doppio titolo. Tuttavia il primo vescovo a portare il doppio titolo fu Roger nel 1244.\nNel 1197 il vescovo Savaric Fitz Geldewin, ex abate del monastero di Glastonbury, con il permesso di papa Celestino III, trasfer\u00ec la sede episcopale nel suo ex monastero, modificando il nome della diocesi in diocesi di Bath e Glastonbury.\nIl 18 marzo 1220 papa Onorio III concesse al vescovo Jocelin di Wells, che aveva trasferito nuovamente la sede a Bath, di nominarsi vescovo di Bath e Wells.\nNel corso del XV secolo la cattedrale di Bath cadde in rovina ed il vescovo Oliver King decise nel 1500 di ricostruirla in forme ridotte.\nL'ultimo vescovo in comunione con la Santa Sede, Gilbert Bourne, fu privato del suo episcopato dalla regina Elisabetta nel 1559 e mor\u00ec dieci anni dopo.\nLe principali abbazie della diocesi, soppresse nel XVI secolo con la dissoluzione dei monasteri in Inghilterra, erano quella benedettina di Glastonbury, quella cistercense di Cleeve e le certose di Witham e di Hinton."}
{"id": "3500285", "revid": "1465710", "url": "https://it.wikipedia.org/wiki?curid=3500285", "title": "Morgan Fisher", "text": "Carriera.\nDal 1966 al 1970, Fisher suonava l'organo nella band soul/pop The Soul Survivors, che cambiarono nome in The Love Affair nel 1967; la band si piazz\u00f2 al primo posto con \"Everlasting Love\", sebbene il successo di questo brano si verific\u00f2 nel momento in cui Fisher aveva preso una pausa dal gruppo per completare il suo ultimo anno di liceo. Tra il 1972 e il 1973 ha formato una band progressive rock chiamata Morgan, con il cantante e bassista Tim Staffell, ex-membro degli Smile, divenuti in seguito i Queen.\nDal 1973 al 1976, dopo un breve periodo con i Third Ear Band, si un\u00ec alla rock band Mott the Hoople, nel periodo successivo alla collaborazione di questo gruppo con David Bowie. Mentre faceva parte dei \"Mott\", Fisher suon\u00f2 le tastiere nei Medicine Head di John Fiddler; quando i \"Mott\" si separarono, Fisher fu invitato ad unirsi ai restanti membri dei Mott in quelli che sarebbe diventati i British Lions. Dal 1977 al 1979, i Lions registrarono due album e tre singoli di successo internazionali. Nel 1980, Fisher ide\u00f2 e produsse l'album \"Miniature\" (51 minuti di brani di Robert Fripp, Gavin Bryars, Michael Nyman, The Pretenders, XTC, Penguin Cafe Orchestra, Robert Wyatt, Ivor Cutler, The Damned). Dal 1982, anno del \"Hot Space Tour\", Fisher ha preso parte alle esibizioni live dei Queen, suonando sempre le tastiere."}
{"id": "3500286", "revid": "106908", "url": "https://it.wikipedia.org/wiki?curid=3500286", "title": "Stephen Morgan Fisher", "text": ""}
{"id": "3500287", "revid": "126257", "url": "https://it.wikipedia.org/wiki?curid=3500287", "title": "Matteo Beltrami", "text": "Biografia.\nNel 2004 \u00e8 finalista con speciale valutazione di merito al Concorso per giovani direttori d'orchestra della Comunit\u00e0 Europea \"F. Capuana\".\nNel 2005 dirige \"La Cenerentola\" di Gioachino Rossini al Teatro Politeama Greco di Lecce e \"La traviata\" al Teatro Arriaga di Bilbao, dove nell'anno successivo diriger\u00e0 \"Don Giovanni\".\nNell'autunno 2005 dirige \"La traviata\" allo Staatsoper di Stoccarda (con Jonas Kaufmann).\nNel 2006 dirige \"Il barbiere di Siviglia\" a Shanghai col Teatro Carlo Felice di Genova e \"L'elisir d'amore\" di Gaetano Donizetti al Teatro dell'Opera di Montpellier.\nNella primavera 2007 inaugura la Stagione del Teatro Carlo Goldoni di Livorno con un concerto di musiche di Pietro Mascagni.\nNel 2008 dirige Jonas Kaufmann in un recital lirico a Monaco di Baviera e ad Amburgo.\nNel maggio dello stesso anno ottiene un lusinghiero successo personale di critica e pubblico con \"La Cenerentola\" di Rossini al Festival Spoleto/Charleston (U.S.A).\nNell'autunno 2008 dirige \"The Medium\" di Gian Carlo Menotti e \"Gianni Schicchi\" di Giacomo Puccini nel Circuito Lirico Lombardo (Teatro Ponchielli di Cremona, Teatro Grande di Brescia, Teatro Sociale di Como, Teatro Fraschini di Pavia).\nNel dicembre 2008 dirige l'Orchestra Filarmonica Nazionale Lettone in una serie di concerti per l'anniversario pucciniano.\nNella primavera 2009 dirige l'Orchestra Statale dell'Hermitage con Fiorenza Cedolins ed Elena Obraztsova a San Pietroburgo, a cui segue un concerto al Teatro San Carlo di Napoli con Bruno De Simone.\nNell'estate dello stesso anno dirige una serie di concerti con l'Orchestra del Festival Puccini di Torre del Lago, il \"Barbiere di Siviglia\" per la stagione estiva di \"Opera Festival\" e torna a San Pietroburgo dove dirige un concerto alla Bolshoy Zal (Grand Hall) con l'Orchestra Filarmonica.\nNell'ottobre 2009 dirige un concerto al Teatro Stabile di Potenza alla presenza del Presidente della Repubblica Italiana Giorgio Napolitano e un concerto nell'ambito del Festival Verdi al Teatro Verdi di Busseto con l'Orchestra del Teatro Regio di Parma.\nCon l'Orchestra dei Pomeriggi musicali torna nei Teatri del Circuito Lirico Lombardo con \"La voce umana\" di Francis Poulenc e \"Pagliacci\" di Ruggero Leoncavallo, dittico che interpreta anche nel Teatro Pergolesi di Jesi e al Teatro Comunale di Ferrara con l'Orchestra Filarmonica Marchigiana.\nNel 2010 dirige il \"Barbiere di Siviglia\" al Teatro Dante Alighieri di Ravenna, a cui segue \"Il campanello\" di Donizetti in scena al Teatro della Fortuna di Fano e \"La voce umana\" di Francis Poulenc ed un concerto sinfonico al Teatro Filarmonico di Verona ed un concerto al Teatro Massimo Vincenzo Bellini di Catania.\nAl Teatro la Fenice di Venezia dirige \"L'elisir d'amore\" di Donizetti e vi torna l'anno seguente con \"La boh\u00e8me\" di Puccini e alla Semperoper di Dresda dirige \"Rigoletto\" di Verdi.\nNel 2011 debutta \"Nabucco\" di Verdi alla Staatsoper di Darmstadt e nuovamente dirige il dittico \"Medium\" e \"Gianni Schicchi\" al Teatro Verdi di Trieste con protagonista Tiziana Fabbricini.\nNel 2012 dirige nuovamente la S\u00e4chsische Staatskapelle Dresden ne L'elisir d'amore e debutta Lucia di Lammermoor di Donizetti nei teatri del Circuito lombardo, Ravenna, Jesi, Fermo e al Teatro Coccia di Novara.\nNel 2013 dirige Macbeth di Verdi al Theater di Lubecca, Napoli milionaria (opera) di Nino Rota al Teatro del Giglio di Lucca, al Teatro Verdi (Pisa) e al Teatro Carlo Goldoni di Livorno. Al teatro comunale di Sassari debutta Falstaff di Verdi e al Teatro Coccia la Norma di Bellini.\nAl Teatro Massimo Vittorio Emanuele di Palermo dirige La Traviata con Desir\u00e9e Rancatore.\nNel 2014 dirige L'elisir d'amore al teatro Aalto di Essen e con la stessa opera ed Il Barbiere di Siviglia ritorna a dirigere la S\u00e4chsische Staatskapelle Dresden. A Miskolc al Bartok festival dirige Napoli Milionaria, ad Ascoli Piceno Carmen di Bizet, a Livorno al Teatro Goldoni Tosca di Puccini e a Sassari al Teatro comunale Madama Butterfly di Puccini.\nNel 2015 debutta al Maggio Musicale Fiorentino con I Puritani di Bellini, al Teatro Coccia dirige Turandot di Puccini."}
{"id": "3500289", "revid": "767487", "url": "https://it.wikipedia.org/wiki?curid=3500289", "title": "Kind Lady", "text": "Kind Lady \u00e8 un film del 1951 diretto da John Sturges, con Ethel Barrymore, Maurice Evans e Angela Lansbury.\nLa pellicola non \u00e8 mai stata distribuita in Italia."}
{"id": "3500291", "revid": "115908428", "url": "https://it.wikipedia.org/wiki?curid=3500291", "title": "Genoa Cricket and Football Club 1951-1952", "text": "Questa voce raccoglie le informazioni riguardanti il Genoa Cricket and Football Club nelle competizioni ufficiali della stagione 1951-1952.\nStagione.\nIl Genoa inizia la stagione pareggiando per 2-2 con la nella quarta edizione del trofeo amichevole Coppa Cassano, in onore del defunto giocatore blucerchiato Luigi Cassano.\nLa stagione regolare vedr\u00e0 il Genoa piazzarsi al quinto posto nella serie cadetta.\nMaglie.\nLa maglia per le partite casalinghe presentava i colori rossobl\u00f9.\nOrganigramma societario.\nArea direttiva\nArea tecnica"}
{"id": "3500292", "revid": "92723", "url": "https://it.wikipedia.org/wiki?curid=3500292", "title": "Senica", "text": "Senica (in ungherese \"Szenice\", in tedesco \"Senitz\") \u00e8 una citt\u00e0 della Slovacchia, capoluogo del distretto omonimo, nella regione di Trnava.\nHa dato i natali al patriota e poeta Viliam Pauliny-T\u00f3th e al pittore J\u00e1n Mudroch.\nStoria.\nLa prima menzione di Senica in un documento storico risale al 1256, in un documento di re B\u00e9la IV d'Ungheria. Nella seconda met\u00e0 del XIII secolo la citt\u00e0 appartenne alla signora degli Abov, all'inizio del XIV secolo fu acquistata da Mat\u00fa\u0161 \u010c\u00e1k. Nel 1396 ottenne i privilegi di citt\u00e0. Nel 1419 ottenne da re Sigismondo di Lussemburgo il diritto di tenere mercati annuali e l'esenzione da pedaggi e altri tributi.\nSport.\nCalcio.\nLa squadra principale della citt\u00e0 \u00e8 il Senica."}
{"id": "3500293", "revid": "196390", "url": "https://it.wikipedia.org/wiki?curid=3500293", "title": "Abu Hanifa an-Nu\u2018man", "text": ""}
{"id": "3500297", "revid": "436907", "url": "https://it.wikipedia.org/wiki?curid=3500297", "title": "When the Sun Goes Down", "text": ""}
{"id": "3500299", "revid": "1543377", "url": "https://it.wikipedia.org/wiki?curid=3500299", "title": "When the Sun Goes Down (Selena Gomez &amp; the Scene)", "text": "When the Sun Goes Down \u00e8 il terzo album della cantante statunitense Selena Gomez con la sua band the scene pubblicato dalla Universal Music il 21 giugno 2011 in Brasile e il 28 giugno in Italia. Negli Stati Uniti l'album \u00e8 stato pubblicato dall'etichetta Hollywood Records.\nIl 15 febbraio 2011, Universal Music Portugal ha confermato che la Gomez stava lavorando su un nuovo album. L'album \u00e8 preceduto dai singoli \"Who Says\" e \"Love You like a Love Song\". Il 19 maggio dello stesso anno Selena ha pubblicato la foto della copertina dell'album sul suo Facebook e Twitter e ha confermato che il titolo era cambiato da \"Otherside\" a \"When the Sun Goes Down\".\nL'album \u00e8 entrato alla quarta posizione della classifica statunitense con 78.000 copie vendute nella sua prima settimana, diventando l'album pi\u00f9 venduto in sette giorni della band: \"Kiss &amp; Tell\" era entrato due anni prima alla nona posizione con 66.000 copie, mentre \"A Year Without Rain\" era entrato alla quarta l'anno precedente con poco pi\u00f9 di 66.000 vendite. Nella sua seconda settimana, nonostante un calo di vendite del 43% (44.000), l'album sale di una posizione, raggiungendo la terza, e diventando quello che s'\u00e8 piazzato pi\u00f9 in alto nella classifica statunitense per la band. Nella terza settimana, scende alla decima posizione con un calo di vendite del 26% (33.000). Nella quarta settimana, rimane alla decima posizione vendendo altre 28.000 copie (il 12% in meno rispetto alla settimana precedente). Il 17 novembre 2011 si aggiudica il disco d'oro. In Canada, \"When the Sun Goes Down\" \u00e8 entrato alla seconda posizione con 9.000 copie vendute, dietro a \"21\" di Adele.\nStile.\nIl 23 giugno 2011, poco prima di partecipare allo show \"Late Night With Jimmy Fallon\", Selena Gomez \u00e8 stata intervistata da Billboard.com su \"When the Sun Goes Down\". La Gomez ha affermato che per lei questo \u00e8 un tipo differente di album, la fa sentire pi\u00f9 cresciuta e se n\u00e9 sente orgogliosa. Secondo Billboard, l'album include un'ampia gamma di temi, molti dei quali sono tipici della maturit\u00e0 che sta sbocciando nella sua creatrice.\nDurante l'intervista, la Gomez ha spiegato, secondo il suo punto di vista, il significato di ogni brano contenuto in \"When the Sun Goes Down\". Per quanto riguarda \"Love You like a Love Song\" la cantante ha affermato: \"\u00c8 una di quelle canzoni orecchiabili perch\u00e9 sono ripetitive in senso positivo. \u00c8 una di quelle canzoni che non puoi toglierti dalla testa.\" Su \"Bang Bang Bang\" ha detto che \u00e8 \"una canzone divertente e sfrontata, una specie di insulto e complimento rivolto a chi ha fatto parte della tua vita e a chi ora ne fa parte ed \u00e8 una persona fantastica\", ha inoltre aggiunto che \u00e8 una canzone dolce nel quale molte ragazze si potrebbero identificare. Per la Gomez il brano preferito \u00e8 \"Who Says\", aggiungendo che \"\u00e8 una canzone dal grande significato ed \u00e8 una specie di inno\". Su \"We Own the Night\", una traccia lenta in duetto con la cantante inglese Pixie Lott, ha rivelato che \u00e8 presente nell'album per via di sua madre, aggiungendo: \"Mi sono ossessionata con questa canzone perch\u00e9 \u00e8 proprio bella. \u00c8 molto divertente da cantare.\"\nIn \"Hit the Lights\", la quinta traccia, chiunque potrebbe ritrovarsi secondo la Gomez. \"\u00c8 una di quelle canzoni che parlano di godersi il momento in cui si vive ed \u00e8 una grandiosa traccia estiva.\" Su \"Whiplash\", coscritta da Britney Spears, ha affermato: \"Adoro il testo, che parla di essere completamente innamorato di qualcuno e quindi di perdersi per lui e di soffrire. La parte divertente \u00e8 che mi sono trovata in una situazione del genere due giorni prima di registrare il brano. Non ho sofferto, perci\u00f2 non \u00e8 stata una brutta esperienza ma \u00e8 stata divertente.\" \"When the Sun Goes Down\" \"\u00e8 molto speciale per il mio bassista, Joey, che l'ha scritta, mentre io ho riscritto il bridge. \u00c8 come se fosse nostro compito farlo in qualit\u00e0 di band.\" \"My Dilemma\" \"\u00e8 il mio brano pop rock alla Kelly Clarkson. Devi avere una canzone dedicata a qualcuno con cui vuoi rompere. Devi avere una canzone sul ragazzo che ti fa impazzire. \u00c8 una di quelle canzoni che canterei e ricanterei tutto il tempo.\"\n\"That's More Like It\", coscritta da Katy Perry, \"\u00e8 un po' pi\u00f9 sfrontata e in tema anni '50; allora si supponeva che le donne dovessero cucinare e gli uomini lavorare. La canzone tratta pi\u00f9 o meno questo argomento, particolarmente nella parte che dice 'puoi massaggiarmi i piedi, puoi prenderti cura di me, puoi prepararmi la cena.' Penso che le ragazze apprezzeranno cantare questa canzone ma mi scuso con tutti i ragazzi che la sentirannog.\" \"Outlaw\" \"nel bridge dice che vengo dallo stato della Lone Star [il Texas], che mi rende molto felice perch\u00e9 sono orgogliosa delle mie origini. \u00c8 una canzone piuttosto misteriosa e molto carina. \u00c8 l'unico modo con il quale la posso descrivere. \u00c8 una strana e divertente canzone.\" Su \"Middle of Nowhere\", la penultima traccia, ha detto: \"Non l'ho scritta ma penso sia bellissima ed \u00e8 come se tutti possano ritrovarsi in essa. Poi aggiungici i divertenti beat pop e i sintetizzatori e ti verr\u00e0 sicuramente voglia di ballare.\" La dodicesima e ultima traccia \u00e8 \"Dices\", la versione in lingua spagnola di \"Who Says\". \"L'abbiamo registrata solo perch\u00e9 avevo in precedenza registrato \"A Year Without Rain\" in spagnolo [\"Un a\u00f1o sin lluvia\"] ed \u00e8 uscita molto bene, inoltre mi piace entrare in contatto con quella parte di me. Non parlo lo spagnolo fluentemente, perci\u00f2 \u00e8 divertente cantarla, e fa la mia famiglia orgogliosa.\"\nSingoli.\nIl primo singolo estratto, \"Who Says\", \u00e8 stato presentato in anteprima al programma radiofonico \"On Air with Ryan Seacrest\" l'8 marzo 2011 e pubblicato il 14 marzo. Nella classifica dei singoli pi\u00f9 venduti ha raggiunto le posizioni numero 17 e 21 rispettivamente in Canada e negli Stati Uniti, inoltre ha venduto pi\u00f9 di un milione di copie negli Stati Uniti venendo certificato disco di platino.\nOltre a \"Who Says\", il 7 e 14 giugno sono stati rispettivamente pubblicati \"Bang Bang Bang\" e \"Dices\" (la versione in lingua spagnola di \"Who Says\") come singoli promozionali. Inoltre il 21 giugno e il 17 novembre 2011 sono stati rispettivamente pubblicati come singoli ufficiali \"Love You like a Love Song\", \"Hit the Lights\" e \"My Dilemma\" .\nWe Own the Night Tour.\nWe Own the Night Tour \u00e8 il terzo tour del gruppo, realizzato per promuovere \"When the Sun Goes Down\".\nScaletta.\nQuesta \u00e8 la scaletta ufficiale del tour."}
{"id": "3500301", "revid": "1381093", "url": "https://it.wikipedia.org/wiki?curid=3500301", "title": "Darkly, Darkly, Venus Aversa", "text": "Darkly, Darkly, Venus Aversa \u00e8 il nono album in studio del gruppo musicale britannico Cradle of Filth, pubblicato il 1\u00ba novembre 2010 dalla Peaceville Records e dalla Nuclear Blast.\nIl disco.\nIl concept dell'album sarebbe incentrato su Lilith, figura demoniaca femminile citata spesso nel corso della storia. Musicalmente prosegue il ritorno alle sonorit\u00e0 dei primi album cominciato col precedente \"Godspeed on the Devil's Thunder\"."}
{"id": "3500302", "revid": "217591", "url": "https://it.wikipedia.org/wiki?curid=3500302", "title": "\u0160a\u0161t\u00edn-Str\u00e1\u017ee", "text": "\u0160a\u0161t\u00edn-Str\u00e1\u017ee (in ungherese \"Sasv\u00e1r\u2013Morva\u0151r\", in tedesco \"Scho\u00dfberg-Strascha\") \u00e8 una citt\u00e0 della Slovacchia facente parte del distretto di Senica, nella regione di Trnava. Trae origine da due insediamenti separati ed \u00e8 oggi una delle citt\u00e0 pi\u00f9 recenti della Slovacchia, poich\u00e9 ha ottenuto lo \"status\" di citt\u00e0 il 1\u00ba settembre 2001.\nGeografia fisica.\nLa citt\u00e0 \u00e8 situata nella pianura delle Z\u00e1horie, a circa 18\u00a0km da Senica e 65\u00a0km da Bratislava. Il fiume Myjava attraversa la citt\u00e0, separandola in due parti.\nStoria.\nLa prima menzione di \u0160a\u0161t\u00edn-Str\u00e1\u017ee in un documento storico risale al 1218. Nel Medioevo l'insediamento era parte della frontiera fortificata dei Sz\u00e9kely, che segnava il confine del Regno d'Ungheria.\n\u0160a\u0161t\u00edn e Str\u00e1\u017ee nad Myjavou furono per lungo tempo due villaggi separati, nel 1961 furono uniti con il nome di \u0160a\u0161t\u00ednske Str\u00e1\u017ee, che nel 1971 \u00e8 stato sostituito dalla denominazione attuale.\nSociet\u00e0.\nEvoluzione demografica.\nSecondo il censimento del 2001 dei 5\u00a0005 abitanti, il 95,44% era composto da slovacchi, il 2,06% da rom e l'1,50% da cechi. L'88,45% della popolazione si dichiarava cattolico di rito romano, il 7,31% senza affiliazioni religiose e l'1,34% luterano."}
{"id": "3500303", "revid": "599013", "url": "https://it.wikipedia.org/wiki?curid=3500303", "title": "Sastin-Str\u00e1ze", "text": ""}
{"id": "3500309", "revid": "110157", "url": "https://it.wikipedia.org/wiki?curid=3500309", "title": "Bol'\u0161esel'skij rajon", "text": "Il Bol'\u0161esel'skij rajon () \u00e8 un rajon dell'Oblast' di Jaroslavl', nella Russia europea; il capoluogo \u00e8 Bol'\u0161oe Selo. Ricopre una superficie di 1.353 chilometri quadrati."}
{"id": "3500311", "revid": "110157", "url": "https://it.wikipedia.org/wiki?curid=3500311", "title": "Brejtovskij rajon", "text": "Il Brejtovskij rajon () \u00e8 un rajon dell'Oblast' di Jaroslavl', nella Russia europea; il capoluogo \u00e8 Brejtovo. Ricopre una superficie di 2.160 chilometri quadrati."}
{"id": "3500313", "revid": "838137", "url": "https://it.wikipedia.org/wiki?curid=3500313", "title": "\u0160tefan Moyzes", "text": "Biografia.\n\u0160tefan Moyzes studi\u00f2 filosofia a Trnava e teologia a Pest: fu ordinato presbitero nel 1821. Svolse il suo ministero come viceparroco in varie parrocchie dell'arcidiocesi di Strigonio, e successivamente in Croazia. Nel gennaio del 1830 divenne professore dell'accademia di Zagabria. Nel 1847 fu nominato canonico del capitolo di Zagabria e lo scelsero come deputato alla Dieta del Regno d'Ungheria.\nFu sostenitore delle proposte di \u013dudov\u00edt \u0160t\u00far, presentate alla Dieta nel 1848, sull'introduzione della lingua slovacca nelle scuole elementari e nelle funzioni religiose protestanti. Il 17 febbraio 1851 fu nominato vescovo di Bansk\u00e1 Bystrica.\nCon altri patrioti slovacchi istitu\u00ec il liceo slovacco di Bansk\u00e1 Bystrica. Guid\u00f2 la delegazione slovacca che il 12 dicembre 1861 present\u00f2 all'imperatore Francesco Giuseppe I il Memorandum della nazione slovacca.\nIl 3 agosto 1863 divenne il primo presidente della \"Matica slovensk\u00e1\".\nPer suo merito la Santa Sede stabil\u00ec la festa liturgica dei santi Cirillo e Metodio il 5 luglio.\n\u0160tefan Moyzes fu una personalit\u00e0 della storia slovacca, rispettato da tutto il popolo, senza distinzione di istruzione, di nazionalit\u00e0 o di confessione.\nNel centenario della nascita Svetoz\u00e1r Hurban Vajansk\u00fd pubblic\u00f2 una sua biografia intitolata \"Storo\u010dna pamiatka narodenia \u0160tefana Moysesa (1797-1897)\".\nGenealogia episcopale.\nLa genealogia episcopale \u00e8:"}
{"id": "3500318", "revid": "3115", "url": "https://it.wikipedia.org/wiki?curid=3500318", "title": "B\u00edlkove Humence", "text": "B\u00edlkove Humence (in ungherese \"Bilkaudvar\") \u00e8 un comune della Slovacchia facente parte del distretto di Senica, nella regione di Trnava."}
{"id": "3500319", "revid": "287204", "url": "https://it.wikipedia.org/wiki?curid=3500319", "title": "Bilkove Humence", "text": ""}
{"id": "3500321", "revid": "92723", "url": "https://it.wikipedia.org/wiki?curid=3500321", "title": "\u0160tefan Moyses", "text": ""}
{"id": "3500323", "revid": "110157", "url": "https://it.wikipedia.org/wiki?curid=3500323", "title": "Nekouzskij rajon", "text": "Il Nekouzskij rajon () \u00e8 un rajon dell'Oblast' di Jaroslavl', nella Russia europea; il capoluogo \u00e8 Novyj Nekouz. Ricopre una superficie di 1.954,3 chilometri quadrati."}
{"id": "3500326", "revid": "111373", "url": "https://it.wikipedia.org/wiki?curid=3500326", "title": "Gran Premio motociclistico d'Italia 1966", "text": ""}
{"id": "3500327", "revid": "110157", "url": "https://it.wikipedia.org/wiki?curid=3500327", "title": "Nekrasovskij rajon", "text": "Il Nekrasovskij rajon () \u00e8 un rajon dell'Oblast' di Jaroslavl', nella Russia europea; il capoluogo \u00e8 Nekrasovskoe. Ricopre una superficie di 1.380 chilometri quadrati."}
{"id": "3500332", "revid": "3115", "url": "https://it.wikipedia.org/wiki?curid=3500332", "title": "Borsk\u00fd Mikul\u00e1\u0161", "text": "Borsk\u00fd Mikul\u00e1\u0161 (in ungherese \"B\u00farszentmikl\u00f3s\", in tedesco \"Bur-Sankt-Niklas\") \u00e8 un comune della Slovacchia facente parte del distretto di Senica, nella regione di Trnava.\nDiede i natali al poeta J\u00e1n Holl\u00fd (1785-1849). "}
{"id": "3500333", "revid": "287204", "url": "https://it.wikipedia.org/wiki?curid=3500333", "title": "Borsky Mikulas", "text": ""}
{"id": "3500335", "revid": "6923", "url": "https://it.wikipedia.org/wiki?curid=3500335", "title": "Perlini", "text": "Industrie Macchine Perlini S.p.A. \u00e8 un'azienda italiana che produce mezzi d'opera.\nFondata nel 1957 da Roberto Perlini, a San Bonifacio, ha realizzato pi\u00f9 di 12000 mezzi d'opera distribuiti in tutto il mondo.\nIl marchio \"PERLINI\" \u00e8 stato acquisito dal gruppo Cangialeoni, residente in Forl\u00ec, che ha ripreso la produzione dei mezzi d'opera nella sede di Gambellara, in quella che era l'Area Perlini.\nStoria dell'azienda.\nPerlini \u00e8 stata fondata nel 1957 come officina meccanica, specializzata nella trasformazione degli autocarri. Nel 1961, ha iniziato la produzione di mezzi d'opera, oggi suo unico business.\nNegli anni sessanta, Perlini inizi\u00f2 un forte rapporto commerciale con la Cina, rapporto continuato fino all'inizio di questo secolo. mezzi d'opera Perlini furono impiegati in diversi grandi progetti, inclusa la costruzione delle dighe di Xiaolangdi e di Ertan.\nVerso la fine degli anni ottanta, Perlini inizi\u00f2 a partecipare a competizioni sportive con i suoi mezzi stradali. Il Perlini 105F \"Red Tiger\" \u00e8 stato vincitore del Rally Dakar quattro volte consecutive, dal 1990 al 1993.\nDopo varie vicende, la Perlini ha dichiarato fallimento nell'aprile 2016.\nA seguito di asta fallimentare nel 2018, l'azienda \u00e8 stata acquisita per intero dal Gruppo Cangialeoni di Forl\u00ec, rimettendo in sesto il marchio con la realizzazione della nuova societ\u00e0 Industrie Macchine Perlini, riprendendo cos\u00ec la produzione.\nUn nuovo modello di mezzo d'opera, con una motorizzazione Scania di nuova generazione costruito nel rispetto delle normative vigenti sulle emissioni, \u00e8 stato presentato alla fiera Bauma 2019 tenutasi in Monaco di Baviera. Il nuovo modello \u00e8 caratterizzato da una serie di innovazioni tecnologiche.\nProdotti.\nMezzi d'opera in produzione.\nPerlini produce mezzi d'opera rigidi con una capacit\u00e0 che va dalle 40 alle 95 tonnellate.\nRisultati sportivi.\nRally Dakar.\nAl Rally Dakar, la Perlini ha conquistato quattro successi consecutivi nella categoria camion."}
{"id": "3500341", "revid": "1494380", "url": "https://it.wikipedia.org/wiki?curid=3500341", "title": "Time (Freddie Mercury)", "text": "Time \u00e8 un singolo da solista di Freddie Mercury, cantante dei Queen, pubblicato dalla EMI il 24 maggio 1986 nel solo Regno Unito.\nIl brano, concepito per l'omonimo musical di Dave Clark, entr\u00f2 nella classifica dei singoli britannica all'ottantanovesima posizione, arrivando dopo due settimane al trentaduesimo posto. Rimase in classifica per sei settimane.\nLa canzone (insieme ad altre due canzoni: \"Love Kills\" e \"In My Defence\") non appare nei due album solisti di Freddie Mercury ma verr\u00e0 inclusa nell'album \"The Freddie Mercury Album\" del 1992.\nNel 2019 viene pubblicata Time Waits For No One, una nuova versione di \"Time\" creata da Dave Clark isolando la voce di Freddie Mercury e mixandola con un nuovo arrangiamento della canzone originale su pianoforte suonato da Mike Moran (che aveva anche partecipato alla creazione di \"Barcelona\")."}
{"id": "3500343", "revid": "1573940", "url": "https://it.wikipedia.org/wiki?curid=3500343", "title": "Qadi al-Nu'man", "text": "Biografia.\nNato in Ifr\u012bqiya (come rivela la sua \"nisba\"), si convert\u00ec all'Islam ismailita e cominci\u00f2 in patria la sua carriera giuridica sotto il primo Imam/Califfo \u02bfUbayd All\u0101h al-Mahd\u012b bi-ll\u0101h (\"reg.\" 909-934 / 297-322 E), ascendendo rapidamente alla dignit\u00e0 di \"q\u0101\u1e0d\u012b\" supremo (\"Q\u0101\u1e0d\u012b al-qud\u0101t\" ) dello Stato fatimide. Nel suo mezzo secolo di attivit\u00e0 al fedele servizio della dinastia, scrisse un gran numero di libri su incoraggiamento e commissione del califfo, sia su argomenti storici e biografici, sia su tematiche giuridiche (\"fiqh\") e sull'interpretazione delle sacre scritture (\"ta\u02bew\u012bl\"). \nDopo la conquista fatimide dell'Egitto, il Q\u0101\u1e0d\u012b al-Nu\u02bfm\u0101n lasci\u00f2 l'Ifr\u012bqiya in favore della neo-fondata Cairo, in cui mor\u00ec nel 974 / 363 E. \nIl suo capolavoro sono i \"Da\u02bf\u0101\u02beim al-Isl\u0101m\" (), ossia \"I pilastri dell'Islam\", per la cui realizzazione impieg\u00f2 trent'anni circa e che costituiscono la \"summa\" delle conoscenze giuridiche del \"fiqh\" ismailita-fatimide. Il lavoro - che fu completato durante l'Imamato di al-Mu\u02bfizz li-d\u012bn All\u0101h (\"reg.\" 953-975 / 341-365 E.), fu accolto ai suoi tempi come il codice di riferimento dallo Stato fatimide e serve ancor oggi come fonte primaria della legge sacra (\"shari'a\") per alcune comunit\u00e0 Must'ali ismailite, specialmente di quelle tayyibite.\nUn altro importante lavoro fu il \"Kit\u0101b iftit\u0101\u1e25 al-da\u02bfwa wa-ibtid\u0101\u02be al-dawla\" (Libro dell'inizio della missione e dell'istituzione della Dinastia [fatimide]), che evoca l'ascesa della dinastia fatimide, compresi gli anni iniziali della \"da\u02bfwah\" ismailita clandestina in Yemen ad opera di Ibn Hawshab: la corrispondenza intercorsa tra Ab\u016b \u02bfAbd All\u0101h al-Sh\u012b\u02bf\u012b con la trib\u00f9 berbera dei Kutama e le comuni spedizioni militari che portarono alla vittoria ai danni della dinastia aghlabide; l'abbandono di al-Mahd\u012b bi-ll\u0101h da Salamiya, la sua prigionia a Sijilm\u0101sa e il suo successivo rilascio, culminando con l'instaurazione dello Stato fatimide in Ifr\u012bqiya nel 909. Il libro fornisce anche un resoconto delle circostanze che portarono alla disgrazia |Ab\u016b \u02bfAbd All\u0101h al-Sh\u012b\u02bf\u012b (per la quale si richiama la responsabilit\u00e0 di suo fratello maggiore Ab\u016b l-\u02bfAbb\u0101s) e la sua esecuzione finale. D\u00e0 del pari una descrizione dello Stato fatimide fino al 957, quando il libro finisce.\nAltri lavori di rilievo del Q\u0101\u1e0d\u012b al-Nu\u02bfm\u0101n sono l\"'Ikhtil\u0101f u\u1e63\u016bl al-madh\u0101hib\" (Differenze tra i fondamenti delle scuole religiose), il \"Kit\u0101b al-maj\u0101lis wa l-musay\u0101r\u0101t\" (Libro delle sessioni e delle escursioni) e il \"Kit\u0101b al-himma f\u012b adab atb\u0101\u02bf al-a\u02beimma\" (Il libro della necessaria educazione per i seguaci degli Imam)."}
{"id": "3500344", "revid": "110157", "url": "https://it.wikipedia.org/wiki?curid=3500344", "title": "Jaroslavskij rajon", "text": "Lo Jaroslavskij rajon () \u00e8 un rajon dell'Oblast' di Jaroslavl', nella Russia europea; il capoluogo \u00e8 Jaroslavl'. Ricopre una superficie di 1.936,7 chilometri quadrati."}
{"id": "3500345", "revid": "1505830", "url": "https://it.wikipedia.org/wiki?curid=3500345", "title": "Etsy", "text": "Etsy \u00e8 un sito web dedicato all'e-commerce, all'interno del quale gli iscritti possono vendere prodotti artigianali oppure oggetti vintage. Questi articoli rientrano in una vasta gamma di categorie, tra cui gioielli, borse, abbigliamento, arredamento e mobili per la casa, giocattoli, arte, nonch\u00e9 forniture e strumenti artigianali. Tutti gli articoli vintage devono avere almeno 20 anni.\nFondato nel 2005, il sito pu\u00f2 essere paragonabile ad Amazon.com ed eBay ma operante nel mondo dell'artigianato.\nStoria.\nIl sito Etsy venne attivato il 18 giugno 2005 da Robert Kalin Chris Maguire e Haim Schoppik, cui si aggiunse successivamente Jared Tarbell. Gli introiti del sito derivano da 20 centesimi per ogni annuncio pubblicato, e dal 3,5% sul prezzo finale della compravendita.\nNel 2006 le vendite si aggiravano sui , mentre l'anno successivo salirono a 1,7 milioni, con 325000 utenti registrati e 50000 venditori. Nel corso del 2008 il valore delle merci vendute attraverso Etsy si attestava tra i 10 e i 13 milioni di dollari al mese, mentre nel 2010 la community si aggirava sui 5 milioni di utenti, con 724 milioni di visite mensili al sito."}
{"id": "3500346", "revid": "3115", "url": "https://it.wikipedia.org/wiki?curid=3500346", "title": "Borsk\u00fd Sv\u00e4t\u00fd Jur", "text": "Borsk\u00fd Sv\u00e4t\u00fd Jur (in ungherese \"B\u00farszentgy\u00f6rgy\", in tedesco \"Bur-Sankt-Georg\") \u00e8 un comune della Slovacchia facente parte del distretto di Senica, nella regione di Trnava."}
{"id": "3500347", "revid": "287204", "url": "https://it.wikipedia.org/wiki?curid=3500347", "title": "Borsky Svaty Jur", "text": ""}
{"id": "3500348", "revid": "767487", "url": "https://it.wikipedia.org/wiki?curid=3500348", "title": "Something for Everyone", "text": "Something for Everyone \u00e8 un film del 1970, diretto da Harold Prince. Tratta dal romanzo \"The Cook\" di Harry Kressing, \u00e8 una commedia nera con protagonisti Angela Lansbury e Michael York.\nFu l'ultimo film girato per il grande schermo dall'attore tedesco Walter Janssen (1887-1976).\nLa pellicola non \u00e8 mai stata distribuita in Italia.\nTrama.\nKonrad, ragazzo di campagna, attraversa con la bicicletta gli splendidi paesaggi della Baviera e fa una sosta per ammirare il castello Ornstein, appartenente alla contessa Herthe von Ornstein, vedova caduta in miseria, ma ancora amante del lusso. Con lei vivono i figli, Helmuth e Lotte. Divenuto amico del valletto della contessa, Konrad lo uccide e ne prende il posto. Giunto al castello egli attira subito l'attenzione di entrambi i figli della contessa e in particolare quella di Helmuth; Konrad non perde l'occasione e stringe con quest'ultimo una forte amicizia. \nDopo essersi liberato del maggiordomo, Konrad seduce Anneliese Pleschke, giovane proveniente da una ricca famiglia, suscitando la gelosia di Helmuth. Alla contessa propone un piano: per far tornare florida la tenuta Helmuth dovr\u00e0 sposare la ricca Anneliese. Promette agli sposi, entrambi innamorati di lui, che nulla cambier\u00e0 del loro legame. Dopo la cerimonia Anneliese scopre Konrad e Helmuth che si baciano e sconvolta decide di rivelare tutto ai genitori; il giovane valletto \u00e8 quindi costretto ad uccidere tutta la famiglia Pleschke. \nNel frattempo la contessa, da sempre attratta da Konrad, lo seduce e decide di sposarlo; per il giovane il matrimonio con la contessa, tornata ricca, \u00e8 un altro passo verso il successo. Non sa per\u00f2 che Lotte, figlia minore della contessa, \u00e8 al corrente dei suoi delitti e dei suoi diabolici piani e minaccia Konrad in cambio del silenzio.\nProduzione.\nIl film fu prodotto dalla Cinema Center Films, venne girato in Austria e in Baviera.\nDistribuzione.\nDistribuito negli Stati Uniti dalla National General Pictures, venne presentato in prima a New York il 22 luglio 1970. In Danimarca, usc\u00ec il 10 aprile 1975 con il titolo \"K\u00e6rlighed til alle\". Il 10 novembre 2000, fu trasmesso in prima tv dalla giapponese NHK-BS2."}
{"id": "3500355", "revid": "1629429", "url": "https://it.wikipedia.org/wiki?curid=3500355", "title": "Al-Risala (libro)", "text": "al-Ris\u0101la () \u00e8 la pi\u00f9 nota opera di al-Sh\u0101fi\u02bf\u012b, particolarmente importante per le questioni riguardanti la giurisprudenza islamica. In quest'opera, l'Im\u0101m al-Sh\u0101fi\u02bf\u012b sottolinea quattro differenti fonti del diritto islamico (\"u\u1e63\u016bl al-fiqh\") e la loro importanza nel determinare ci\u00f2 che Allah vuole che gli uomini facciano. \nSecondo la \"al-Ris\u0101la\", la prima fonte del diritto \u00e8 il Corano, che va consultato direttamente. Quindi, per specifiche questioni che non siano trattate dal Corano, ci si deve riferire alla Sunna, o ai comportamenti, ispirati da Dio, del Profeta Maometto. Se la questione non pu\u00f2 essere risolta dopo aver consultato il Corano e la Sunna, la terza fonte suggerita dalla \"Ris\u0101la\" \u00e8 l\"'ijm\u0101\u02bf\" o \"consenso dei dotti\". Come ultima risorsa, se non si riesce a raggiungere un consenso per dirimere una controversia legale, \u00e8 possibile ricorrere al \"qiy\u0101s\" - ragionamento analogico, condotto a partire dalle tre fonti precedenti.\nFonti legislative nella \"Ris\u0101la\".\nLa prima fonte legislativa copre tutte le materie rese chiaramente nel Corano. Ad esempio, la \"Ris\u0101la\" suggerisce che secondo il Corano l'uomo debba \"pregare, fare la carit\u00e0, fare il pellegrinaggio alla Mecca e osservare il digiuno\". D'altra parte gli \u00e8 vietato l'\"adulterio, bere vino, mangiare carne e sangue di animali morti e la carne di maiale\".\nLa \"Sunna\" tratta degli argomenti trattati dal Corano, ma essa si basa non sulle parole di Dio, bens\u00ec sulle parole e sui comportamenti di Maometto. Estendendo gli esempi citati per la prima fonte, la \"Ris\u0101la\" descrive \"il numero di preghiere [quotidiane] e l'[ammontare] dell'elemosina canonica e i loro tempi [di adempimento]\": le cui modalit\u00e0 possono essere chiarite dalla stessa Sunna.\nPer quegli argomenti che non possono essere chiariti dalla lettura delle fonti citate, l\"'\u02bf\u0101lim\" (dotto musulmano) \u00e8 la risorsa da utilizzare per giungere ad un consenso. \nSe tutto ci\u00f2 non \u00e8 sufficiente, l'ultima risorsa \u00e8 l\"ijtih\u0101d\" (lett. \"sforzo interpretativo\") per giungere alla verit\u00e0. Questo ragionamento personale comporta l'uso dell'analogia (\"qiy\u0101s\") per comparare un problema specifico a qualcosa che \u00e8 gi\u00e0 stato affrontato da una delle altre tre fonti della legge sacra."}
{"id": "3500357", "revid": "3115", "url": "https://it.wikipedia.org/wiki?curid=3500357", "title": "Cerov\u00e1", "text": "Cerov\u00e1 (in ungherese \"Korl\u00e1tk\u0151\") \u00e8 un comune della Slovacchia facente parte del distretto di Senica, nella regione di Trnava."}
{"id": "3500358", "revid": "120556696", "url": "https://it.wikipedia.org/wiki?curid=3500358", "title": "Severo-\u0116venskij rajon", "text": "Il Severo-\u0116venskij rajon () \u00e8 un rajon dell'Oblast' di Magadan, nell'Estremo Oriente Russo; il capoluogo \u00e8 \u0116vensk."}
{"id": "3500360", "revid": "287204", "url": "https://it.wikipedia.org/wiki?curid=3500360", "title": "Cerova", "text": ""}
{"id": "3500361", "revid": "599013", "url": "https://it.wikipedia.org/wiki?curid=3500361", "title": "Mohammed Omar Ahmed", "text": "Carriera.\nClub.\nHa esordito nell'Al-Wasl per poi trasferirsi nel Dhofar, poi nell'Al-Ain, Al Jazira, nell'Al-Dhafra, nell'Al-Nasr, nell'Ajman per poi ritornare nell'Al-Wasl."}
{"id": "3500362", "revid": "120556724", "url": "https://it.wikipedia.org/wiki?curid=3500362", "title": "Srednekanskij rajon", "text": "Il Srednekanskij rajon () \u00e8 un rajon dell'Oblast' di Magadan, nell'Estremo Oriente Russo; il capoluogo \u00e8 Sejm\u010dan."}
