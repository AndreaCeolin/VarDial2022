{"id": "3444757", "revid": "815198", "url": "https://it.wikipedia.org/wiki?curid=3444757", "title": "Nerone Ceccarelli", "text": " Ha lavorato all'insegna di una ricerca caratterizzata dall'integrazione tra arte e architettura, mentre ha elaborato sculture legate a un rigoroso astrattismo geometrico..\nBiografia.\nNerone Ceccarelli nasce in Toscana da Ilio Ceccarelli e Jolanda Novi; dalla madre, apprezzata pittrice figurativa e allieva di Felice Carena, riceve i primi insegnamenti artistici ed eredita la passione per l'arte.\nEsordisce giovanissimo, nel 1951, a soli quattordici anni, esponendo i suoi primi lavori in una collettiva tenutasi a Treviso nel Salone dei Trecento. L'anno successivo presenta alcune sue opere alla Fondazione Bevilacqua La Masa di Venezia e, lo stesso anno, Dedalo Montali gli organizza la prima mostra personale, presso la Galleria Ai Galli di Pisa. In quest'occasione venne esposta anche l'opera dai richiami dadaisti \"La Pisciata\", un quadro il cui argomento veniva sviluppato con il versamento di acqua sul muro e sul pavimento in corrispondenza della tela ogni mattina. L'esposizione venne terminata prima del previsto in quanto il giovane Nerone, in contrasto con la critica che lo associava a Georges Rouault e James Ensor, distrusse quarantasette delle cinquanta tele esposte. Delle rimanenti, una venne acquistata da Pier Maria Rosso di San Secondo, drammaturgo e giornalista italiano.\nNel 1953 realizza le illustrazioni per \"S'i' fossi foco\" di Cecco Angiolieri e per \"A las cinco de la tarde\" di Federico Garc\u00eda Lorca.\nDal 1954 vive tra Venezia e Firenze, dove i suoi studi si concentrano prevalentemente su alcuni artisti toscani tra cui Masaccio, Donatello, Paolo Uccello, Giovanni Pisano. Nel frattempo frequenta il corso di scultura dell'Accademia di Firenze e, in seguito al trasferimento della famiglia, in quella di Venezia, dove conoscer\u00e0 l'amico Giancarlo Patuzzi, con cui creer\u00e0 il Gruppo NP2. Ed \u00e8 a Venezia che Nerone incontra anche l'architetto e designer Carlo Scarpa, il quale lo influenzer\u00e0 profondamente nella ricerca dei dettagli e negli equilibri compositivi. In questi anni la sua formazione \u00e8 continuamente segnata da studi sulla tradizione costruttivista e concretista, da spostamenti in varie citt\u00e0 e da esperimenti espressivi. Tra questi un ciclo di tre tele \u00e8 dedicato all'\"Opera da tre soldi\" di Bertold Brecht.\nIntorno alla met\u00e0 degli anni cinquanta la sua produzione muter\u00e0, abbandonando l'arte figurativa a favore di un astrattismo polimaterico, anche a merito dell'incontro dell'artista con le opere di Antoine Pevsner, Naum Gabo e Max Bill, protagonisti dell'arte costruttivista.\nA seguito del servizio militare, nel 1957, Nerone si stabilisce a Torino dove proseguir\u00e0 i suoi studi sul Bauhaus e i suoi esponenti, in particolar modo su Oskar Schlemmer e L\u00e0szl\u00f2 Moholy-Nagy.\nIn quegli anni lavora nella bottega di Victor Cerrato, ceramista e scultore, ed \u00e8 l\u00ec che Nerone scopre nuove tecniche di lavorazione dei materiali, che in seguito diverranno essenziali per la sua opera.\nContemporaneamente lavora nell'agenzia di pubblicit\u00e0 dell'amico Mario Besso in qualit\u00e0 di grafico ed \u00e8 qui che, nel 1961, incontrer\u00e0 Cosima Ghidone, ritoccatrice fotografica, che sposer\u00e0 l'anno seguente e con cui avr\u00e0 cinque figli.\nNel 1962 Nerone fonda, assieme all'amico Giancarlo Patuzzi, il gruppo interdisciplinare NP; due anni pi\u00f9 tardi entra a far parte del Gruppo, Piercarlo Ceccarelli.\nIl 7 novembre 1996 Nerone Ceccarelli muore a Parigi.\nIl Gruppo NP2.\nNel 1962 fonda il Gruppo NP2, sigla che comprende le iniziali di Nerone e Giancarlo Patuzzi: insieme ad altri artisti \"sperimentano nuove fonti di espressione poetica dai materiali\". Nel 1964 Nerone chiama a far parte del Gruppo NP2 il fratello, Piercarlo Ceccarelli, che sino ad allora s'interessava di elaborazione elettronica dei dati ed organizzazione aziendale.\nL'intento del gruppo \u00e8 quello di promuovere l'integrazione dell'arte nell'architettura insieme ad altri professionisti, tra i quali Luigi Marchisotti, Dedalo Montali, Lucia Petrocchi, Virgilio Petrocchi, Raoul Portal, Jolanda Novi, Piercarlo Iorio, Evian Medici, Luciano Patetta, Nicoletta Medici, Carlo Mollino, Angelo Cortesi. La presenza di Piercarlo Ceccarelli si rivela fondamentale durante i primi anni del Gruppo, in quanto egli, con le sue competenze manageriali e legami di lavoro con gli USA, si occuper\u00e0 della promozione delle idee e degli aspetti organizzativi. Grazie a Piercarlo Ceccarelli, inoltre, verranno organizzate, tra il 1965 e il 1967, mostre campionario in citt\u00e0 degli Stati Uniti e Canada: New York, Filadelfia, Miami, Dallas, Houston, Los Angeles, San Francisco, Chicago, Boston, Vancouver, Toronto e Montr\u00e9al.\nLa maggior parte delle opere di questi anni vengono firmate da Patuzzi e Nerone, ma non sono certo soli: molti sono gli artisti che ruotano intorno al gruppo sempre aperto alla ricerca di nuove frontiere artistische. I partecipanti sono accomunati dall'idea che non abbia senso un'arte fine a s\u00e9 stessa. La scultura e la pittura devono interpretare lo spazio e divenire parte integrante della vita quotidiana, cos\u00ec che, all'interno del gruppo, si coltivano e alimentano idee legate alla sociologia dell'abitare e all'urbanistica. Gli artisti, cos\u00ec, si definiscono \"scultori sociali\".\nAnche la concezione stessa delle opere viene rivoluzionata: non solo l'atelier dell'artista diviene laboratorio-officina interessato al progresso tecnologico e industriale, ma anche il soggetto, che \u00e8 inevitabilmente ed indissolubilmente legato alla posizione che occupa. Cos\u00ec, nell'officina, nascono nuove sculture per interni ed esterni che raggiungeranno persino altri continenti.\nPer promuovere la propria attivit\u00e0 artistica al grande pubblico, in quanto considerata arte non elitaria ma dinamica e democratica, a partire dal 1974, il Gruppo NP2 si serve anche di alcune riviste autoprodotte. Una di queste pubblicazioni, \"AR?\", sotto la direzione di Antonio Ferrari e, in seguito, Piero Tarallo, pubblic\u00f2 testi di architetti e storici dell'arte contemporanea, tra i quali spiccano Evian Medici, Luciano Patetta, Guido Ballo, Domenico Negri. Nel secondo numero di \"AR?\" le basi del lavoro del Gruppo vengono chiarite in quattro punti: \nPer Nerone l'arte \u00e8 \u201cuna componente naturale della vita, che apre la mente grazie all'intuizione nella ricerca di valori essenziali nuovi e poetici\u201d. Fondamentale per Nerone resta il Gruppo, cio\u00e8 \u201cuna serie di individui con esperienze diversificate che operano in un'unica direzione, gruppo dinamico, perch\u00e9 si struttura secondo le esigenze che si presentano di volta in volta, gruppo proiettato verso l'esterno con i progettisti con i quali collabora ricerca e crea i punti poetici dell'architettura, e gruppo anche con chi usufruisce di questo operare: il \nmondo, la gente\u201d. L'arte nasce in un rapporto biunivoco con la gente, e non pu\u00f2 essere in nessun modo occlusa o individualizzata.\nNel 1969 il Gruppo NP2 viene insignito del \"Niveau de Bronze\" da parte del comitato degli \narchitetti francesi. Il premio, conferito \u201cper gli interventi di arte in architettura\u201d, \u00e8 assegnato per la prima volta ad un artista italiano.\nNegli anni 1974 e 1975 Gianni Patuzzi e Piercarlo Ceccarelli lasciano il Gruppo NP2 ma Nerone, trasforma la societ\u00e0 in impresa individuale GRUPPO NP2/NERONE e continua ad operare nel settore fino al 1988, anno di cessazione della medesima. Dopo di che Nerone firmer\u00e0 i suoi lavori semplicemente con \"NERONE Giovanni CECCARELLI\".\nForme e Superfici e Rilievomarmo.\nLa necessit\u00e0 di trovare nuovi orizzonti e metodi innovativi per integrare l'arte all'ambiente, si realizza, alla fine degli anni Sessanta con la nascita del marchio Forme e Superfici s.r.l., un centro di progettazione, ricerca e produzione nei settori del design, dell'architettura e dell'arredamento, voluto da Nerone.\nGli ateliers di Forme e Superfici, in cui si vendono e mostrano i materiali trattati con nuove \ntecniche, si espandono nazionalmente ed internazionalmente: a Bruxelles sotto la direzione dell'architetto Group 2 Roger Vanhevel. a Parigi con Elise Fridt, a Francoforte con Giancarlo Gabbianelli, a Roma con Enrico Caruso e, in ultimo, a Milano con l'architetto Nicoletta Medici.\nForme e Superfici s.r.l. \u00e8 proprietaria del marchio brevettato Rilievomarmo, il quale propone una nuova tecnica d'incisione marmorea, brevettata dalla societ\u00e0 nel 1967, ora estesa internazionalmente. La nuova tecnica consisteva nell'incidere il materiale tramite acido cloridrico, che, corrodendo la superficie, permetteva di scolpirla senza intaccare le caratteristiche chimico-fisiche del marmo. Le superfici venivano poi patinate per creare un effetto lucido o trattate con ossidi o terre, per creare un maggiore contrasto cromatico. \nQuesta tecnica si rivela un successo, in special modo negli anni Settanta, in quanto concede a Ceccarelli la possibilit\u00e0 di realizzare opere artistiche su grandi superfici, rivestimenti murali o pavimentazioni, oltre che oggetti di uso quotidiano e d'arredamento. Secondo Nerone l'uso del marmo \u00e8 limitato da una connotazione tradizionale; attraverso la ricerca egli rifiuta la banalit\u00e0 a favore di un maggior valore artistico del design.\nL'innovazione tecnico-artistica di Nerone Ceccarelli viene riconosciuta a livello internazionale nel 1970 dal Comitato per l'Arte di Parigi, che gli conferisce, assieme all'amico e socio Patuzzi, il \"Prestige du Monde.\"\nCentre Culturel di Corbeil-Essonnes e altri interventi.\nUn importante esempio \u00e8 costituito dall'intervento compiuto da Ceccarelli con Forme e \nSuperfici s.r.l. presso il \"Centre Culturel\" di Corbeil-Essonnes. \nLa struttura del \"Centre Culturel\", progettato da Picault alla fine degli anni sessanta, trasform\u00f2 la funzionalit\u00e0 interna in un movimento di pieni e vuoti proiettato verso l'esterno. Si voleva \nesprimere il compenetrarsi dei volumi, soprattutto verticali, attraverso un ripensamento gigantista delle lesene, poste a schermare le finestre che illuminano l'interno. \nLa grande estensione delle superfici piane sconsigliava le tradizionali decorazioni ma, allo stesso tempo, consentiva di introdurre elementi atti ad animare l'insieme dell'edificio. Da questo assunto, il Gruppo NP2 scelse il Rilievomarmo in travertino quale rivestimento ideale per questo genere di costruzioni. Il \"Centre Culturel\" di Corbeil-Essonnes, oggi adibito a teatro, conserva per intero il paramento in travertino romano di colore chiaro.\nNegli stessi anni lavor\u00f2 per la sede della \"Shell\" a Rotterdam, per i grandi magazzini \"L'Innovation\" a Bruxelles, per le \"Duro Industries\" di Hong Kong. In Italia, un interessante esempio di tale sinergia tra progettazione architettonica e scultorea \u00e8 il Palazzo di Giustizia di Saluzzo. \nLe varie trame geometrico-astratte dei moduli di Forme e Superfici erano disegnate dagli artisti del Gruppo NP2; tra queste il modulo D60 realizzato nel 1966, oggi, fa parte della collezione del Museo del Marmo di Carrara.\nMa Forme e Superfici s.r.l. non si limitava solo allo studio e la ricerca dell'arte marmorea: sotto questo marchio, Nerone produsse diversi pannelli di zinco o legno scolpito, concepiti per essere delle porte. Ognuna di queste \u00e8 costituita dalla struttura e da due pannelli, rispettivamente montati nella faccia interna ed esterna della porta, che diviene un elemento in armonia con la casa. Ne \u00e8 un chiaro esempio la \"Casa Saier\" realizzata da Marcel Breuer a Glanville, in Francia, dove Nerone attua la collaborazione con il noto architetto, realizzando i pannelli a rilievo delle porte.\nArte e architettura.\nPer Nerone Ceccarelli \u201cl'arte \u00e8 vita\u201d ed essa non pu\u00f2 non tenere conto dell'ambiente e \ndella quotidianit\u00e0. Egli sent\u00ec la necessit\u00e0 di avere vivaci contatti con l'industria, perch\u00e9, per lui, non era pensabile non avere rapporti di collaborazione con un ambiente che disponeva di strumenti avanzati nel campo tecnico e della produzione. Per questo, Ceccarelli \u00e8 considerato lo scultore dell'integrazione delle arti.\nParlamento Europeo di Lussemburgo.\nNel 1972 Nerone, insieme a Patuzzi, progettano il grande murale in zinco inciso e patinato, installato nell'Emiciclo del Parlamento europeo a Lussemburgo, opera che realizzano in collaborazione con l'architetto Simonis. Si tratta della pi\u00f9 grande incisione su metalli al mondo, circa centocinquanta metri quadrati. Nerone lavora con moduli di zinco che incide e poi assembla direttamente sulla parete. Il metallo viene trattato con acidi, in modo da avere un effetto complessivo di giochi di luce tra le superfici lisce e lucenti e quelle ruvide e scure. Le linee tracciano solchi e superfici differenti, ma ogni contrasto \u00e8 netto e il rigore geometrico essenziale per creare un'armonia tra le forme.\nVilla Noor per lo Sci\u00e0 di Persia.\nVerso la fine degli anni settanta, anche lo Sci\u00e0 di Persia, Mohammad Reza Pahlavi, commissiona a Nerone una scultura con funzione di paravento, destinata ad una delle residenze di famiglia, \"Villa Noor\", sul Mar Caspio. Ceccarelli crea quindi una scultura mobile di sei elementi in bronzo, rame e lamine d'oro con inserimenti di vetri colorati e motivi geometrici.\nChiesa delle Suore Missionarie Cabrini.\nContemporaneamente, in Italia, Nerone ha modo di collaborare con architetti come Emilio Rino \nPiana, Piero Fiorio, Pier Gianni Tonetti, Pompeo Fabbri, Domenico Negro. Le committenze artistiche, d'altra parte, a Torino e sul territorio nazionale, coinvolgono l'artista in opere sia di edilizia pubblica che religiosa, come il grande murale ad altorilievo in cemento realizzato presso la Chiesa delle Suore Missionarie Cabrini di Torino. Esso rappresenta la Crocifissione, con l'inserimento di simboli religiosi scolpiti e la realizzazione di vetrate colorate. L'opera non presenta decorazioni superflue e viene realizzata in cemento, come espressione di semplicit\u00e0. L'altorilievo si espande fino alle pareti laterali dell'altare, integrandosi nell'architettura e contrastando con i colori vivaci delle finestre, con le vetrate policrome e frammentate. L'altare e gli amboni di Ceccarelli sono andati distrutti in seguito ai recenti lavori di ammodernamento effettuati nella chiesa.\nNerone scultore.\nNella seconda met\u00e0 degli Sessanta, Nerone riceve committenze da enti pubblici e privati per diverse opere. Ed \u00e8 cos\u00ec che inizia ad evolversi anche la sua attivit\u00e0 di scultore non legata all'architettura. \nArtista poliedrico, Ceccarelli utilizza diverse tecniche e materiali. Particolarmente legato al metallo, molte sue opere sono assemblate o fuse. Alle lamiere metalliche spesso \u00e8 applicata una vernice o effettuata un'affumicatura con acetilene, per creare contrasti; ricava effetti cromatici anche tramite l'utilizzo dell'anilina, materiale che si scurisce a contatto con l'aria. \nNerone utilizza molto anche il legno: lo scolpisce con forme astratte e lo tratta a fuoco con l'uso del cannello. Con esso realizza sculture a tutto tondo, talvolta con inserti metallici. \nA partire dalla met\u00e0 degli anni Ottanta, Nerone diminuisce la produzione seriale sotto il marchio Forme e Superfici e rinasce scultore a tutti gli effetti: compare nella sua produzione uno stile pi\u00f9 personale, con l'idea che le opere possano essere fini a s\u00e9 stesse.\nEvolvono anche le tematiche: la ricerca di armonie e geometrie subordinate all'ambiente lascia spazio ad una maggiore libert\u00e0 concettuale. Libert\u00e0 che egli \"chiude\" con un segno posto in ogni sua opera, spesso in vece della firma. Si tratta di due punti ravvicinati che tendono a sintetizzare l'equilibrio trovato, finalmente, al termine dell'opera.\nL'evoluzione nelle opere maggiori.\nEl Conquistador, L'Alabarda, Nastri d'acciaio.\nPoco prima degli anni settanta, Nerone riceve due importanti commissioni da Porto Rico. \nIl lussuoso hotel \"El Conquistador\" richiede infatti due sculture tridimensionali. La prima, \"El Conquistador\", \u00e8 un monumento equestre di 7 metri, in metalli policromi saldati e patinati, opera figurativa nella quale Nerone rappresenta cavaliere e destriero come elementi indissolubili e stilizzati, \u00e8 la luce che si riflette sul metallo a dare volume e ancor maggior movimento all'opera. \"El Conquistador\" non si trova pi\u00f9, oggi, nel luogo originale. \n\"L'Alabarda\", invece, \u00e8 in acciaio inossidabile, alta 13 metri. Anche in questo caso, l'arma \u00e8 raffigurata con linee spezzate e taglienti, disposte verticalmente a dar slancio al monumento. \nInfine, il Casin\u00f2 di San Juan di Porto Rico commissiona, negli stessi anni, una grande scultura da porre nella Sala Centrale. Nerone crea cos\u00ec \"Nastri di acciaio\", opera di 3 metri di altezza per 26 di lunghezza, in cui tutti i materiali sono legati alla produzione industriale. Ceccarelli utilizza, infatti, oltre all'acciaio inossidabile e allo zinco, peltro ed alpacca.\nLa studiosa Elisa Teodoro la descrive come scultura che \"segue una struttura compositiva complessa, determinata da linee continue curve e spezzate che compongono forme astratte, come in un ininterrotto fluire dei metalli che si snodano come nastri tridimensionali e compenetrano lo spazio della sala centrale del casin\u00f2.\"\nMonumento alla Giustizia.\nNel 1968 Ceccarelli e Patuzzi partecipano ad un bando di concorso per la costruzione di un monumento per il Palazzo di Giustizia di Saluzzo. Grazie al loro progetto, intitolato \"Inox\", vengono giudicati vincitori. Nel 1969 la scultura \u00e8 pronta, alta 21 metri, del peso di 20 tonnellate. Anche in quest'occasione Ceccarelli dimostra la sua particolarit\u00e0 di innovatore: \u00e8 la prima volta che viene usato il cor-ten per un'opera d'arte. Si tratta, questa, di una composizione chimica che conferisce all'acciaio una particolare resistenza all'attacco degli agenti atmosferici. \nSono Ceccarelli e Patuzzi ad illustrare la loro opera: \"Alla massa orizzontale dell'edificio, contrapponiamo un elemento che si sviluppa in senso verticale. In corrispondenza con la zona superiore della facciata interveniamo con una forma molto pura in acciaio cor-ten a grandi superfici, che nasce da un basamento in cemento all'altezza della facciata inferiore. L'opera sviluppa il tema della giustizia con grandi lame in equilibrio.\"\nPederpula.\nPederpula, del 1971, rientra nelle opere degli anni in cui la ricerca dell'artista si concentra sulle linee essenziali dell'astrazione; \u00e8 collocata presso il Centro Ricerche Fiat di Orbassano, che ha spesso incentivato la ricerca artistica attuata con l'uso di materiali industriali.\nCassa di Risparmio di Cento.\nSempre nel 1971, Ceccarelli realizza una scultura a rilievo in lamiera saldata, patinata e colorata, per la Cassa di Risparmio di Cento, in provincia di Ferrara. \nL'opera, di grandi dimensioni, \u00e8 creata utilizzando i materiali cari a Nerone, con l'aggiunta, per\u00f2, di inserti colorati e lamine dorate, applicati successivamente, durante un restauro da parte dell'artista. La luce riflessa sulle lamine della scultura ne determina volumi e dona solidit\u00e0 alle linee geometriche, mentre l'inserimento cromatico ravviva la composizione.\nFATA S.p.a..\nTra le maggiori committenze di Nerone, alla fine degli anni settanta, c'\u00e8 l'importante intervento artistico per l'edificio che ospita la sede degli \nuffici della compagnia finmeccanica FATA S.p.a., a Pianezza, realizzato dall'architetto brasiliano Oscar Niemeyer, tra il 1976 e il 1981. \nQui, Nerone realizza tre diverse opere scultoree, utilizzando metallo e legno, oltre ai pannelli a rilievo destinati a rivestire alcune porte.\nLa scultura di dimensioni pi\u00f9 grandi \u00e8 destinata alla sala del consiglio di amministrazione. Si tratta di una composizione in metalli saldati lunga poco meno di 7 metri e alta quasi 2, applicata sulla parete frontale. L'opera scultorea \u00e8 composta da forme geometriche che ricordano i processi industriali, che hanno sempre affascinato l'artista. La luce riflessa sulle diverse superfici dei metalli genera tensione e movimento.\nLa seconda scultura, situata nell'ala presidenziale dell'edificio, alta pi\u00f9 di 2 metri e larga quasi 5, \u00e8 in legno trattato a fuoco, con inserti di rame, alluminio e argento. L'opera si presenta come elemento integrato nell'ambiente: si amplia su parte del soffitto, intrinseca nello spazio circostante.\nNel giardino, situato all'aperto e coperto parzialmente dalla struttura architettonica dell'edificio razionalista, vi \u00e8 infine l'altorilievo ligneo di Ceccarelli, terza opera, applicato alla parete di cemento grigio. Il contrasto tra materiali e colori crea un effetto di stacco totale.\nAltri tre pannelli scolpiti fanno, inoltre, parte delle opere presenti nell'edificio di Niemeyer; rivestono tre porte d'accesso a sale di rappresentanza, in legno scolpito. La loro superficie \u00e8 percorsa da linee geometriche incise e spazi scolpiti a rilievo.\nDubai Municipality.\nNel 1979, Nerone viene chiamato dagli architetti Antonio Riva e Augusto Busnelli, per intervenire artisticamente negli uffici di rappresentanza e nell'emiciclo del - allora - nuovo Palazzo di Governo di Dubai, edificio progettato dall'architetto giapponese Matsushita. Gli interni, progettati dagli architetti italiani, furono arricchiti da oltre 870 m\u00b2 si sculture lignee con inserti in metallo e marmo in perfetta armonia con i prestigiosi spazi istituzionali.\nLa Mostra a New York.\nNel 1989, Nerone Ceccarelli \u00e8 invitato a esporre, insieme ad altri artisti, all'Art Expo di New York presso il Jacob Javits Convention Center. Scrive Angelo Mistrangelo su \"Stampa Sera\", il 18 aprile 1989: \"Nerone partecipa con una scelta di sculture che pongono in evidenza una struttura compositiva dalle cadenze astratte, una dimensione operativa in cui si avverte un'energia capace di fondere in un unico momento architettura e scultura, di dar corpo a sequenze di bassorilievi in legno pirografato o in travertino inciso e patinato. Sono lavori che documentano un periodo di inesauribili progettazioni, di elementi che si intersecano, si sviluppano lungo una superficie che ne accoglie il ritmico fluire, pur nel rigore della forma.\"\nGli anni Novanta.\nIl teatro Carlo Felice: le sculture dedicate a Paganini e \"Viva Sch\u00f6enberg\".\nTra la fine degli anni ottanta e i primi anni novanta, Nerone Ceccarelli \u00e8 particolarmente attivo a Genova, dove partecipa a diversi bandi di concorso, indetti dal comune, per la realizzazione di opere d'arte destinate alla ricostruzione del teatro Carlo Felice. Nerone presenta, tra il 1989 e il 1990, tre sculture dedicate al maestro Nicol\u00f2 Paganini, nonch\u00e9 un progetto per un'opera da montare sul sipario tagliafuoco. Delle tre sculture \"Solo con un disco...\", \"Bravo Nicol\u00f2!\" e \"Trillo di Dio\" si conservano bozzetti e relazioni illustrative, autografe di Ceccarelli.\nRiguardo \"Solo con un disco...\", Nerone scrive, tra il resto: \"Il concetto che si vuole esprimere nella raffigurazione scultorea di Paganini, non pu\u00f2 ovviamente preoccuparsi di rappresentare il grande musicista esaltandone la parte fisica, ci\u00f2 renderebbe l'opera troppo banale, bens\u00ec concentrare l'attenzione di chi la legge su tutto il bagaglio di conoscenza, cultura ed emozioni che ci ha trasmesso. Si nota in essa la forma che vagamente esprime il concetto macchinomusicale. I vuoti armonici sono dati dai pieni, cos\u00ec come i volumi espressi in maniera primaria stanno a significare l'internazionalit\u00e0 di oggi, che non pu\u00f2 sovrapporsi al concetto di mitteleuropeismo del tempo di Nicol\u00f2 Paganini.\"\n\"Bravo Nicol\u00f2!\" viene, invece, descritto dall'artista come \"altorilievo a forte volume\" che \"si presenta come grandi fogli di spartito, di bronzo molto prezioso, che si trasformano in uno strano oggetto quasi musicale; a queste forme complete, complesse e concluse fanno da contrappunto una serie di lame staccate dal fondo dal sapore armonico, molto lucide, che ricordano il virtuosismo e la complessa personalit\u00e0 di Paganini\u201d.\nRiguardo, infine, \"Trillo di Dio\", Nerone scrive: \u201cle corde da me proposte oltre a far pensare a strumenti armonici, rappresentano l'orizzonte marino, si comportano come onde e si intravede l'accenno di un tramonto, fanno pensare al porto, ai velieri e a gomene.\u201d\nNerone Ceccarelli non sar\u00e0 il vincitore del bando per le sculture da inserire nel teatro, ma, nel 1990, vincer\u00e0 il concorso per realizzazione dell'opera da collocare sul sipario. \"Viva Sch\u00f6enberg\" \u00e8 il titolo. Si tratta di un pannello scultoreo, di dimensioni monumentali, 125 pannelli per un totale di 200\u00a0m\u00b2, di rigoroso astrattismo geometrico a cui Ceccarelli lavora mesi. Uno dei bozzetti preparatori \u00e8 ora esposto nella collezione del Museo d'arte contemporanea di Villa Croce a Genova, con titolo \"Sipario Tagliafuoco\". Nel giugno del 1992 Nerone espone nella mostra personale a Palazzo Scaglia di Verrua, a Torino, gli studi preliminari del sipario tagliafuoco, con altre sculture polimateriche e un bronzo; sono presenti tra queste anche le opere dedicate all'amico musicista Luigi Nono. Presentando il proprio lavoro, Nerone scrive: \"Da un attento studio delle linee armoniche del teatro (scandito in maniera orizzontale, dal rivestimento delle pareti e dei terrazzi palco), nasce l'idea per una conclusione in verticale, quasi a rappresentare una ipotetica cattedrale gotica o anche un organo\". Inoltre Nerone chiarisce: \"l'opera, che risulter\u00e0 molto luminosa, appoggia su una falsa prospettiva in metallo riflettente che consente a parte degli spettatori orchestrali di specchiarvisi, creando una zona dinamica.\" E, riguardo a questa: \"ricorda il mare, ossia Genova, ma si trasforma anche in una galleria che passa oltre il sipario, esprimendo cos\u00ec la continuit\u00e0 del teatro Carlo Felice ancor vivo nonostante le ferite subite. L'opera \u00e8 astratta, ma, in maniera equivoca, si trasforma in un'orchestra muta, quasi fosse in attesa del maestro direttore\". Infine, \"il grande triangolo divide l'opera in due periodi: il vecchio Carlo Felice e il nuovo\", ma \"al centro dell'opera si intuisce un ipotetico incontro-abbraccio che vuol significare come, malgrado tante traversie, la musica continua ad imporsi tra le pi\u00f9 elevate espressioni dell'intelletto dell'uomo\".\nTeatro Ariston.\nNel 1994, a Nerone Ceccarelli viene commissionato un altro importante lavoro per la Liguria. Si tratta della decorazione dell'Ariston Roof, con la sala stampa, la parte pi\u00f9 recente del teatro Ariston. L'opera si compone in una serie di pannelli di alluminio leggero, rame, zinco, argento, applicati sulla parete destra della sala stampa insieme agli altorilievi che decorano le due colonne dell'atrio antistante. Il grande altorilievo segue un andamento orizzontale e, la sua forma irregolare, lascia emergere la superficie del muro sottostante, determinandone un'interruzione senza per\u00f2 romperne l'equilibrio. In quest'opera Ceccarelli riesce ad integrare pittura e scultura, stendendo ampi campi di colore sulle lamine metalliche, creando un'opera armonica ed essenziale.\nScultura e musicalit\u00e0.\nNegli anni novanta, Ceccarelli si adopera anche nella creazione di opere costituite da lamine metalliche, talvolta dipinte, montate su pannelli lignei. Si tratta della serie \"Metalli\", opere \nscultoree la cui bidimensionalit\u00e0 li congiunge alla pittura. L'uso dei materiali \u00e8 il pi\u00f9 eterogeneo possibile.\nIn queste \u00e8 palese il fascino che la musica attua sull'artista: sono presenti continue evocazioni alle melodie, soprattutto per quel che riguarda le forme degli strumenti musicali. Questi vengono scomposti nelle strutture, dando vita a rappresentazioni astratte, le cui linee sinuose s'integrano con morbidezza nella geometria circostante.\nBouline de violon.\nSeparato dalla serie \"Metalli\", ma esempio cruciale della passione per la musica dell'artista, \u00e8 \"Bouline de violon\", l'ultima opera completata dall'artista, prima della morte. La scultura, sita presso il Centro di Ricerche Fiat di Orbassano, pare il testamento artistico di Ceccarelli. La scultura, tridimensionale, \u00e8 formata da lastre in metallo dalle forme irregolari, in cui prevalgono andamenti sovrapposti che danno volume all'opera. La struttura compositiva \u00e8 asimmetrica ma non caotica: le parti si inseriscono e compenetrano tra loro, disponendosi lungo assi, verticali e orizzontali, ben definiti. La forma che ne deriva ricorda il perimetro di una chitarra, i tiranti metallici che partono dal centro fanno da corde, infine, la lamina centrale, fulcro dell'opera, appare la buca sonora dello strumento. La superficie liscia e opaca delle lastre \u00e8 stata verniciata uniformemente in nero, con l'aggiunta sporadica di spazi rossi.\nI multipli e il design.\nLa spinta di Nerone verso la produzione industriale e l'industrial design, lo porta ad abbandonare, quando possibile, la creazione di pezzi unici. L'artista, assieme a Patuzzi, sostiene, infatti, che una produzione seriale di \"pezzi d'arte\", abbia il vantaggio di potersi meglio concedere nel rapporto con l'ambiente e l'architettura, divenendo parte integrante della vita quotidiana di tutti, e non un vanto elitario. Da queste premesse nascono importanti collaborazioni tra Nerone e altri artisti affermati, tra i quali Emilio Vedova, Alberto Viani, Santomaso ed Ezio Gribaudo. Con loro, Nerone crea una collezione \"per corrispondenza\". Questa iniziativa, nata nei primi anni del Settanta sotto il marchio Forme e Superfici, \u00e8 un progetto comune che, coinvolgendo pi\u00f9 artisti insieme e facendo uso di varie tecniche e linguaggi espressivi, vuole comunicare il valore estetico e sociale delle opere d'arte prodotte in serie. La produzione di oggetti multipli del Gruppo NP2 comprende anche diverse componenti d'arredo, le cui forme sono razionali e pulite e la cui funzione \u00e8 quella di essere usate, vissute e non solo osservate. Vengono create cos\u00ec porte, componenti di letti, lampade, tavoli, ma anche oggetti pi\u00f9 piccoli come vassoi. Nei primi anni dell'Ottanta, Nerone collabora con il designer e arredatore milanese Riccardo Nuzzi e, in seguito, nel 1993, con il designer Zenoduca.\nIl rapporto con il suo tempo.\nPer il suo carattere prorompente e per il suo senso di libert\u00e0, Nerone non si appogger\u00e0 mai alle gallerie e al rapporto elitario con il pubblico. Rifiutando l'intervento di galleristi, \u00e8 quindi Ceccarelli stesso ad intrecciare i rapporti con la committenza, adoperando i propri spazi come luoghi espositivi. In queste occasioni, si intessono importanti amicizie come quelle con Dedalo Montali, Carlo Mollino, Angelo Cortesi, Emilio Scanavino, nonch\u00e9 produttive collaborazioni con Emilio Vedova e Alberto Viani, il pittore Hiroaki Asahara, architetti di fama internazionale come Mies Van der Rohe, Oscar Niemeyer, Marcel Breuer, Aldo Rossi, Richard George Rogers. Tra le sue conoscenze vi sono anche Renzo Piano, Piero Dorazio, Arnaldo e Gi\u00f2 Pomodoro. Tutto questo lascia intendere quanto Nerone sia noto nell'ambito dell'architettura e della scultura, nonostante egli non creda che l'arte sia propaganda di s\u00e9, bens\u00ec che debba esistere come continua ricerca e sviluppo verso l'esterno. La sua fame d'innovazione si esprime anche nella sua vita privata: egli amava trascorrere le sue serate in compagnia, in luoghi frequentati da Dario Fo e sua moglie Franca Rame, Alberto Lionello, Luigi Carruccio, Romualdo Morandi, Ettore Fico.\nCritica.\nIl rifiuto verso il meccanismo delle gallerie d'arte, ha spesso determinato la mancanza di una critica pi\u00f9 definita e, quindi, la possibilit\u00e0 di affermare aspetti che delineano la sua arte e creativit\u00e0 in un modo pi\u00f9 omogeneo e coerente. Preme citare il commento del critico torinese Janus, in \"Luogo geometrico e luogo logico\", che, pur evidenziando di come le opere di Nerone non siano di facile lettura, afferma che esse sono la versione di un \u201cmoderno neocostruttivismo\u201d, e che l'arte dello scultore si muove \"verso molteplici direzioni aprendo nuove prospettive\u201d, \u201cpur nell'irruenza istintiva della sua scultura che \u00e8 regolata dal gioco dei rapporti formali e dalla ricerca dell'equilibrio, in materiali diversi: dal legno, al ferro ad altri metalli che, fondendosi insieme, creano un'unit\u00e0 armoniosa e sembrano aver seguito una disciplina rigorosa.\u201d Janus afferma ancora che la ricerca di Nerone vuole scoprire le assonanze e le dissonanze delle forme quasi musicali che le varie superfici geometriche possono suggerire. Le forme create sono diseguali nel taglio, nelle dimensioni, nelle superfici, ma ci danno un'immagine complessivamente armoniosa."}
{"id": "3444764", "revid": "767487", "url": "https://it.wikipedia.org/wiki?curid=3444764", "title": "Per la felicit\u00e0 degli altri", "text": "Per la felicit\u00e0 degli altri \u00e8 un mediometraggio muto italiano del 1914 diretto da Baldassarre Negroni."}
{"id": "3444771", "revid": "2110845", "url": "https://it.wikipedia.org/wiki?curid=3444771", "title": "Andr\u00e9 Hunebelle", "text": "Biografia.\nDopo gli inizi con il musical, negli anni 1950 si d\u00e0 alla regia di film di cappa e spada, quindi nel 1958 dirige \"Vacanze a Malaga\", film che lancia Louis de Fun\u00e8s per la prima volta protagonista. Conosciuto in Italia soprattutto per la serie di film sul bandito Fant\u00f4mas, dirige anche quattro film della serie dell'agente OSS 117 e un paio di film con Les Charlots, in Italia passati nei cinema con titoli della serie \"5 matti\". Suo figlio, Jean Halain (Jean-Marie Hunebelle, 1920-2000), \u00e8 stato sceneggiatore di parecchi film diretti dal padre e di altri con Louis de Fun\u00e8s."}
{"id": "3444773", "revid": "1543377", "url": "https://it.wikipedia.org/wiki?curid=3444773", "title": "Regola dell'1%", "text": "Nella cultura di Internet, la regola dell'1% (detta anche principio 90-9-1, o rapporto 89:10:1) \u00e8 la teoria secondo cui la percentuale dei soli fruitori (lurker) di una comunit\u00e0 virtuale \u00e8 enormemente superiore a quella dei collaboratori attivi a quella stessa comunit\u00e0.\nLa teoria \u00e8 spesso usata come dimostrazione dell'ineguaglianza partecipativa in rete, cio\u00e8 nell'analisi delle differenze fra i livelli di intensit\u00e0 nella partecipazione all'attivit\u00e0 virtuale. Studi su questo argomento, con risultati simili alla regola dell'1%, sono stati compiuti da Will Hill degli AT&amp;T Laboratories e, in seguito, da Jakob Nielsen, che ha esteso anche al mondo di Internet il concetto di ineguaglianza partecipativa, prima legato alla politica e all'economia.\nLa regola dell'1% suddivide gli utenti di community su Internet in tre categorie, in base al grado di partecipazione: i \"lurker\", i \"contributori\", i \"creatori\". \u00c8 importante notare come queste tre categorie non siano imposte dai singoli siti (dato che ogni utente \u00e8 libero di agire come crede), ma emergano in modo spontaneo all'interno di una comunit\u00e0 virtuale. Questo vuol dire che, di fronte a siti non di community (come la pagina web di un giornale o di una qualunque azienda con dipendenti), la categoria dei creatori \u00e8 rivestita solo dai dipendenti di detta azienda, e tutti i fruitori possono essere solo lurker oppure contributori, e solo nei limiti concessi dall'azienda titolare del sito.\nStoria.\nL'espressione \"1% rule\" (\"regola dell'1%\"), scritta in questi termini, \u00e8 stata coniata nel maggio del 2006 dai blogger Ben McConnell e Jackie Huba, bench\u00e9 in precedenza fossero gi\u00e0 state espresse simili considerazioni con altri nomi, come, ad esempio, il \"90-9-1 principle\" (\"principio del 90-9-1\"), in cui, su 100 utenti, solo 1 crea UGC, altri 9 operano piccole attivit\u00e0 come commenti o modifiche, mentre 90 \"lurkano\".\nGi\u00e0 nel 2005, nell'ambito di ricerche sul terrorismo islamista, Akil N. Awan ha svolto un ampio studio sui forum estremisti jih\u0101disti, scoprendo che l'87% degli utenti iscritti non aveva mai pubblicato contenuti nemmeno una volta, il 13% aveva postato almeno una sola singola volta, il 5% aveva postato almeno 50 volte e pi\u00f9, mentre solo l'1% aveva postato in maniera statisticamente considerevole ed effettivamente continuativa per almeno 500 volte.\nDefinizione.\nLa regola dell'1% afferma che il numero di persone che creano attivamente contenuti sul web quali testi, fotografie, disegni, video ed ogni altro tipo di materiale originale (detti UGC, \"user generated content\"), compresi gli stessi articoli di Wikipedia, sono approssimativamente l'1%, o anche meno, del totale delle persone che fruiranno di quel materiale. Ad esempio, per ogni persona che scrive un nuovo post su un forum, carica una foto su Flickr o diffonde un meme su Tumblr, ci saranno almeno altre 99 persone che leggeranno quel forum, vedranno quella foto e scopriranno quel meme e, di queste, solo 9 contribuiranno attivamente con un commento, reblog o altro metodo di partecipazione. Ogni 100 utenti, cio\u00e8, si stima siano presenti 1 creatore, 9 contributori e 90 lurker.\nLa percentuale reale di utenti nelle tre categorie lurker-contributori-creatori in realt\u00e0 dipende da sito a sito e varia a seconda delle tipologie (blog, community, forum, eccetera). Su Wikipedia in italiano, ad esempio, dove in seguito alla registrazione non \u00e8 obbligatoria la partecipazione continuativa, sono presenti attualmente utenti, di cui per\u00f2 solo ( circa) effettivamente attivi, e solo ( circa) con funzioni amministrative. Viceversa, se ad esempio un forum richiede esplicitamente che l'utente partecipi alla discussione pena l'esclusione, in quel caso le percentuali della seconda e terza categoria saranno molto maggiori, ma i creatori resteranno sempre una parte fortemente minoritaria: questo \u00e8 stato confermato da uno studio dello statistico Michael Wu, che utilizzando strumenti e tecniche dell'economia ha analizzato l'ineguaglianza partecipativa in centinaia di diverse community diversificate per tipologia aziendale, settore, audience e target arrivando alla conferma che, nonostante la possibile variazione di percentuale, l'ordine di partecipazione \u00e8 sempre lo stesso con molti lurker, pochi contributori, pochissimi creatori. Questa dinamica sociale nel mondo virtuale \u00e8 paragonabile ad altre simili leggi che regolano aspetti legati all'informazione ed all'economia, come la legge 80/20 o principio di Pareto secondo cui il 20% dei componenti di un qualunque tipo di gruppo produce e/o consuma l'80% dell'attivit\u00e0 totale, indipendentemente dall'ambito in cui questa si applica."}
{"id": "3444774", "revid": "170423", "url": "https://it.wikipedia.org/wiki?curid=3444774", "title": "Golden State Warriors 2010-2011", "text": "La stagione 2010-11 dei Golden State Warriors fu la 62\u00aa nella NBA per la franchigia.\nI Golden State Warriors arrivarono terzi nella \"Pacific Division\" della \"Western Conference\" con un record di 36-46, non qualificandosi per i play-off."}
{"id": "3444783", "revid": "767487", "url": "https://it.wikipedia.org/wiki?curid=3444783", "title": "Bundaberg Tennis International 2011", "text": "Il Bundaberg Tennis International 2011 (Australia F4 Futures 2011) \u00e8 stato un torneo di tennis giocato sul terra battuta, che fa parte della categoria ITF Women's Circuit nell'ambito dell'ITF Women's Circuit 2011 e dell'ITF Men's Circuit nell'ambito dell'ITF Men's Circuit 2011. Sia il torneo maschile che quello femminile si \u00e8 giocato a Bundaberg in Australia dal 4 al 10 aprile 2011.\nVincitori.\nSingolare maschile.\n James Lemke ha battuto in finale \u00c9rik Chvojka 6-2, 6-4\nSingolare femminile.\n Casey Dellacqua ha battuto in finale Olivia Rogowska 6-2, 6-3\nDoppio maschile.\n Matt Reid / Michael Venus hanno battuto in finale \u00c9rik Chvojka / Jose Statham 2-6, 6-2, [10-4]\nDoppio femminile.\n Casey Dellacqua / Olivia Rogowska hanno battuto in finale Daniella Jeflea / Sandra Zaniewska 7-5, 6-4"}
{"id": "3444784", "revid": "767487", "url": "https://it.wikipedia.org/wiki?curid=3444784", "title": "Vizio atavico", "text": "Vizio atavico \u00e8 un film muto italiano del 1914 diretto da Baldassarre Negroni."}
{"id": "3444788", "revid": "599013", "url": "https://it.wikipedia.org/wiki?curid=3444788", "title": "Hish\u0101m B\u016bsherw\u0101n", "text": "Carriera.\nClub.\nDurante la sua carriera ha giocato con varie squadre di club, tra cui anche il Lilla.\nNazionale.\nConta 27 presenze e 5 reti con la nazionale marocchina."}
{"id": "3444789", "revid": "461603", "url": "https://it.wikipedia.org/wiki?curid=3444789", "title": "Hicham Aboucherouane", "text": ""}
{"id": "3444790", "revid": "287204", "url": "https://it.wikipedia.org/wiki?curid=3444790", "title": "Hisham Busherwan", "text": ""}
{"id": "3444791", "revid": "287204", "url": "https://it.wikipedia.org/wiki?curid=3444791", "title": "Los Angeles Clippers 2010-2011", "text": "La stagione 2010-11 dei Los Angeles Clippers fu la 41\u00aa nella NBA per la franchigia.\nI Los Angeles Clippers arrivarono quarti nella \"Pacific Division\" della \"Western Conference\" con un record di 32-50, non qualificandosi per i play-off."}
{"id": "3444798", "revid": "1566286", "url": "https://it.wikipedia.org/wiki?curid=3444798", "title": "La guerra al tavolo della pace", "text": "La guerra al tavolo della pace \u00e8 una miniserie televisiva trasmessa sul Programma Nazionale, dal 18 giugno al 9 luglio 1975 alle 20.40, ovvero come programma di prime time.\nTrama.\nOgni puntata \u00e8 incentrata su una delle conferenze degli Alleati durante la seconda guerra mondiale:"}
{"id": "3444799", "revid": "767487", "url": "https://it.wikipedia.org/wiki?curid=3444799", "title": "Borom Sarret", "text": "Borom Sarret \u00e8 un cortometraggio del 1963. Opera prima dello scrittore e regista Ousmane Semb\u00e8ne \u00e8 considerato il primo film africano. Vincitore del Premio Opera Prima al Festival di Tours, denuncia con lirismo la ghettizzazione in atto nelle metropoli africane, ribaltando con crudo realismo l'immagine stereotipata e denigrante dell'Africa veicolata dai film etnografici e propagandistici prodotti e diffusi dai paesi colonizzatori.\nTrama.\n\"Borom Sarret\" narra la giornata lavorativa di un povero carrettiere di Dakar. I clienti sono numerosi, molti non pagano nemmeno. Per il pranzo il carrettiere si accontenta di una noce di cola e ad un griot, che gli canta le storie dei suoi antenati, offre tutti i soldi guadagnati durante la mattinata. Molte ore di lavoro ancora lo attendono, ma la polizia gli sequestra il carretto, perch\u00e9, per soddisfare un ricco cliente, ha osato oltrepassare il confine invisibile che separa la citt\u00e0 dei poveri dai quartieri alti.\nTematica e stile.\nOusmane Semb\u00e8ne inserisce, in una struttura lineare che utilizza i codici del realismo, immagini e personaggi simbolici, innalzando a metafora il racconto della quotidianit\u00e0 e riuscendo ad esprimere con grande potenza espressiva la condizione di sfaldamento e ricerca dell'uomo africano post indipendenza. Nel suo itinerario il carrettiere incontra personaggi che simboleggiano due sistemi di valore opposti. Agli abitanti della Medina che si rapportano al protagonista con solidariet\u00e0 e comprensione si contrappongono i rappresentanti del Plateau e della societ\u00e0 senegalese \u201coccidentalizzata\u201d che non rispettano pi\u00f9 i valori tradizionali. La diversit\u00e0 tra i due mondi \u00e8 sottolineata dai movimenti della macchina da presa che alterna panoramiche verticali sui grattacieli del Plateau a panoramiche orizzontali che esplorano le baracche della Medina. Il montaggio lavora sugli opposti, giustapponendo immagini e suoni delle due citt\u00e0. Un doppio spazio che \u00e8 metafora dell'opposizione tra Africa e Occidente e Tradizione e Modernit\u00e0, tematica centrale di gran parte della cinematografia africana."}
{"id": "3444804", "revid": "433605", "url": "https://it.wikipedia.org/wiki?curid=3444804", "title": "Soli (Cipro)", "text": "Soli (in greco: \"\u03a3\u03cc\u03bb\u03bf\u03b9\", S\u00f2loi) era un'antica citt\u00e0 dell'isola Cipro, una delle dieci citt\u00e0-stato di Cipro i cui resti si trovano a sud-ovest di Morphou.\nStoria.\nNon \u00e8 nota con certezza l'origine della citt\u00e0. Il nome \"\u03a3\u03cc\u03bb\u03bf\u03b9\" le venne attribuito nel VI secolo dal re Filocipro in onore del legislatore ateniese Solone (in greco: \"\u03a3\u03cc\u03bb\u03c9\u03bd\", S\u00f2lon). Il re cipriota ribattezz\u00f2 \"\u03a3\u03cc\u03bb\u03bf\u03b9\" la citt\u00e0 di Epea quando vi trasfer\u00ec la capitale su consiglio dello stesso Solone. Nel 498 a.C. Soli, assieme a quasi tutte le citt\u00e0-stato di Cipro, si ribellarono all'impero persiano nell'ambito della rivolta ionia. Soli fu conquistata dall'esercito persiano e dalla flotta fenicia. Da quel momento decadde.\nSoli si risollev\u00f2 solo con la conquista di Roma (58 a.C.) grazie allo sfruttamento delle miniere di rame situate nei dintorni della citt\u00e0. Non \u00e8 noto quando vi venne istituita, la sede vescovile, probabilmente nel IV secolo. Primo vescovo fu Ausibio, venerato come santo nel martirologio romano e la cui ricorrenza \u00e8 fissata al 19 febbraio. Altri affermano che il primo vescovo sia stato nel I secolo, avendo ricevuto il battesimo da San Marco evangelista. Non \u00e8 noto quando la diocesi fu soppressa; probabilmente dopo l'invasione di Cipro da parte dagli Arabi fra il 647 e il 649; la diocesi di Soli \u00e8 ora un titolo vescovile \"in partibus\" conferito dalla Santa Sede. Come altre localit\u00e0 dell'isola, durante l'invasione araba Soli fu saccheggiata e molti edifici distrutti. Soli venne riconquistata dai bizantini nel 964 sotto l'imperatore Niceforo II Foca. Segu\u00ec poi le vicende dell'isola di Cipro. Dal 1974 il territorio di Soli \u00e8 di fatto parte della cosiddetta Repubblica Turca di Cipro del Nord.\nArcheologia.\nI resti pi\u00f9 importanti di Soli risalgono all'et\u00e0 romana. I reperti pi\u00f9 importanti sono i resti di una basilica romana e i resti di un teatro, entrambi del I secolo."}
{"id": "3444833", "revid": "324090", "url": "https://it.wikipedia.org/wiki?curid=3444833", "title": "Kelvingrove Art Gallery and Museum", "text": "Il Kelvingrove Art Gallery and Museum \u00e8 il museo \"civico\" di Glasgow in Scozia, situato in Argyle Street, nel West End, sulle rive del Kelvin. Si trova adiacente al Kelvingrove Park e in prossimit\u00e0 del campus principale dell'Universit\u00e0 di Glasgow a Gilmorehill.\nStoria.\nL'edificio venne finanziato in occasione dell'Esposizione internazionale del 1888 che si tenne nel Kelvingrove Park, su progetto di Sir John William Simpson e E.J. Milner Allen. Fu inaugurato nel 1901 come Palazzo dell'Esposizione Internazionale che si tenne quell'anno. Lo stile si rif\u00e0 all'architettura moresca spagnola, con pietra rossa del Dumfriesshire. La decorazione scultorea venne curata da George Frampton, Francis Derwent Wood e altri. Nella grandiosa Hall centrale venne installato un organo colossale della Lewis &amp; Co.\nEsiste una leggenda popolare secondo cui l'edificio venne creato accidentalmente con la facciata sul retro e viceversa rispetto al parco di Kelvingrove, causando il suicidio dell'architetto, in realt\u00e0 una storia senza fondamento, ma che testimonia una non felice riuscita del monumentale complesso architettonico.\nLa collezione d'arte si \u00e8 formata dall'unione di quella delle McLellan Galleries, vecchio centro espositivo della citt\u00e0, e di quella del Kelvingrove House Museum nel Kelvingrove Park. Si tratta di collezioni eterogenee che spaziano dalla storia naturale alle armi e armature, fino alla galleria d'arte, ricca di capolavori di arte europea con opere di scuola italiana, francese (compresi gli Impressionisti), olandese, scozzese e una vasta rappresentanza della scuola di Glasgow.\nL'11 luglio 2006, dopo tre anni di chiusura per rinnovo, il museo \u00e8 stato riaperto alla presenza di Elisabetta II."}
{"id": "3444834", "revid": "1363832", "url": "https://it.wikipedia.org/wiki?curid=3444834", "title": "Giovanni Carnevali", "text": "Biografia.\nDopo il ritiro si stabil\u00ec a Rimini con la famiglia. \u00c8 scomparso improvvisamente il 21 dicembre 2011, colpito da un infarto a Roma dove si era recato per visitare la sorella.\nCarriera.\nGiocatore.\nCentravanti, ottenne 100 presenze e 17 gol in Serie B con , , e , conquistando inoltre due promozioni consecutive in Serie A, col Cesena nella stagione 1972-1973 e con l'Ascoli nell'annata 1973-1974, ma in entrambi in casi senza venire confermato in massima serie. In carriera vant\u00f2 anche 145 presenze e 41 gol in Serie C.\nAllenatore.\nNella prima met\u00e0 degli anni duemila ebbe alcune esperienze come allenatore in Georgia, con la e il WIT Georgia di Tbilisi."}
{"id": "3444838", "revid": "36426", "url": "https://it.wikipedia.org/wiki?curid=3444838", "title": "Kelvingrove Museum and Art Gallery", "text": ""}
{"id": "3444839", "revid": "33888", "url": "https://it.wikipedia.org/wiki?curid=3444839", "title": "Arrigoni", "text": ""}
{"id": "3444849", "revid": "92723", "url": "https://it.wikipedia.org/wiki?curid=3444849", "title": "Elafonisos", "text": ""}
{"id": "3444856", "revid": "1452073", "url": "https://it.wikipedia.org/wiki?curid=3444856", "title": "Tripsinogeno", "text": "Il tripsinogeno \u00e8 la forma precursore o zimogeno della tripsina, un enzima digestivo. Prodotto dal pancreas, si trova nel succo pancreatico, insieme all'amilasi, alla lipasi e al chimotripsinogeno. \u00c8 attivato dall' enteropeptidasi, che si trova nella mucosa intestinale, per formare la tripsina. Una volta attivata, la tripsina pu\u00f2 attivare il tripsinogeno in tripsina. La tripsina spezza il legame peptidico sul lato carbossilico degli aminoacidi basici come arginina e lisina.\n\u00c8 prodotto dal pancreas e viene quindi secreto nell'intestino tenue dove viene attivato e trasformato in tripsina per mezzo di un taglio proteolitico operato dalle enteropeptidasi, proteine integrali di membrana della mucosa duodenale. La tripsina risultante, con lo stesso meccanismo di taglio proteolitico, \u00e8 in grado di attivare altre molecole di tripsinogeno. Questo meccanismo di attivazione \u00e8 comune a molte serin proteasi, ed \u00e8 utile a prevenire l'autodigestione nel pancreas.\nPatologie correlate.\nAlte concentrazioni di tripsinogeno nel siero sanguigno sono riscontrate in caso di pancreatite acuta e di fibrosi cistica.\nLa pancreatite pu\u00f2 essere il risultato di un'attivazione inappropriata del tripsinogeno nel pancreas. Alcuni tipi di pancreatite possono essere associati a forme mutanti di tripsinogeno. Una mutazione in posizione 117 dell'arginina , un sito sensibile alla tripsina, nel tripsinogeno cationico \u00e8 stata implicata nella pancreatite ereditaria, una rara forma di disturbo genetico ad esordio precoce. L'arg 117 pu\u00f2 essere un meccanismo a prova di fallimento mediante il quale la tripsina, se attivata all'interno del pancreas, pu\u00f2 inattivarsi e la perdita di questo sito di scissione comporterebbe una perdita di controllo e consentire l'autodigestione con conseguente pancreatite."}
{"id": "3444866", "revid": "287204", "url": "https://it.wikipedia.org/wiki?curid=3444866", "title": "Valorizzazione delle risorse umane", "text": "Un'azienda per poter produrre beni o servizi ha bisogno di acquisire personale dotato di adeguate capacit\u00e0 e competenze e di inserirlo all'interno dell'organizzazione, instaurando con lo stesso una relazione sia contrattuale che psicologica.\nQuando si parla di \u201cciclo delle risorse umane\u201d, si deve tener presente che la valorizzazione \u00e8 l'ultimo step del ciclo stesso e consiste nella verifica dell'aumento di valore al quale il processo produttivo ha condotto.\nPu\u00f2 la valutazione del personale essere vista come un sistema di valorizzazione dello stesso e dell'azienda?\nLa valutazione, oltre ad un mezzo per ottenere dati oggettivi sui quali basare eventuali ricompense per i lavoratori, pu\u00f2 essere anche un mezzo per misurare come comportamenti e competenze degli stessi influiscano sulla crescita del valore aziendale.\nLa valutazione quindi pu\u00f2 essere vista non solo come forma di controllo dei lavoratori, ma anche come possibilit\u00e0 di passaggio di informazioni e di scambio.\nA seconda della cultura organizzativa cui ci si riferisce, la valutazione pu\u00f2 assumere connotazioni differenti:\nad esempio nella Pubblica Amministrazione, nella quale la burocrazia e molto accentuata, la valutazione \u00e8 per lo pi\u00f9 messa in atto per effettuare forme di controllo di un superiore nei confronti di dipendenti subordinati gerarchicamente, mentre in una impresa nella quale vi \u00e8 una forte spinta all'innovazione e alla crescita, la valutazione potr\u00e0 diventare un mezzo di condivisione delle informazioni, accrescendo in questo modo le competenze tanto dei lavoratori quanto dell'azienda, contribuendone alla valorizzazione. \nFonte Bibliografica:\nG. Costa e M. Gianecchini \u2013 \u201cRisorse umane \u2013 persone, relazioni e valore\u201d \u2013 Ed. McGraw-Hill"}
{"id": "3444870", "revid": "767487", "url": "https://it.wikipedia.org/wiki?curid=3444870", "title": "Reggina Calcio 1987-1988", "text": "Questa voce raccoglie le informazioni riguardanti la Reggina Calcio nelle competizioni ufficiali della stagione 1987-1988.\nStagione.\nLa squadra, allenata da Nevio Scala, ha concluso il girone B della Serie C1 1987-1988 in terza posizione. Grazie al piazzamento conseguito, ha ottenuto la possibilit\u00e0 di disputare lo spareggio promozione in Serie B contro la Virescit Boccaleone.\nLo spareggio viene disputato allo Stadio Renato Curi di Perugia il 12 giugno 1988 di fronte a ventimila tifosi, la cui quasi totalit\u00e0 \u00e8 amaranto. La Reggina vince per 2-0 (gol di Giuseppe Bagnato e Tarcisio Catanese) e ottiene pertanto la promozione.\nMaglie e sponsor.\nSponsor di maglia fu l'acqua Mangiatorella."}
{"id": "3444874", "revid": "76069", "url": "https://it.wikipedia.org/wiki?curid=3444874", "title": "Khanileh", "text": "Khanileh (curdo: Xan\u00edle, \u062e\u0627\u0646\u06cc\u0644\u0647) \u00e8 un piccolo villaggio situato a 6\u00a0km a sud-ovest di Ravansar e circa 56\u00a0km a nord-ovest di Kermanshah, nell'Iran occidentale. Si trova sulle pendici meridionali della catena collinare di Salakan.\nStoria.\nLa presenza di numerose sorgenti sui versanti nord e sud di Salakan e la vista di Khanileh sulla pianura attirarono popolazioni preistoriche della zona durante il periodo calcolitico, l'et\u00e0 del bronzo e del ferro. \nI resti di queste occupazioni sono visibili in un antico tumulo a ovest del villaggio ed in un cimitero antico dell'et\u00e0 del ferro nel villaggio stesso. La datazione a termoluminescenza di un certo numero di frammenti del tumulo occidentale ha rivelato due gruppi di date: IV millennio a.C. e I millennio a.C.. A sud del villaggio c'\u00e8 un tumulo, chiamato \"Tapa Bawa\", dalla forma di una bassa collinetta con resti dell'occupazione dei Parti. Questi siti sono stati esplorati nel 1986 e nel 2006 e hanno portato alla scoperta di un certo numero di cocci e di manufatti litici. La presenza di frammenti di ceramica di et\u00e0 islamica indica che il villaggio fu un luogo di occupazione di quel periodo."}
{"id": "3444878", "revid": "1318658", "url": "https://it.wikipedia.org/wiki?curid=3444878", "title": "Consigliere diplomatico", "text": "Il Consigliere diplomatico \u00e8 una figura presente oramai in quasi tutti i Ministeri. Solitamente \u00e8 a capo della struttura che si occupa, all'interno di ciascun Ministero, di relazioni internazionali. Data la crescente internazionalizzazione delle attivit\u00e0 dei Dicasteri e la frequenza di incontri internazionali, la figura si \u00e8 resa indispensabile per la preparazione e l'organizzazione di tali eventi. Inoltre, anche altre Amministrazioni pubbliche hanno sentito la necessit\u00e0 di inserire nelle loro strutture sezioni dedicate alla cura dei rapporti internazionali.\nIn Italia, a seguito dell'introduzione di norme che favoriscono l'interscambio di dirigenti tra il settore pubblico ed il settore privato, la figura del Consigliere diplomatico si \u00e8 estesa anche ad imprese private e/o a partecipazione pubblica, nonostante per esse si ricorra a denominazioni diverse (ad es. Direttore delle Relazioni Internazionali, Responsabile Relazioni Internazionali Istituzionali). In questi casi vi \u00e8 un accordo tra i due enti che si esplica con l'assegnazione temporanea di un diplomatico presso l'ente con cui il Ministero degli Affari Esteri stipula tale convenzione.\nEnti pubblici italiani.\nElenco aggiornato al 1\u00ba febbraio 2015."}
{"id": "3444879", "revid": "628452", "url": "https://it.wikipedia.org/wiki?curid=3444879", "title": "Aldo Carrara", "text": ""}
{"id": "3444883", "revid": "1573940", "url": "https://it.wikipedia.org/wiki?curid=3444883", "title": "Pantherophis guttatus", "text": "La serpe del grano (Pantherophis guttatus ()) \u00e8 un serpente non velenoso appartenente alla famiglia Colubridae, diffuso negli Stati Uniti d'America.\nDescrizione.\nLa serpe del grano \u00e8 un serpente costrittore, solitamente di colore arancione e con macchie dal rosso al marrone, possiede una testa stretta ed un corpo muscoloso. Le dimensioni degli esemplari adulti oscillano tra i 4\u20135\u00a0cm di diametro ed i 75\u2013150\u00a0cm di lunghezza, per un peso che varia tra i 250 ed oltre i 500 grammi.\nBiologia.\nVive anche in campi di grano cacciando roditori, per questo molto apprezzata da contadini e allevatori.\nQuando si sente minacciata agita la coda producendo piccole vibrazioni e si rizza su di essa, pronta a guizzare e, in casi estremi, spruzza un fluido maleodorante.\nAlimentazione.\nLa serpe del grano caccia prevalentemente roditori, stritolando e ingoiandoli.\nRiproduzione.\n\u00c8 un serpente oviparo e depone dalle 5 alle 25 uova fra detriti vegetali e materiale in decomposizione, il periodo di incubazione delle uova \u00e8 di circa 60 giorni. Raggiunge la maturit\u00e0 sessuale a circa 2 anni di et\u00e0. \nSolitamente vive fra i 6 e gli 8 anni, ma in cattivit\u00e0 pu\u00f2 raggiungere anche 23 anni.\nDistribuzione e habitat.\nVive nelle praterie e nei boschi negli Stati Uniti d'America orientali e sudorientali (New Jersey, Maryland, Kentucky, Louisiana, Mississippi, Alabama e Florida).\nTassonomia.\nLa serpe del grano era precedentemente collocata nel genere \"Elaphe\", Utiger et al. hanno scoperto che tale genere \u00e8 parafiletico, cos\u00ec la specie \u00e8 stata ricollocata nel genere \"Pantherophis\". Il collocamento della serpe del grano e di diverse specie correlate nel genere \"Pantherophis\" anzich\u00e9 \"Elaphe\" \u00e8 stato confermato da ulteriori studi filogenetici."}
{"id": "3444890", "revid": "1781667", "url": "https://it.wikipedia.org/wiki?curid=3444890", "title": "Mokr\u00e1 L\u00faka", "text": "Mokr\u00e1 L\u00faka (in ungherese \"Vizesr\u00e9t\", in tedesco \"Nassewiese\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3444891", "revid": "287204", "url": "https://it.wikipedia.org/wiki?curid=3444891", "title": "Mokra Luka", "text": ""}
{"id": "3444892", "revid": "75433", "url": "https://it.wikipedia.org/wiki?curid=3444892", "title": "Angelo Cavallini", "text": ""}
{"id": "3444896", "revid": "36426", "url": "https://it.wikipedia.org/wiki?curid=3444896", "title": "Marin Sanudo il giovane", "text": ""}
{"id": "3444898", "revid": "36426", "url": "https://it.wikipedia.org/wiki?curid=3444898", "title": "Marin Sanudo il vecchio", "text": ""}
{"id": "3444904", "revid": "287204", "url": "https://it.wikipedia.org/wiki?curid=3444904", "title": "Mur\u00e1\u0148", "text": "Mur\u00e1\u0148 (in ungherese \"Mur\u00e1nyalja\", in tedesco \"Untermuran\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3444905", "revid": "287204", "url": "https://it.wikipedia.org/wiki?curid=3444905", "title": "Muran", "text": ""}
{"id": "3444906", "revid": "287204", "url": "https://it.wikipedia.org/wiki?curid=3444906", "title": "Olivier Chevallier", "text": "Carriera.\nFaceva parte di una famiglia numerosa e appassionata di sport motoristici, tanto \u00e8 vero che anche il fratello Alain si fece conoscere nell'ambiente motociclistico per le preparazioni di moto a base di un proprio telaio e motorizzazione Yamaha che corsero in varie edizioni del mondiale appunto come \"Chevallier-Yamaha\".\nPer l'inizio della sua carriera utilizz\u00f2 delle moto Aermacchi partecipando a gare nazionali francesi; nel 1971 acquist\u00f2 le prime Yamaha per poter gareggiare nei gran premi.\nIl suo esordio nel motomondiale avvenne nell'edizione del 1972 del Gran Premio motociclistico di Francia sul circuito di Clermont-Ferrand e prima del termine della stagione di gare ottenne il suo primo piazzamento a punti; tra l'altro in occasione del Gran Premio motociclistico di Finlandia venne dapprima classificato al settimo posto finale, prima di essere retrocesso al 14\u00ba per motivi mai chiariti completamente.\nHa corso poi fino al 1979, alternandosi nelle classi 250, 350 e 500, sempre a bordo di modelli con motore Yamaha e, dal 1974, spesso con telaio preparato dal fratello.\nDurante la sua carriera ha ottenuto una vittoria, due secondi posti e quattro terzi posti e ha ottenuto, come miglior piazzamento finale, un 6\u00ba posto nel 1977 in 350.\nDurante una gara di contorno della \"Moto-Journal 200\" il 6 aprile 1980 sul Circuito Paul Ricard, cadde, procurandosi un trauma toracico; mor\u00ec in ospedale la sera stessa."}
{"id": "3444908", "revid": "767487", "url": "https://it.wikipedia.org/wiki?curid=3444908", "title": "Christian Meier (storico)", "text": " \nBiografia.\nChristian Meier ha iniziato gli studi a Stettino, Rostock e Amburgo. Nel 1948, diplomatosi al liceo di Amburgo, ha studiato storia, filologia classica e diritto romano all'Universit\u00e0 di Amburgo. Nel 1956 ha conseguito il dottorato con Hans Schaefer all'Universit\u00e0 di Heidelberg. Nel 1963 ha conseguito l'\"Habilitation\" all'Universit\u00e0 di Francoforte, allievo di Hermann Strasburger e Matthias Gelzer. Nel 1964 ha conseguito la libera docenza a Friburgo in Brisgovia, insegnando storia antica a Basilea (1966), Colonia (1968), nuovamente a Basilea (1973), e a Bochum (1976). Nel 1981 \u00e8 succeduto a Siegfried Lauffer nella cattedra di \"Storia antica, con particolare attenzione alla storia sociale ed economica\" di Monaco di Baviera dove \u00e8 professore emerito di storia antica dal 1997."}
{"id": "3444910", "revid": "1781667", "url": "https://it.wikipedia.org/wiki?curid=3444910", "title": "Mur\u00e1nska Dlh\u00e1 L\u00faka", "text": "Mur\u00e1nska Dlh\u00e1 L\u00faka (in ungherese \"Mur\u00e1nyhossz\u00far\u00e9t\", in tedesco \"Lange Wiese\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3444911", "revid": "189072", "url": "https://it.wikipedia.org/wiki?curid=3444911", "title": "Operatore umanitario", "text": ""}
{"id": "3444912", "revid": "287204", "url": "https://it.wikipedia.org/wiki?curid=3444912", "title": "Muranska Dlha Luka", "text": ""}
{"id": "3444913", "revid": "729019", "url": "https://it.wikipedia.org/wiki?curid=3444913", "title": "Ferrovia George-Knysna", "text": "La ferrovia George-Knysna \u00e8 una linea ferroviaria a binario unico, non elettrificata, della provincia sudafricana del Capo Occidentale. Collega le citt\u00e0 di George e Knysna. Attualmente (2011) \u00e8 interrotta e sospesa dall'esercizio ferroviario .\nStoria.\nLa linea, di 68\u00a0km, venne costruita nel periodo 1924-1928 e richiese l'impiego di notevoli risorse economiche a causa delle difficili condizioni orografiche. Il suo percorso spettacolare, lungo la costa della Garden Route, la rese una meta ambita per i turisti e gli appassionati di ferrovie. Dal 1992 il percorso venne ufficialmente dichiarato ferrovia-museo a vapore. Nel 2006 il percorso fu interrotto da una frana; in seguito sulla linea si abbatterono forti piogge e inondazioni che ne pregiudicarono la riapertura. Nonostante il grande afflusso turistico, che nel 2002 aveva raggiunto le 115.000 unit\u00e0, le prospettive di una riapertura sembrano definitivamente tramontate, anche se si tratta di una delle ultime ferrovie esercite con trazione a vapore.\nCaratteristiche.\nLa linea venne inaugurata con trazione a vapore e rimase con tale esercizio, a scopo turistico, fino alla chiusura al traffico. Vi circolava il treno Outeniqua Choo Tjoe composto di materiale d'epoca."}
{"id": "3444918", "revid": "198277", "url": "https://it.wikipedia.org/wiki?curid=3444918", "title": "Williams FW20", "text": "La Williams FW20 \u00e8 una vettura di Formula 1, costruita dalla Williams per partecipare al campionato del 1998; venne guidata dal canadese Jacques Villeneuve, allora campione del mondo in carica, e dal tedesco Heinz-Harald Frentzen, piloti che facevano parte della squadra anche l'anno precedente. Venne presentata il 28 gennaio 1998 sul circuito di Silverstone.\nLivrea.\nLa stagione vide un netto cambio di livrea per le vetture della scuderia britannica, che pass\u00f2 dagli ormai abituali colori bianco e blu del precedente quadriennio, dovuti alla presenza della Rothmans International come sponsor principale, a una colorazione rossa con inserti bianco e oro propria di un altro marchio di sigarette sempre di propriet\u00e0 Rothmans, il \"brand\" australiano Winfield.\nSebbene il colore rosso facesse parte a pieno titolo della storia del team \u2014 riportando alla mente la livrea Marlboro della FW del 1974, monoposto che aveva segnato il debutto del nome Williams nel \"circus\" \u2014, la scelta scaten\u00f2, almeno inizialmente, una sorta di \u00abguerra delle rosse\u00bb per via della forte somiglianza con la \"Rossa\" per eccellenza della Formula 1, l'italiana : \u00abspero che Villeneuve, quando chieder\u00f2 di passare, non mi confonda con Schumacher\u00bb, comment\u00f2 ironicamente in proposito Heinz-Harald Frentzen. Sempre a livello pubblicitario, importante fu anche la sopraggiunta sponsorizzazione Veltins.\nDopo quindici anni e cinque titoli piloti vinti, la Williams pot\u00e9 finalmente sfoggiare il numero 1 sulla vettura del campione del mondo in carica, il confermato Jacques Villeneuve.\nSviluppo.\nLa progettazione della vettura, evoluzione della FW19, ebbe come responsabili Patrick Head e Gavin Fisher dopo che Adrian Newey, ideatore delle monoposto che avevano vinto i titoli mondiali nel 1996 e nel 1997, era passato alla McLaren all'inizio del 1997. La stagione fu caratterizzata anche dal ritiro della Renault come fornitrice di motori, che vennero pertanto forniti tramite la societ\u00e0 francese Mecachrome, tuttavia senza sviluppo e a pagamento. \nIn molti sostennero che la FW20 non fosse altro che la vettura dell'anno precedente adattata ai nuovi regolamenti; questi, per la stagione 1998, prevedevano la restrizione di carreggiata da 200 cm a 180 cm, l'introduzione delle scanalature per le gomme (tre all'anteriore, quattro al posteriore) e l'introduzione dei crash test laterali.\nIn realt\u00e0 il progetto, pur mantenendo dei punti di forza della vettura campione del mondo nel 1997, dovette, per il cambio di regolamento, introdurre molte modifiche: la nuova FW20 aveva un muso pi\u00f9 alto rispetto alla vecchia FW19, i supporti dell'ala anteriore erano pi\u00f9 squadrati e la pinna che fungeva da fissaggio del triangolo delle sospensioni era pi\u00f9 vistosa per via della maggiore altezza dal suolo del telaio. Furono poi conservate le barre di torsione e lo schema a tre elementi per la sospensione anteriore; per quanto riguarda la parte superiore del telaio, essa assumeva una forma piatta, in ossequio ai nuovi regolamenti, mentre i deviatori di flusso erano pi\u00f9 corti rispetto a quelli della FW19, inoltre le fiancate divennero pi\u00f9 lunghe e pi\u00f9 alte per aumentare la protezione dell'abitacolo per i crash test laterali e la presa d'aria del motore venne arrotondata.\nLe fiancate piuttosto alte nella parte davanti alle ruote avevano un vistoso sfogo verticale, mentre davanti alle ruote posteriori vi erano due pinne gi\u00e0 viste in qualche occasione sulla FW19. Gli scarichi fuoriuscivano in alto, nella zona centrale dei 30 cm al lato del supporto dell'alettone, la sospensione anteriore era a barre di torsione.\nCome detto, era siglato Mecachrome Gc37-01 il motore V10 discendente diretto del Renault RS9 del 1997, conforme in tutto al motore campione del mondo in carica dell'anno precedente, ma con delle modifiche nella testata aggiornata, nel peso e nella compattezza. Il propulsore risult\u00f2 essere subito affidabile, ma nel corso del tempo avrebbe pagato in potenza, arrivando ad avere addirittura 50 cavalli in meno del Mercedes montato dalla McLaren.\nStagione.\nIl rendimento rispetto alle vittorie degli anni precedenti fu decisamente inferiore, con appena tre terzi posti come migliore risultato, ottenuti nella gara inaugurale in Australia da Heinz-Harald Frentzen e poi in Germania e Ungheria da Jacques Villeneuve. Lo stesso campione del mondo in carica perse inoltre alcuni potenziali podi, come a Imola e a Monza, a causa di infortuni a opera dei meccanici Williams o di problemi tecnici. Per quanto riguarda il rendimento in qualifica, invece, il migliore risultato venne fatto registrare ancora dal canadese che si piazz\u00f2 al secondo posto della griglia in Italia.\nNel campionato costruttori la Williams ottenne il terzo posto con 38 punti, a 95 lunghezze dalla e a 118 dalla iridata. Villeneuve, nonostante i suoi sforzi, non pot\u00e9 mai difendere seriamente il proprio titolo e chiuse in classifica piloti al quinto posto generale, dietro ai soli piloti delle irraggiungibili McLaren e Ferrari. Il canadese, frustrato dal deludente campionato, a fine stagione decise di lasciare il team tentando di trovare fortuna alla neonata ; Frentzen invece non fu confermato e pass\u00f2 alla , dopo avere trascorso due anni in Williams all'ombra del compagno di squadra, dando prova solo a sprazzi del proprio talento.\nCollegamenti esterni.\nhttps://formula1techandart.wordpress.com/2013/10/30/mecachrome-gc37-01/"}
{"id": "3444923", "revid": "767487", "url": "https://it.wikipedia.org/wiki?curid=3444923", "title": "Mur\u00e1nska Huta", "text": "Mur\u00e1nska Huta (in ungherese \"Mur\u00e1nyhuta\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3444924", "revid": "287204", "url": "https://it.wikipedia.org/wiki?curid=3444924", "title": "Muranska Huta", "text": ""}
{"id": "3444928", "revid": "72396", "url": "https://it.wikipedia.org/wiki?curid=3444928", "title": "Edoardo Garrone (1961)", "text": "Presidente della ERG e del Sole 24 Ore, \u00e8 stato vicepresidente di Confindustria e presidente della Sampdoria.\nBiografia.\nFiglio primogenito di Riccardo Garrone, si diploma presso il Collegio Carlo Alberto di Moncalieri. Ha frequentato il corso di laurea in Scienze Politiche presso l'istituto Cesare Alfieri di Firenze. Padre di cinque figli, il 20 marzo 2016 si \u00e8 unito con rito civile ad Anna Pettene, avvocato e scrittrice candidata alle regionali del 2020 nella lista di Aristide Massardo sostenuta da PSI, Italia Viva e +Europa. Il 28 ottobre 2013 partecipa col fratello Alessandro alla conferenza del Festival della Scienza tenutasi nella sala del Maggior Consiglio di Palazzo Ducale a Genova dal titolo \"Capitani Coraggiosi\", in memoria del padre Riccardo.\nAttivit\u00e0.\nDal 1986 al 1987 ha lavorato a Bari presso la Marsud, societ\u00e0 armatoriale specializzata in trasporti di prodotti petroliferi.\nNel 1988 entra in ERG, nella Direzione Pianificazione Strategia del gruppo di famiglia; dal 1991 al 2003 \u00e8 vicepresidente assumendone infine, nell'aprile 2003, il ruolo di Presidente. Alla ricerca di alleanze strategiche, decide di vendere la Raffineria Isab al colosso russo Lukoil. Nel gennaio 2018 cede il 51% di TotalErg al Gruppo API e sancisce in tal modo la propria uscita definitiva dal settore petrolifero, attuando una piena convergenza verso le fonti rinnovabili.\nDifatti secondo un approfondimento di Forbes dell'ottobre 2018, ERG \u00e8 oggi primo produttore in Italia di energia eolica (56% del portafoglio aziendale), tra i primi in Europa, oltre che attivo nella produzione di energia elettrica da fonte idrica (23%), solare (10%) e gas naturale (11%) ed \u00e8 presente in sette Paesi europei tra cui Germania, Francia e Regno Unito. Nello stesso mese per gli 80 anni dell'azienda regala 3.000 euro di azioni a ciascun dipendente e 1 milione per i progetti di riqualificazione e sviluppo sostenibile nell'area del crollo del Viadotto Polcevera di Genova, la zona dove il nonno di Edoardo costru\u00ec la prima raffineria; nel 2020 dona 3 milioni di euro per fronteggiare l\u2019emergenza Coronavirus nella sua Regione.\nCon la Fondazione Edoardo Garrone si occupa di sociale e cultura. \nConfindustria.\n\u00c8 stato vicepresidente dell'Associazione Industriali di Genova dal 1994 al 1997, quando viene eletto presidente del Gruppo Giovani dell'Industria di Genova, incarico che terr\u00e0 sino al 1998; dal 2000 al 2002 \u00e8 presidente dei Giovani Imprenditori di Confindustria. Dal 2004 sino al 2008 sotto la presidenza di Luca Cordero di Montezemolo \u00e8 membro presidenza di Confindustria e presidente del Comitato tecnico per le riforme istituzionali e federalismo.\nDa maggio 2008 ad aprile 2012, sotto la presidenza di Emma Marcegaglia \u00e8 vicepresidente di Confindustria per l'organizzazione ed il marketing associativo. Attualmente \u00e8 il delegato della presidenza per l'Internalizzazione associativa e da maggio 2016 \u00e8 tra i componenti dell\u2019advisory board dell\u2019associazione degli industriali.\nAltri incarichi.\n\u00c8 membro della giunta di Assonime, consigliere di Pininfarina S.p.a., dell'Associazione Civita, della Fondazione Magna Carta, di Invitalia Ventures, membro del consiglio direttivo dello Iefe (Istituto di Economia delle Fonti di Energia dell'Universit\u00e0 commerciale Luigi Bocconi di Milano), consigliere di SEM s.r.l., presidente del consiglio di amministrazione di Aedificatio S.p.A., consigliere di Sipi S.p.a., amministratore di RetIndustria S.r.l. e consigliere di ALUISS. Dal 20 maggio 2011 \u00e8 vicepresidente vicario dell'Unione Calcio Sampdoria con ampi poteri e deleghe nella gestione della societ\u00e0 di propriet\u00e0 della famiglia Garrone.\nIl 28 febbraio 2013 \u00e8 diventato ufficialmente il nuovo presidente della dopo la scomparsa del padre Riccardo, carica che mantiene fino al 12 giugno 2014 quando regala la societ\u00e0 al produttore cinematografico romano Massimo Ferrero. Il 5 luglio 2018 il CdA del Sole 24 Ore lo nomina presidente. Due anni dopo viene scelto come nuovo Presidente dell\u2019Istituto Giannina Gaslini."}
{"id": "3444934", "revid": "767487", "url": "https://it.wikipedia.org/wiki?curid=3444934", "title": "William Robertson Smith", "text": "Robertson Smith sosteneva che il totemismo fosse la forma di religione originaria e si mise alla ricerca della forma originaria della religione ebraica. Cerc\u00f2 l'elemento tipico di quest'ultima e lo ritrov\u00f2 nel sacrificio (praticato fino al crollo del tempio di Gerusalemme).\nRobertson Smith deriv\u00f2 dalla Bibbia quest'idea del sacrificio come elemento tipico, ma nel libro sacro il sacrificio \u00e8 citato come elemento gi\u00e0 affermato al tempo della sua scrittura e non vi sono spiegazioni riguardo alla sua origine. Per ottenere il prototipo ebraico si devono effettuare comparazioni con le religioni palestinesi, come quelle dei nomadi ad esempio. Queste popolazioni hanno come rituale centrale il sacrificio del dromedario, seguito da un banchetto di condivisione dell'animale.\nIl dromedario \u00e8 un animale fondamentale per la loro sopravvivenza nel deserto ed \u00e8 l'animale totemico, che rappresenta l'unit\u00e0 sociale del gruppo. Il dromedario non pu\u00f2 essere ucciso dai membri del gruppo presi singolarmente, ma solo da tutti quanti congiuntamente. Una volta all'anno quindi si uccide il dromedario che viene cucinato e servito a tutto il gruppo. Questo rituale serve come riaffermazione dell'identit\u00e0 del gruppo, ottenuta appunto tramite la condivisione di una consumazione (sacrificio di consumazione).\nQuando Robertson Smith pubblic\u00f2 il suo libro, individu\u00f2 quindi l'origine del sacrificio ebraico in quello del dromedario e indic\u00f2 il sacrificio ebraico (a sua volta risalente a modelli seriori) come all'origine di quello cristiano (secondo l'interpretazione cattolica dell'eucaristia)."}
{"id": "3444950", "revid": "1566286", "url": "https://it.wikipedia.org/wiki?curid=3444950", "title": "Paul Le Mat", "text": "Biografia.\nLe Mat \u00e8 venuto alla ribalta per la prima volta con il suo ruolo in American Graffiti (1973); la sua interpretazione \u00e8 stata accolta con successo dalla critica e gli \u00e8 valso il Golden Globe Award come New Star of the Year - Le Mat \u00e8 nato da Matthew (1914-1963) e Paula Le Mat (1912-1990). Si \u00e8 diplomato alla Newport Harbour High School nel 1963 e ha frequentato vari college in California, ricevendo infine un diploma di Associate of Arts presso il Los Angeles Valley College. Le Mat ha servito nella guerra del Vietnam con la Marina degli Stati Uniti su un idrovolante SP-5B Marlin in uno squadrone di pattugliamento marittimo."}
{"id": "3444958", "revid": "775372", "url": "https://it.wikipedia.org/wiki?curid=3444958", "title": "Alessi (famiglia)", "text": "Gli Alessi (o d'Alessi) furono una famiglia originaria di Roma che appartenne alla nobilt\u00e0 siciliana. Possedettero alcuni feudi in Sicilia, con i titoli di baroni di Sisto, baroni di Pasquale, baroni di Montegrosso.\nStoria.\nFamiglia originaria di Roma, si trasfer\u00ec in Sicilia nel corso del secolo XIV. Nell'isola, la famiglia godette di nobilt\u00e0 a Messina, Catania, a Piazza Armerina, e a Nicosia. La famiglia venne iscritta alla nobilt\u00e0 di Amalfi nel 1650.\nMatteo Alessi o d'Alessio ottenne il feudo di Nissuria da parte di Federico III d'Aragona. Il figlio Antonino, dottore in legge, con privilegio del 4 novembre 1401 ottenne una salina in Marsala; Francesco il feudo di Bugidiano nel 1479; Niccol\u00f2 divenne tesoriere della citt\u00e0 di Catania nel 1511; Giovanni fu capitano di giustizia nel 1535; Niccol\u00f2, membro del ramo di Nicosia, con il matrimonio con Garita di Mulicato incamer\u00f2 in data 29 ottobre 1502 la baronia di Sisto. Sempre al ramo di Nicosia appartenne Bartolomeo che possedette dal 1721 il feudo di Montegrosso, e Giovanni Vincenzo che fu capitano di giustizia in Nicosia nel 1798, mentre il figlio Pietro Bernardo ottenne il feudo di Pasquale con privilegio del 19 novembre 1771.\nPasquale Alessi, maggiore del \u201c9\u00ba Reggimento Puglia\u201d partecip\u00f2 alla difesa del Regno delle Due Sicilie nel 1860, ferito gravemente a Palermo il 27 maggio contro i Garibaldini, venne decorato da re Francesco II della Croce di Diritto di San Giorgio. Sposandosi la nobildonna Rosa Eleonara Senese, aggiunge il cognome Senese al suo. Il figlio Antonino ottenne il titolo barone con il predicato \"di Sisto\" con privilegio dalla casa reale Borbonica in esilio nel 1892. Da quell\u2019 anno, Antonino portava il titolo Barone e la designazione \"di Sisto\".\nDal novembre 1952, Mario, (1930-2004) il pronipote pi\u00f9 giovane di Antonino, \u00e8 stato il detentore del titolo, essendo l'unico dei suoi fratelli, che erano tutti partigiani, a non aver rinunciato al titolo dopo il 1948. Mario, nel 2001, 21 ottobre, ha trasferito il titolo con predicato al primogenito Ennio Enrico Alberto, (1961-)l'attuale legittimo detentore del titolo, con l'approvazione e il riconoscimento della Casa di Paternuense Aragonese con il Fons Honorum nel 2008. * Atto nel Libro d'Oro della nobilt\u00e0 italiana.\nArma.\nArma: di oro a tre rose di rosso poste due a uno."}
{"id": "3444963", "revid": "2013221", "url": "https://it.wikipedia.org/wiki?curid=3444963", "title": "Reggina Calcio 1988-1989", "text": "Questa voce raccoglie le informazioni riguardanti la Reggina Calcio nelle competizioni ufficiali della stagione 1988-1989.\nStagione.\nNella stagione 1988-1989 la squadra amaranto, allenata per il secondo anno consecutivo da Nevio Scala e dal preparatore atletico Ivan Carminati, ha concluso il campionato in quinta posizione a pari punti (44) con la quarta e la sesta, il Cosenza. Grazie al piazzamento conseguito, ha ottenuto la possibilit\u00e0 di disputare lo spareggio promozione per la Serie A contro la Cremonese. Lo spareggio disputato a Pescara il 25 giugno 1989, con un seguito di circa tifosi reggini, vede la vittoria della Cremonese ai rigori grazie alla trasformazione decisiva di Attilio Lombardo dopo l'errore dal dischetto di Pietro Armenise. La serie dei rigori della Reggina fu la seguente: Onorato parato, Raggi gol, Sasso gol, Bagnato gol, Armenise parato; per la Cremonese: Bivi gol, Chiorri fuori, Maspero gol, Citterio gol, Lombardo gol.\nLa stagione regolale dei calabresi si \u00e8 conclusa con 44 punti, frutto di 13 vittorie 18 pareggi e 7 sconfitte, reti fatte 33 reti subite 31. La gara Reggina-Empoli (0-0) si \u00e8 giocata in campo neutro a Catania in quanto il comunale era stato squalificato per un turno nella gara Reggina-Licata (2-1) del 21 maggio 1989, per una bottiglietta arrivata sul petto dell'arbitro Marcello Nicchi. La gara con i toscani termin\u00f2 a reti inviolate, ma la Reggina aveva segnato con Attrice un gol regolare, rivisto poi in tv e dopo anni commentato dall'arbitro di allora, Pierluigi Pairetto, che ha ammesso il suo errore. Con quella rete regolare la reggina non avrebbe fatto lo spareggio ma sarebbe salita in A direttamente.\nNella Coppa Italia la Reggina ha disputato prima del campionato, il primo girone della prima fase della manifestazione, ottenendo 2 vittorie, 1 pareggio e 2 sconfitte, nel girone che ha promosso alla seconda fase l'Ascoli, l'Inter ed il Brescia.\nMaglie e sponsor.\nIl fornitore tecnico per la stagione 1988-1989 \u00e8 Adidas, mentre lo sponsor della maglia \u00e8 l'azienda Balocco."}
{"id": "3444988", "revid": "1543377", "url": "https://it.wikipedia.org/wiki?curid=3444988", "title": "Effetto Sch\u00fcfftan", "text": "L'effetto Sch\u00fcfftan, dal nome di Eugen Sch\u00fcfftan (Breslavia, 21 luglio 1893 \u2013 New York, 6 settembre 1977) direttore della fotografia tedesco che l'ha ideato, \u00e8 un trucco cinematografico che si basa sull'utilizzo di uno specchio biriflettente posto a quarantacinque gradi rispetto alla macchina da presa, in modo da riprodurre il riflesso di oggetti e miniature poste frontalmente (fuori campo) che possono essere ingrandite. Rastremando le parti del vetro in cui si vogliono introdurre personaggi reali, rende possibile integrare scenografie e azioni reali con ambientazioni che altrimenti sarebbero impossibili da realizzare. Esempi dell'utilizzo di questo effetto si possono trovare in alcuni film degli anni venti e trenta, tra cui \"Metropolis\" di Fritz Lang e anche il \"Mago di Oz\" di Victor Fleming. Attualmente questa tecnica \u00e8 stata completamente sostituita dal Chroma key e dal Matte."}
{"id": "3444992", "revid": "969415", "url": "https://it.wikipedia.org/wiki?curid=3444992", "title": "Reggina Calcio 1989-1990", "text": "Questa pagina raccoglie i dati riguardanti la nella stagione 1989-1990.\nStagione.\nNella stagione 1989-1990 la squadra granata, allenata da Bruno Bolchi, ha concluso il campionato di Serie B in sesta posizione ma fu per tante giornate al terzo e al quarto posto.\nCuriosit\u00e0: la gara Parma-Reggina (quarta e terza in classifica) termin\u00f2 (2-1) per i ducali (vantaggio amaranto), durante la gara il calciatore amaranto Armando Cascione venne colpito alla testa da un accendino lanciato dagli spalti e gli furono applicati dei punti di sutura. La lega dapprima conferm\u00f2 il risultato del campo poi diede la vittoria a tavolino (0-2) alla Reggina, poi rimodific\u00f2 il risultato in favore dei ducali e dopo oltre un mese e mezzo ridiede la vittoria agli amaranto. Dal momento di queste diatribe la Reggina inizi\u00f2 a perdere posizioni in classifica e concluse poi al sesto posto.\nLo score della squadra reggina \u00e8 stato di 13 vittorie, 16 pareggi e 9 sconfitte - reti realizzate 32 gol subiti 27. Sono salite in Serie A il Torino, il Pisa, il Cagliari e per la prima volta nella sua storia il Parma.\nLa rabona di Paciocco.\nQuesto campionato \u00e8 da ricordare per un gesto atletico non ancora usuale, alla 35\u00aa giornata Reggina -Triestina terminata (2-1), il calciatore Ricardo Paciocco realizz\u00f2 un calcio di rigore facendo la rabona, anni dopo dichiar\u00f2 che fu una sfida con l'allenatore Bruno Bolchi. Negli allenamenti era solito tirare i rigori tramite quel gesto e l'allenatore gli disse se fosse cos\u00ec bravo a farlo anche durante una gara di campionato, cos\u00ec quando prese il pallone i suoi compagni tentarono di fargli cambiare idea (il primo rigorista era Fulvio Simonini, regolarmente in campo) ma lui non esit\u00f2 e regal\u00f2 agli spettatori quel grande gesto inusuale.\nMaglie e sponsor.\nIl fornitore tecnico \u00e8 Adidas."}
{"id": "3444993", "revid": "481666", "url": "https://it.wikipedia.org/wiki?curid=3444993", "title": "William Farnum", "text": "Biografia.\nNato a Boston, nel Massachusetts, crebbe in una famiglia di attori, insieme ai due fratelli, Dustin e Marshall.\nFece il suo debutto di attore all'et\u00e0 di dieci anni a Richmond, in una produzione teatrale del Giulio Cesare, con protagonista Edwin Booth. Il suo pi\u00f9 grande successo fu come protagonista in Ben-Hur nel 1900, dove rimpiazz\u00f2 Edward Morgan, che aveva portato in scena il lavoro teatrale nel 1899. Pi\u00f9 tardi, Farnum apparve in una serie di commedie e drammi insieme a Viola Allen, al fratello Dustin e a fianco della piccola Mary Miles Minter che, all'epoca, aveva nove anni.\nDal 1915 al 1925, Farnum si dedic\u00f2 completamente al cinema, diventando uno dei pi\u00f9 importanti divi di Hollywood, fatto che lo fece diventare anche uno degli attori pi\u00f9 pagati, con uno stipendio di diecimila dollari la settimana. Di questi anni, restano un paio di pellicole, prodotte dalla Fox: il western \"Drag Harlan\" e la ricostruzione storica di \"Un vagabondo alla corte di Francia\" (ambedue del 1920).\nVita privata.\nFarnum si spos\u00f2 tre volte: la prima con l'attrice Mabel Eaton da cui divorzi\u00f2, poi con Olive Thomas (1906-1931). La terza con Isabelle Major (1932-?).\nRiconoscimenti.\nWilliam Farnum ha una stella sulla Hollywood Walk of Fame."}
{"id": "3445014", "revid": "599013", "url": "https://it.wikipedia.org/wiki?curid=3445014", "title": "K\u014dstas Nestorid\u012bs", "text": ""}
{"id": "3445017", "revid": "767487", "url": "https://it.wikipedia.org/wiki?curid=3445017", "title": "The Volebeats", "text": "The Volebeats \u00e8 un gruppo musicale alternative country statunitense formato nella seconda met\u00e0 degli anni ottanta a Detroit.\nStoria.\nSi compone originariamente dei fratelli Jeff e Al Oakes, Matthew Smith e Terry Rohm. Nato come combo acustico, al gruppo si aggiungono altri musicisti ed inizia l'attivit\u00e0 musicale suonando per le strade di Detroit. In seguito subentra nel gruppo il chitarrista Bob McCreedy, vecchio compagno di Jeff Oakes nei Flames. Il debutto avviene nel 1989 con l'album \"Ain't No Joke\" per la Relapse Records, amalgama di folk, country con piglio rock and roll.\nIl secondo album, \"Up North\", esce solo nel 1994 per la Safe House. Il gruppo ottiene i primi apprezzamenti dalla critica, il cantautore Ryan Adams ne parl\u00f2 come il miglior gruppo americano\nNel 1996 avviene una cambio di formazione, entrano nel gruppo Scott Michalski e Russell Ledford.\nNel 1997 esce il terzo album \"The Sky and the Ocean\", mentre nel 1999 il disco sperimentale \"Solitude\" dove brani cantati si alternano a brani strumentali.\n\"Mosquito Spiral\" del 2000 \u00e8 pi\u00f9 orientato alla psichedelia degli album precedenti.\nDopo \"Country Favorites\" del 2003 esce dal gruppo Bob McCreedy.\nNel 2010 pubblicano l'album \"omonimo\", maggiormente legato alla tradizione country rock e registrato su un 8 piste in analogico."}
{"id": "3445019", "revid": "1978982", "url": "https://it.wikipedia.org/wiki?curid=3445019", "title": "Dorothy Hann", "text": "Biografia.\n\u00c8 stata la prima Miss America: fu eletta dal 1927, durante un concorso svolto a Wildwood anzich\u00e9 nella tradizionale Atlantic City. Tuttavia sul sito ufficiale del concorso Miss America, viene detto che nel 1932 non si tenne alcun concorso, lasciando intendere che l'edizione vinta dalla Hann non \u00e8 considerata ufficiale."}
{"id": "3445023", "revid": "1603714", "url": "https://it.wikipedia.org/wiki?curid=3445023", "title": "Madonna delle Ciliegie", "text": "La Madonna delle Ciliegie \u00e8 un dipinto a olio su tela trasportata su tavola (81,6x100,2\u00a0cm) di Tiziano, databile al 1516-1518 circa e conservato nel Kunsthistorisches Museum di Vienna.\nStoria.\nL'opera si trovava nelle collezioni dell'arciduca Leopoldo Guglielmo dal 1659. Tra il 1853 e il 1859 fu trasportata su tavola. In occasione di tale intervento si scopr\u00ec un disegno sottostante, che mostra diverse modifiche in corso d'opera e che fu copiato dal restauratore, Erasmo Engart.\nDescrizione e stile.\nUna tenda rossa, damascata di oro, fa da sfondo alle mezze figure della Madonna col Bambino tra santi. Ges\u00f9 si dimena su un parapetto offrendo ciliegie alla madre, richiamo al Peccato originale e al colore rosso del sangue della Passione, mentre dall'altra parte si sporge san Giovannino. Chiudono ai lati i santi Giuseppe e Zaccaria. Si tratta di una composizione abbastanza tradizionale in area veneziana, riferibile a prototipi di Giovanni Bellini, ma anche alla \"Madonna del Lucherino\" di Albrecht D\u00fcrer, eseguita proprio a Venezia nel 1506.\nTiziano attualizz\u00f2 comunque il tema con un maggiore senso di movimento che anima i personaggi, ora rivolti verso il basso ora verso l'alto, e con la cromia accesa e corposa, all'insegna del superamento del tonalismo."}
{"id": "3445025", "revid": "1149807", "url": "https://it.wikipedia.org/wiki?curid=3445025", "title": "Osiride Pevarello", "text": "Carriera.\nOsiride Pevarello nacque in una famiglia di zingari; il padre era un contadino che, dopo aver imparato a fare il prestigiatore, inizi\u00f2 a girare il mondo con la moglie Celestina. Osiride aveva molti fratelli e sorelle, ben 19, che facevano i giostrai e i circensi (anche il fratello Renzo era uno stuntman apparso in decine di film senza mai ricoprire ruoli rilevanti). Inizi\u00f2 a lavorare nel suo circo come mangiafuoco fino a quando decise di venderlo con lo scopo di dedicarsi completamente al mestiere di acrobata, cascatore e maestro d'armi per il cinema e la televisione: le esperienze nell'ambiente circense gli spalancarono le porte per entrare nel giro delle comparse nei film western, genere molto in voga all'epoca. Nonostante ci\u00f2 continuer\u00e0 a fare la vita da circense, vivendo con la famiglia, la moglie e i quattro figli pi\u00f9 piccoli (ha avuto 13 figli, 6 dei quali morti nei primi mesi di vita e solo 4 dei quali hanno raggiunto l'et\u00e0 adulta), in una roulotte a Roma.\nMosse i primi passi recitando nel film \"Il mulino del Po\" del 1949 di Alberto Lattuada, proseguendo poi negli anni successivi con piccole partecipazioni ne \"I clowns\" di Federico Fellini, nei film della coppia Bud Spencer e Terence Hill, nei quali ricopre ruoli meramente da caratterista: recita di rado, e non sempre riveste il ruolo di acrobata tanto che in alcuni casi non partecipa nemmeno alle risse (come in \"Piedone lo sbirro\" e \"Bomber\"). In altre pellicole, invece, mostra una discreta agilit\u00e0 come stuntman, ma, al contrario di altri, spesso non interpreta il solito tirapiedi del cattivo di turno ma un personaggio che si trova sul luogo della colluttazione per puro caso (per esempio in \"Lo chiamavano Bulldozer\" e \"...altrimenti ci arrabbiamo!\"). Corposa \u00e8 la sua filmografia specialmente dalla met\u00e0 degli anni sessanta alla met\u00e0 degli anni settanta, tra i quali, oltre agli spaghetti western, ci sono anche pellicole di altro genere: partecipa a quasi tutti i film dell'amico Tinto Brass fino a \"Senso '45\" (2002). Ha una piccola parte anche in \"Ben Hur\" (1959), ne \"I due gladiatori\" (1964) e nel drammatico \"Il circo e la sua grande avventura\" (1964), tutti girati a Roma.\nNel 1978 interpreta un simpatico mangiafuoco nella sigla di Non stop, programma televisivo.\nHa raccontato in una intervista il giornalista Marco Giusti: \"Avevo provato a farlo recitare a \"Stracult\", perfino dopo l'ictus di qualche anno fa, ma il problema non era l'ictus, era farlo parlare italiano e togliere le bestemmie. Aveva un corpo da clown, da saltimbanco, anche da vecchio. E non aveva mai abbandonato l'idea che il circo (di strada) fosse lo spettacolo pi\u00f9 bello del mondo\". Osiride \u00e8 morto ad Ostia il 15 dicembre 2016; i suoi funerali sono stati celebrati nella chiesa di Santa Monica della cittadina balneare sabato 17 dicembre."}
{"id": "3445026", "revid": "110157", "url": "https://it.wikipedia.org/wiki?curid=3445026", "title": "Oeversee", "text": "Oeversee (in danese \"Overs\u00f8\") \u00e8 un comune di 3.400 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Oeversee."}
{"id": "3445028", "revid": "110157", "url": "https://it.wikipedia.org/wiki?curid=3445028", "title": "Sieverstedt", "text": "Sieverstedt (in danese \"Siversted\") \u00e8 un comune di 1.655 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Oeversee."}
{"id": "3445035", "revid": "1799663", "url": "https://it.wikipedia.org/wiki?curid=3445035", "title": "Tarp", "text": "Tarp \u00e8 un comune di 5.541 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Oeversee."}
{"id": "3445037", "revid": "76963", "url": "https://it.wikipedia.org/wiki?curid=3445037", "title": "Y\u016bko Mizutani", "text": "Era nota per aver prestato la voce ai personaggi di Sakiko Sakura in \"Chibi Maruko-chan\", Mihoshi Kuramitsu in \"Chi ha bisogno di Tenchi?\", Excellen Browning in \"Super Robot Wars\", Leina Stol in \"\", Sora Takenouchi in \"Digimon Adventure\", Cheimin Noa in \"Mobile Suit Zeta Gundam\" e Pinoko in \"Black Jack\". Era inoltre la voce giapponese di Buffy Summers e di Minni.\nMor\u00ec il 17 maggio 2016 a causa di un tumore al seno, all'et\u00e0 di 51 anni."}
{"id": "3445039", "revid": "287204", "url": "https://it.wikipedia.org/wiki?curid=3445039", "title": "Havetoftloit", "text": "Havetoftloit (in danese \"Havetoftl\u00f8jt\") \u00e8 una frazione del comune tedesco di Mittelangeln.\nStoria.\nIl 1\u00ba marzo 2013 il comune di Havetoftloit venne fuso con i comuni di R\u00fcde e di Satrup, formando il nuovo comune di Mittelangeln."}
{"id": "3445043", "revid": "500945", "url": "https://it.wikipedia.org/wiki?curid=3445043", "title": "Colpa cosciente", "text": ""}
{"id": "3445044", "revid": "287204", "url": "https://it.wikipedia.org/wiki?curid=3445044", "title": "R\u00fcde", "text": "R\u00fcde (in danese \"Ryde\") \u00e8 una frazione del comune tedesco di Mittelangeln.\nStoria.\nIl 1\u00ba marzo 2013 il comune di R\u00fcde venne fuso con i comuni di Havetoftloit e di Satrup, formando il nuovo comune di Mittelangeln."}
{"id": "3445045", "revid": "767487", "url": "https://it.wikipedia.org/wiki?curid=3445045", "title": "Mara (Pok\u00e9mon)", "text": ""}
{"id": "3445046", "revid": "287204", "url": "https://it.wikipedia.org/wiki?curid=3445046", "title": "Satrup", "text": "Satrup \u00e8 una frazione del comune tedesco di Mittelangeln.\nStoria.\nIl 1\u00ba marzo 2013 il comune di Satrup venne fuso con i comuni di Havetoftloit e di R\u00fcde, formando il nuovo comune di Mittelangeln."}
{"id": "3445047", "revid": "767487", "url": "https://it.wikipedia.org/wiki?curid=3445047", "title": "Schnarup-Thumby", "text": "Schnarup-Thumby (in danese \"Snarup-Tumby\") \u00e8 un comune di 583 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Mittelangeln."}
{"id": "3445048", "revid": "110157", "url": "https://it.wikipedia.org/wiki?curid=3445048", "title": "S\u00f6rup", "text": "S\u00f6rup (in danese \"S\u00f8rup\") \u00e8 un comune di 4.246 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Mittelangeln."}
{"id": "3445053", "revid": "66124", "url": "https://it.wikipedia.org/wiki?curid=3445053", "title": "Yoshino Takamori", "text": " \u00c8 rappresentata dalla Arts Vision. \u00c8 la voce giapponese di Buffy Summers, di Nadia in Nadia - Il mistero della pietra azzurra e Minni nei prodotti pi\u00f9 recenti."}
{"id": "3445054", "revid": "287204", "url": "https://it.wikipedia.org/wiki?curid=3445054", "title": "Xerces Louis", "text": ""}
{"id": "3445055", "revid": "287204", "url": "https://it.wikipedia.org/wiki?curid=3445055", "title": "Ren\u00e8 Dereuddre", "text": ""}
{"id": "3445057", "revid": "287204", "url": "https://it.wikipedia.org/wiki?curid=3445057", "title": "Rene Dereuddre", "text": ""}
{"id": "3445060", "revid": "767487", "url": "https://it.wikipedia.org/wiki?curid=3445060", "title": "Adolph Strecker", "text": "Biografia.\nStrecker si laure\u00f2 nel 1842 frequentando l'Universit\u00e0 di Gie\u00dfen, dove insegnava Justus von Liebig. Inizi\u00f2 subito a esercitare l'insegnamento, fino a quando divenne assistente privato di Liebig nel 1846. Ricevuta tre anni dopo l'abilitazione, cominci\u00f2 a intraprendere la carriera universitaria. Durante questo periodo si occup\u00f2 di varie tematiche che spaziarono dalla chimica inorganica alla chimica organica, come la determinazione dei pesi atomici dell'argento e del carbonio, la sintesi dell'acido lattico e dell'alanina, la decomposizione dell'acido ippurico tramite l'utilizzo di acido nitrico, e la separazione del cobalto e del nichel.\nNel 1851 Strecker si trasfer\u00ec in Norvegia per insegnare all'Universit\u00e0 di Christiania; qui si concentr\u00f2 sulla chimica organica, lavorando su tematiche riguardanti la chimica metallorganica e la chimica dei prodotti naturali. L'anno seguente si spos\u00f2 e, dopo la morte della prima moglie a distanza di un anno dal loro matrimonio, si spos\u00f2 nuovamente in seconde nozze nel 1855. In seguito alla morte di Gmelin torn\u00f2 in Germania per ricoprire la cattedra lasciata libera da quest'ultimo presso l'Universit\u00e0 di Tubinga. Qui condusse una serie di ricerche riguardanti la guanina, la xantina, la caffeina, la teobromina e gli ossidi del tallio. Questi ultimi composti, molti tossici, danneggiarono seriamente la sua salute.\nNel 1870 accett\u00f2 un nuovo incarico all'Universit\u00e0 di W\u00fcrzburg, dovendolo subito interrompere a causa dello scoppio della guerra franco-prussiana. Terminato il servizio svolto come ufficiale dell'esercito, riprese il posto a W\u00fcrzburg mantenendolo fino alla sua morte avvenuta nel 1871 all'et\u00e0 di 49 anni."}
{"id": "3445062", "revid": "767487", "url": "https://it.wikipedia.org/wiki?curid=3445062", "title": "Ivan Johnson", "text": ""}
{"id": "3445063", "revid": "300067", "url": "https://it.wikipedia.org/wiki?curid=3445063", "title": "Lynn Shackelford", "text": ""}
{"id": "3445065", "revid": "767487", "url": "https://it.wikipedia.org/wiki?curid=3445065", "title": "Floyd Theard", "text": ""}
{"id": "3445069", "revid": "599013", "url": "https://it.wikipedia.org/wiki?curid=3445069", "title": "Collis Temple", "text": ""}
{"id": "3445071", "revid": "597500", "url": "https://it.wikipedia.org/wiki?curid=3445071", "title": "Madonna col Bambino e due angeli (Tiziano)", "text": "La Madonna col Bambino e due angeli \u00e8 un affresco (160x350 cm) di Tiziano, databile al 1519 circa e conservato in Palazzo Ducale a Venezia. \nStoria e descrizione.\nL'opera, una lunetta, venne vista dal Vasari, dal Ridolfi e dal Boschini, alla base della scala che dal cortiletto dei senatori porta alla loggia del primo piano. La maggior parte della critica la considera opera autografa. \nDanneggiata dal tempo e dall'umidit\u00e0, come la gran parte degli affreschi in Laguna, mostra la Madonna seduta che tiene il Bambino in grembo, tra due vivaci angioletti, disposti a contrapposto simmetricamente."}
{"id": "3445072", "revid": "116968020", "url": "https://it.wikipedia.org/wiki?curid=3445072", "title": "Episodi di Phineas e Ferb (terza stagione)", "text": "Gli episodi della terza stagione di \"Phineas e Ferb\" sono andati in onda in Italia dal 13 giugno 2011 su Disney XD, mentre in chiaro dal 24 settembre 2012 su Rai 2.\nQuello che mi piace di te.\nSu tutta Danville e dintorni infuria un temporale per colpa del 'Piogginator' di Doofenshmirtz. I due fratelli, per aiutare le Fireside Girls a guadagnare dei distintivi, creano una sfera dentro la quale viene ricreata artificialmente qualsiasi condizione climatica.\nInseparabili.\nStacy \u00e8 stufa di condividere Candace con J\u00e8remy, cos\u00ec le chiede un appuntamento da sole. Ma le cose si complicano quando, colpiti dal raggio di un Inator di Doofenshmirtz, i due fidanzati rimangono attaccati. Intanto, Isabella cerca di proporre un appuntamento a Phineas, ma la presenza di Ferb si rivela ingombrante.\nCorri, Candace, corri.\nPhineas e Ferb hanno costruito delle scarpe per correre a velocit\u00e0 supersonica. Candace pensa di sfruttarle per trovarsi in due posti contemporaneamente dopo aver preso per sbaglio due appuntamenti nello stesso giorno, con sua madre e con J\u00e8remy. Ma nella fretta ne prende un paio instabili che la fanno correre troppo. Nel frattempo, Perry cerca di convincere Doofenshmirtz a chiedere aiuto alla sua ex moglie per non essere costretto a vendere la sua casa.\nNon mollare, Candace.\nMentre i due fratellastri conducono una gara di mongolfiere, Candace decide finalmente di rinunciare per sempre a farli beccare. Ma non sar\u00e0 cos\u00ec semplice.\nUn compleanno tutto da vedere.\n\u00c8 il compleanno di Phineas e gli amici decidono di organizzargli una festa a sorpresa, rievocando i momenti pi\u00f9 divertenti e strampalati vissuti fino a quel momento. Candace cercher\u00e0 di impadronirsi del dvd che li contiene per beccarlo.\nCapitano Candace.\nA Danville si festeggia la festa del porto e Phineas e Ferb decidono di costruire uno squalo meccanico per ricreare gli avvenimenti successi in quel giorno, con Candace alle calcagna, pronta a tutto pur di farli beccare.\nIl gelato lunare.\nI due fratelli allestiscono un allevamento di mucche sulla luna per testare quanto sia buono il gelato fatto con il loro latte. Intanto Candace cerca di preparare una cena per s\u00e9 e per J\u00e8remy.\nIl supercomputer.\nI due fratelli costruiscono un computer che conosce tutto di tutti per scoprire quale sia la cosa che far\u00e0 pi\u00f9 piacere alla loro mamma.\nLo scambio dei monotremi.\nCandace decide di portare Perry a un lavaggio per animali per vedere J\u00e9remy, impedendo a Perry di andare da Doofenshmirtz e sventare il suo piano, festeggiando cos\u00ec la sua centesima battaglia. A fermare Doofenshmirtz ci penser\u00e0 un ignaro ornitorinco, identico a Perry nell'aspetto, scappato dallo zoo cittadino.\nUn telefono da urlo.\nCandace rompe per l'ennesima volta il suo cellulare e Phineas gliene costruisce uno con teletrasporto incorporato, causando guai.\nChe volo magico, pap\u00e0.\nPhineas e Ferb trasformano il pavimento del salotto di casa in un tappeto volante per sorvolare la citt\u00e0.\nUna giornata con una brutta piega.\nCandace deve partecipare a una serata di beneficenza per gli animali con J\u00e9remy e sua madre e non riesce a sistemarsi i capelli.\nPhineas e Ferb costruiscono una delle loro invenzioni per aiutarla, ma Candace viene colpita da effetti indesiderati, che la portano prima ad avere un folto paio di baffi e poi a ricoprirle tutto il corpo di peluria, cos\u00ec da venire scambiata per una rara specie di orango.\nChe vi prende, ragazzi?\nColpiti da un raggio di Doofenshmirtz, Phineas e Ferb perdono la loro creativit\u00e0 e Candace cerca di fargliela recuperare.\nUn vero ragazzo.\nDoofenshmirtz costruisce un Inator che faccia dimenticare le cose, convinto che Vanessa si sia offesa nel sentire che il padre avrebbe preferito avere un maschio, ma l'Inator colpisce lui e Norm ne approfitta per spacciarsi per suo figlio.\nNel frattempo, Candace si fa ipnotizzare da Stacy per evitare di avere l'impulso di beccare i fratelli nel bel mezzo di un appuntamento con J\u00e9remy.\nMamma, mi senti?\nPhineas e Ferb cercano di mandare un messaggio di buon compleanno a un amico astronauta grazie a un congegno comunicatore. Candace, bloccata a letto con un piede fratturato, cerca di sfruttare la loro invenzione per beccarli.\nCamionisti e dintorni.\nIn viaggio con il camper di famiglia, Phineas e Ferb allestiscono un autogrill semovente.\nNon mollare, Baljeet!\nBaljeet racconta di come i suoi parenti siano sempre stati sfortunati in fatto di gare ciclistiche e Phineas e Ferb ideano il Tour de Ferb, aiutando Baljeet a sconfiggere tutte le sue insicurezze.\nTira il dado e vai.\nI ragazzi costruiscono una versione gigantesca di un gioco da tavola a cui Candace \u00e8 una campionessa.\nLa maledizione dell'Em\u00f9.\nEpisodio in due puntate: I cugini inglesi di Ferb sono in visita presso i Flynn-Fletcher e durante una partita di calcio X-7, Ferb riesce a liberarsi dalla maledizione dell'Em\u00f9, che impedisce a chiunque ne sia colpito di giocare a calcio, per merito di Bajeet, che riesce a scongiurare la maledizione facendo un urlo in si bemolle sopra il do di petto. La pena \u00e8 la sconfitta della propria squadra. inoltre dimostra di essere un inglese autentico.\nBersaglio centrato!\nLawrence finisce per sbaglio nel luogo in cui Doofenshmirtz e gli altri scienziati malvagi stanno tenendo un concorso per decretare chi sia il pi\u00f9 malvagio tra di loro. Subendo un cambiamento di sguardo per colpa di un Inator di Doof, ci penseranno Phineas e Ferb a far ricordare a Lawrence chi \u00e8 veramente.\nIl brivido di Halloween.\n\u00c8 la notte di Halloween e i ragazzi si fanno convincere da Russell, un bambino, a entrare in una casa stregata.\nNel frattempo, Doofenshmirtz chiede aiuto a Perry, in quanto di notte si trasforma in una mucca mannara.\nLa maledizione di Candace.\nDopo aver visto un film sui vampiri, Candace si convince di esserlo diventata anche lei, chiedendo aiuto ai fratelli.\nFuga da torre Phineas.\nPhineas e Ferb costruiscono una torre in grado di creare ogni tipo di trappola, mettendosi alla prova su come riuscire ad uscirne. Ma la torre viene colpita da un raggio di Doofenshmirtz e il gioco diventa veramente pericoloso. Tutto davanti a Candace, che continua a dormire sull'amaca in giardino.\nUna montagna di Latke.\nNel tentativo di riprodurre geneticamente delle patate per una festa, Phineas e Ferb creano dei mostri patate-zombie che devastano la citt\u00e0.\nDiciamolo in altro modo!\nIncuriositi dai gesti e dalle parole, Phineas e Ferb inventano il latino ferbico, una lingua tutta nuova basata su un bizzarro gioco di parole, portando, nel giro di poco, tutta quanta Danville a parlarlo.\nUn Natale in famiglia di Phineas e Ferb.\nSpeciale: I ragazzi decidono di festeggiare Natale a luglio. Guest Star: Kelly Clarkson.\nRocce e dintorni.\nSpeciale: Episodio ambientato nella preistoria in cui Phinabunk e Gerb, due versioni primitive dei protagonisti, costruiscono la ruota.\nLa dinastia Doof.\nSpeciale: Episodio ambientato nell'antica Cina. La principessa Isabella viene rapita dal malvagio Doofus Kahn. I Phineas e Ferb cinesi e i loro amici si fanno allenare dal Grande Maestro Perry, eremita in ritiro spirituale esperto di arti marziali, per salvarla.\nExcaliferb.\nSpeciale, episodio in due puntate. Carl legge a un Monogram ammalato una storia fantastica che \u00e8 per lo pi\u00f9 una parodia del Signore degli Anelli. Nel Medioevo, l'eroe Ferbillotto, accompagnato da suo fratello Phineas, lo spiritello acquatico Isabel, l'arciere Baljeetolas e il signore del vento Bufavulous, viene inviato dalla Dama della Pozza in una missione per trovare la spada Excaliferb e sconfiggere il malefico Malefinshmirtz.\nPhineas e Ferb e il tempio di Kestafendo.\nSpeciale: Gli esploratori Ohio Flynn (Phineas) e Rhode Island Fletcher (Ferb) aiutano Isabella a trovare il tempio perduto di Kestafendo.\nLa macchina della mente.\nCandace perde un regalo di J\u00e9remy e chiede ai fratelli di ricrearne uno identico, ma non ricorda come sia fatto. Cos\u00ec i ragazzi organizzano un viaggio all'interno della sua mente per recuperarne il ricordo.\nFormicaius Maximus.\nI ragazzi costruiscono un formicaio di grandi dimensioni, cos\u00ec da poter osservare da vicino la crescita delle formiche.\nCandace ne diventa accidentalmente la regina, portando le formiche ad evolversi mentalmente fino all'autonomia, senza pi\u00f9 bisogno di un monarca.\nQuel che resta di Perry.\nDoofenshmirtz trasforma Perry nel suo maggiordomo facendogli dimenticare la sua identit\u00e0 e la sua missione. Intanto Phineas, seguendo un'idea di Buford, crea un parco tematico sul formaggio.\nIl Perrytronic 3000.\nNon trovando Perry, i ragazzi decidono di costruire il Perrytronic 3000, un robot con le fattezze di Perry, ma gigante.\nCandace decide di attuare una nuova tattica per far beccare i fratelli, spronandoli nel lavoro, ma fallendo un'altra volta.\nPerry L'attornitorinco.\nPerry vince un concorso, diventando il nuovo sponsor di una ditta, che tappezza tutta la citt\u00e0 di suoi manifesti con indosso il suo cappello da agente segreto e Perry \u00e8 costretto a lasciare momentaneamente il suo incarico di agente per la troppa notoriet\u00e0 acquisita.\nQuel bullo ha un cuore.\nBaljeet si ribella ai continui soprusi che riceve da Buford e tra i due c'\u00e8 una rottura. Baljeet si sente finalmente libero, e decide addirittura di scalare una montagna a mani nude, mentre Buford diventa l'assistente di Doofenshmirtz, aiutandolo a farsi rispettare. A fine episodio, Baljeet e Buford tornano ai loro rispettivi ruoli.\nSaltiamo.\nI ragazzi inventano un congegno anti gravit\u00e0 e Candace lo attiva, azzerrando la sua gravit\u00e0. Cercando di tenersi a terra, nell'attesa che Phineas e Ferb trovino una soluzione al problema, la ragazza dovr\u00e0 affrontare il brunch con i genitori di J\u00e9remy.\nIl giorno pi\u00f9 silenzioso.\nPer ottenere un silenzio totale, necessario a Linda per concentrarsi su un test che sta facendo, Phineas costruisce per s\u00e9 e per i suoi amici delle tute da ninja.\nMeap a Seattle.\nMeap torna sulla Terra, chiedendo aiuto a Phineas e Ferb per fermare il malvagio Mitch, che vuole impossessarsi del Carinio, cos\u00ec da diventare l'essere pi\u00f9 carino del mondo e poter compiere ogni genere di crimine.\nUn ragazzo formidabile.\nEpisodio tutto dedicato a una piccola avventura di Paul, il ragazzo delle consegne.\nIl segreto di Buford.\nIsabella ospita tre Fireside Girls francesi. Buford si accorge che una di loro si chiama Brigitte, una ragazza di cui s'era innamorato in passato, e cerca di fuggire da lei per non rovinare la sua reputazione da 'bullo'.\nIl mamma-attrattore.\nPhineas e Ferb lasciano che sia Candace a decidere cosa fare durante la giornata e la ragazza decide di far costruire un robot che attragga la mamma in giardino per farli beccare.\nNel frattempo, Doofenshmirtz costruire un Inator con le fattezze di un neonato che piange, cos\u00ec da far sfigurare suo fratello, che sembra sempre rendere allegri tutti i bambini che prende in braccio.\nCranius Maximus.\nBaljeet \u00e8 nel panico perch\u00e9 il suo cervello ha cominciato ad atrofizzarsi e Phineas e Ferb costruiscono per lui un casco che riporti il suo cervello com'era prima, mentre Doof costruisce un Inator che recupera chiavi.\nAgente Doof.\nDoofenshmirtz decide di diventare un agente della O.S.B.A, convinto che un suo Inator non abbia funzionato in quanto non tagliato per fare il malvagio.\nAffidato a Perry, Doof svela inavvertitamente l'identit\u00e0 di uno dei vari agenti, dovendo rimediare all'errore.\nA fine puntata, Doofenshmirtz ritorna ai suoi ruoli di cattivo.\nUn acrobata per la giustizia.\nPerry si trova in difficolt\u00e0 contro lo stagista preso da Doofenshmirtz, che si rivela un vero malvagio, e in suo soccorso arriva Monty, il figlio del maggiore Monogram, che sfruttando le lezioni di acrobazie impartitegli da suo padre, unite alla sua voglia di combattere il male, salva Perry.\nA fine puntata, tra lui e Vanessa sembra nascere qualcosa e i due si promettono di reincontrarsi ancora.\nLa sorpresa del sonnambulo.\nCandace invita Jeremy a casa sua, ma una volta l\u00ec, Jeremy indossa gli zaini a razzo dei ragazzi e si mette a giocare con loro.\nSar\u00e0 compito di Candace evitare che la mamma guardi fuori, per evitare di far beccare anche Jeremy.\nDottor Ornitorinco.\nNella speranza di mettersi alla pari con Perry, Doofenshmirtz decide di trasformare se stesso in un ornitorinco. Intanto, grazie a un congegno creato da Phineas e Ferb che trasforma qualsiasi cosa in succo, Candace si liquef\u00e0.\nNorm, un'arma quasi umana.\nDoofenshmirtz \u00e8 occupato per un giorno e lascia dunque che sia Norm a sostenere la sua lotta quotidiana contro Perry. Il robot allora decide di 'trasformare' se stesso in un'arma. Nel frattempo, Phineas e Ferb si divertono con dei nanobot che continuano a cambiare forma, rendendo difficile a Candace accusarli di qualcosa di definito...\nUn caff\u00e8 col nemico.\nVanessa e Monty Monogram si incontrano in un bar e decidono di prendere un caff\u00e8 insieme. Perry dovr\u00e0 fare in modo che Doofenshmirtz non li scopra. Intanto, Phineas e Ferb allestiscono uno spettacolo di magia.\nSulla strada di danville.\nPerry e Doofenshmirtz vengono per errore teletrasportati insieme nel deserto. Dovranno imparare a collaborare per riuscire a ritornare a Danville.\nDov'\u00e8 Perry (prima parte).\nLa famiglia Flynn-fletcher parte per l'Africa, ma Perry viene richiamato al lavoro e deve rimanere a Danville. Per un errore di Doofenshmirtz che vuole portare il maggiore Monogram dalla sua parte, Carl diventa improvvisamente cattivo e, imprigionati sia lui che Monogram stesso, utilizza dei robot per cercare di sconfiggere Perry.\nDov'\u00e8 Perry (seconda parte).\nPhineas vede Perry, che \u00e8 stato teletrasportato per sbaglio anche lui in Africa, e inizia a cercarlo trascinando i suoi amici in un mare di avventure pericolose.\nBlackout.\nDoofenshmirtz causa per errore un blackout in tutta la citt\u00e0. Phineas e Ferb costruiscono qualcosa al buio e Candace cerca in tutti i modi di scoprire cosa sia.\nChe mi sono perso.\nFerb \u00e8 stato via per un giorno per via di un corso di dibattito. Phineas e gli altri raccontano a lui e, su insistenza di Candace, alla mamma ci\u00f2 che hanno fatto durante la sua assenza: insegnare a degli scoiattoli ammaestrati come tornare a essere dei 'veri' scoiattoli.\nQuesto \u00e8 il tuo passato.\nClip show. Doofenshmirtz inventa una macchina in grado di usare i ricordi sgradevoli della sua vita per trasformarlo in una specie di mostro super cattivo."}
{"id": "3445073", "revid": "1543377", "url": "https://it.wikipedia.org/wiki?curid=3445073", "title": "Dynasty Warriors 7", "text": " \u00e8 un videogioco strategico d'azione, settimo capitolo della serie \"Dynasty Warriors\". Il videogioco \u00e8 stato sviluppato dalla Omega Force e pubblicato dalla Koei Tecmo Games per PlayStation 3. La storia del videogioco \u00e8 ispirata ad \"Il romanzo dei tre regni\" di Luo Guanzhong. Il videogioco \u00e8 stato annunciato in occasione del Tokyo Game Show 2010. La Koei Tecmo Games ha pubblicato il videogioco sul mercato nordamericano il 29 marzo 2011 ed in Europa l'8 aprile 2011, per console PlayStation 3 ed Xbox 360.\nAccoglienza.\nLa rivista \"Play Generation\" diede alla versione originale per PlayStation 3 un punteggio di 78/100, apprezzando i molti personaggi e i combattimenti esaltanti e come contro il fatto che poteva risultare monotono e la telecamera poteva risultare un ostacolo al divertimento, finendo per trovarlo un titolo che anche se offriva la giocabilit\u00e0 tipica della saga, la spettacolarit\u00e0 delle battaglie e le novit\u00e0 non avrebbero deluso i fan o i \"nuovi arrivati\".\nLa stessa testata diede alla riedizione \"Xtreme Legends\", sempre per PlayStation 3, un punteggio di 83/100, apprezzando le nuove modalit\u00e0 e il divertimento della modalit\u00e0 cooperativa e come contro il fatto che la giocabilit\u00e0 non \u00e8 variata rispetto al passato e si rivela molto ripetitivo nonostante sia spettacolare."}
{"id": "3445074", "revid": "599013", "url": "https://it.wikipedia.org/wiki?curid=3445074", "title": "Jock West", "text": "Carriera.\nNato nel Kent a Belvedere, oggi parte della Greater London, da madre scozzese, West inizi\u00f2 ad appassionarsi al motociclismo a 14 anni, spinto dal figlio di un vicino di casa. Esord\u00ec nelle competizioni nel 1927 sul circuito di Crystal Palace su una Zenith 350, concentrandosi negli anni seguenti sul grass-track, dove si fece notare dalla Ariel, la quale gli forn\u00ec una moto per il Senior Manx Grand Prix 1931, nel quale si ritir\u00f2. Con la stessa moto, l'anno successivo, si classific\u00f2 ventesimo.\nNel 1933 corse lo Junior TT con una AJS, con cui si ritir\u00f2. La sua prestazione fu notata da Edward Turner, che lo ingaggi\u00f2 per la Triumph l'anno successivo, correndo il Senior TT sia nel 1934 che nel 1935, ritirandosi in entrambi i casi (allo Junior TT '35, invece, fu quindicesimo con una NSU).\nNel 1936 West, dopo aver terminato un apprendistato di cinque anni in ingegneria, divenne direttore delle vendite dell'importatore britannico della BMW. Ci\u00f2 gli valse, l'anno successivo, l'ingaggio da parte della Casa tedesca: con la \"Typ 255\" 500 bicilindrica boxer con compressore fu sesto al Senior TT e primo al GP dell'Ulster, vittoria ripetuta anche nel 1938. Inoltre fu secondo al Senior TT 1939 dietro al collega di Marca Georg Meier.\nDurante la Seconda guerra mondiale West fu arruolato dalla RAF. Congedato dopo il conflitto, fu assunto dalla \"Associated Motor Cycles\", gruppo che comprendeva AJS e Matchless, come direttore delle vendite, continuando anche nelle corse: nel 1947 port\u00f2 al debutto la AJS \"E90 \"Porcupine\"\" 500 bicilindrica al Senior TT, nel quale si classific\u00f2 quattordicesimo. West riusc\u00ec anche ad andare a punti nel neonato Motomondiale nelle stagioni 1949 e 1950, prima di ritirarsi definitivamente dalle competizioni.\nWest lavor\u00f2 per l'Associated Motor Cycles fino al 1961, passando successivamente alle dipendenze dell'importatore britannico della Lambretta e quindi di nuovo in BMW.\n\u00c8 morto a 95 anni nel 2004, dopo una breve malattia."}
{"id": "3445076", "revid": "124808", "url": "https://it.wikipedia.org/wiki?curid=3445076", "title": "Shake It Up (serie televisiva)", "text": ""}
{"id": "3445082", "revid": "1752782", "url": "https://it.wikipedia.org/wiki?curid=3445082", "title": "Adorazione del Bambino tra santi", "text": "L'Adorazione del Bambino tra santi \u00e8 un dipinto a olio su tela (160x350 cm) di Tiziano, databile al 1519 circa e conservato nelle Bayerische Staatsgem\u00e4ldesammlungen.\nStoria e descrizione.\nL'opera venne lodata dal Ridolfi, che la vide tra i dipinti che Jacopo Casciopino port\u00f2 ad Anversa nel XVII secolo.\nGi\u00e0 attribuita a Francesco Vecellio o comunque alla bottega di Tiziano, fu riassegnata al maestro dal Bologna in poi (1951). La datazione si basa su elementi stilistici, assimilabili a quelli della \"Pala Gozzi\". Al museo si mantiene l'attribuzione tradizionale.\nIn un paesaggio agreste e con uno sviluppo prevalentemente orizzontale, \u00e8 inscenata l'adorazione del Bambino, con al centro Maria che prega rivolta al figlio sulle sue ginocchia, tra un gruppo di santi variamente atteggiati: da sinistra Francesco d'Assisi, Girolamo e Antonio Abate."}
{"id": "3445090", "revid": "188116", "url": "https://it.wikipedia.org/wiki?curid=3445090", "title": "Ordine nazionale dei giornalisti", "text": ""}
{"id": "3445092", "revid": "80339", "url": "https://it.wikipedia.org/wiki?curid=3445092", "title": "Andr\u00e9-Marie Mbida", "text": "Nato nel 1917, originario della regione del Centro, compie gli studi primari a Efok, proseguendo gli studi nei seminari di Akono e Mvolye terminandoli nel 1943. Dopo aver completato la sua formazione con gli studi giuridici, lavora come agente del Tesoro a Yaound\u00e9 e successivamente come agente di commercio fino al 1954.\nInizia molto giovane ad occuparsi di politica, partecipando alla causa degli operai e dei contadini del Camerun; milita attivamente nel \"Blocco democratico camerunese\" (BDC), movimento affiliato alla Sezione Francese dell'Internazionale Operaia (SFIO), che lascer\u00e0 nel 1954 per fondare il \"Comitato di coordinazione del Camerun\".\nAlle elezioni legislative del 2 gennaio 1956 venne eletto deputato all'Assemblea nazionale con pi\u00f9 del 40% dei suffragi, divenendo il primo nativo camerunese ad essere eletto al parlamento francese.\nNel periodo di circa un anno trascorso al parlamento francese Mbida lavora attivamente per l'ottenimento dell'indipendenza del Camerun; il 10 maggio 1957 viene eletto Primo ministro del neonato Camerun francese, stato autonomo sotto tutela della Francia. Il 16 febbraio 1958 viene tuttavia deposto da Jean Ramadier, che lo sostituisce con Ahmadou Ahidjo, che diventer\u00e0 pi\u00f9 tardi il primo presidente del Camerun indipendente. Pochi giorni dopo, Mbida lascia la SFIO per fondare un suo proprio partito politico, il \"Partito dei democratici camerunesi\"; per pi\u00f9 di un anno, vive in esilio a Conakry, in Guinea.\nNel 1960, dopo l'ottenimento della completa indipendenza da parte del Camerun, venne eletto all'Assemblea nazionale del Camerun.\nNel 1962 viene arrestato diventando prigioniero politico; viene detenuto nel Camerun del nord fino al 1965. La detenzione provoca un deterioramento delle sue condizioni di salute; trasferitosi in Francia per ottenere cure mediche, torna in Camerun nel 1975 vivendo sotto sorveglianza a Yaound\u00e9. Nel 1980 si trasferisce nuovamente in Francia per motivi medici e proprio in Francia, all'ospedale Salp\u00eatri\u00e8re di Parigi, Mbida muore il 2 maggio del 1980."}
{"id": "3445093", "revid": "287204", "url": "https://it.wikipedia.org/wiki?curid=3445093", "title": "Andre-Marie Mbida", "text": ""}
{"id": "3445095", "revid": "80339", "url": "https://it.wikipedia.org/wiki?curid=3445095", "title": "Andr\u00e9 Marie Mbida", "text": ""}
{"id": "3445097", "revid": "1543377", "url": "https://it.wikipedia.org/wiki?curid=3445097", "title": "Katarzyna Borowicz", "text": " Ha in seguito rappresentato la Polonia a Miss Mondo 2004, Miss Terra 2005 e Miss Europa 2006. Da maggio 2007 lavora per una rete televisiva polacca \"Lech Pozna\u0144\", dove conduce un proprio show intitolato \"Babskim okiem\" (\"Dal punto di vista di una donna\").\nIn occasione di Miss Mondo, la Borowicz si \u00e8 classificata al quarto posto ed ha vinto il titolo di Regian continentale d'Europa. In occasione di Miss Terra, invece si \u00e8 classificata al terzo posto, ottenendo conseguentemente il titolo di Miss Acqua, ed ottenendo il miglior piazzamento mai avuto dalla Polonia nella storia di Miss Terra. La Borowicz ha anche ottenuto un quarto posto a Miss Europa."}
{"id": "3445098", "revid": "767487", "url": "https://it.wikipedia.org/wiki?curid=3445098", "title": "The Del Fuegos", "text": "I Del Fuegos \u00e8 un gruppo musicale garage rock statunitense attivo negli anni 80, riunitosi nel 2011 dopo 21 anni. Si sono formati a Boston nel 1980 da Dan Zanes (voce e chitarra), Warren Zanes (chitarra), Tom Lloyd (basso) e Steve Morrell (batteria) che sar\u00e0 sostituito nel 1984 da Woody Giessmann.\nIl loro esordio, \"The Longest Day\", avviene nel 1984 per la Slash Records che mette sotto contratto il gruppo alla locale Ace of Hearts Records. L'album, ispirato genuinamente al rock degli anni 50 e 60 viene apprezzato dalla critica. Il secondo album, \"Boston, Mass.\", malgrado alcuni pezzi radiofonici fallisce le aspettative di successo commerciale.\nIl terzo album in studio, \"Stand Up\", anche se supportato da un tour di spalla a Tom Petty fa perdere al gruppo ulteriori fan.\nIl gruppo, di cui sono rimasti Dan Zanes e Tom Lloyd, si risolleva con \"Smoking in the Fields\" del 1989, che vede la partecipazione di Seth Justman e Magic Dick della J. Geils Band., prima di sciogliersi definitivamente.\nDan Zanes prosegue per la carriera solista con una serie di album di musica per l'infanzia, tra cui \"Catch the Train!\" che gli varr\u00e0 un Grammy Award nel 2007.\nNel 2011 si sono riuniti per un concerto al Paradise Rock Club per una raccolta di fondi destinati all'associazione di Woody Giessmann. La collaborazione \u00e8 proseguita ed ha portato alla realizzazione di un EP e di alcuni concerti negli USA nel 2012."}
{"id": "3445100", "revid": "73843", "url": "https://it.wikipedia.org/wiki?curid=3445100", "title": "Ritratto di musico (Tiziano)", "text": "Il Ritratto di musico \u00e8 un dipinto a olio su tela (99x81,8\u00a0cm) di Tiziano, databile al 1515-1520 circa e conservato nella Galleria Spada a Roma.\nStoria.\nL'opera, gi\u00e0 attribuita a Giorgione, venne poi avvicinata al ritratto del musicista Battista Ceciliano di Orazio Vecellio (figlio di Tiziano), citato dal Vasari, anche se non esistono prove di una tale identificazione. Fu Federico Zeri, nel 1954, a ribadire l'attribuzione a Tiziano, a met\u00e0 strada tra i ritratti dei primi anni dieci e le pennellate pi\u00f9 fluide del periodo successivo. Altri invece lo hanno riferito a una fase pi\u00f9 tarda, vicina agli anni quaranta, ma si tratta di una posizione minoritaria.\nDescrizione e stile.\nDa uno sfondo scuro emerge un personaggio maschile a mezza figura, voltata di schiena e con una torsione girata col collo a inviare un intenso sguardo allo spettatore. Tiene le mani su uno scrittoio dove si legge \"CA\", tenendo fermo un cartiglio e impugnando, con l'altra mano, il manico di uno strumento a corda, magari una viola o un liuto."}
{"id": "3445106", "revid": "120659342", "url": "https://it.wikipedia.org/wiki?curid=3445106", "title": "D\u00e9bora Lyra", "text": " Inizia a lavorare come modella all'et\u00e0 di otto anni, e nei primi anni dell'adolescenza comincia a partecipare a vari concorsi di bellezza. All'et\u00e0 di quindici anni si prende una pausa di quattro anni dal mondo della moda, per lavorare in una azienda di esportazione di caff\u00e8 ed aiutare economicamente la propria famiglia.\nA diciotto anni D\u00e9bora Lyra vince il concorso di Miss Minas Gerais 2010, ed ottiene il diritto di rappresentare lo Stato di Minas Gerais a Miss Brasile 2010. La modella quindi partecipa a Miss Universo 2010 il 23 agosto 2010 a Las Vegas, ma non riesce ad ottenere piazzamenti degni di nota.\nIn precedenza aveva vinto il concorso Top Model of the World 2008/2009, che si era tenuto a Berlino."}
{"id": "3445107", "revid": "124830352", "url": "https://it.wikipedia.org/wiki?curid=3445107", "title": "Bismack Biyombo", "text": "Caratteristiche tecniche.\n\u00c8 un centro, ma pu\u00f2 anche giocare come ala grande.\nNonostante la sua scarsa abilit\u00e0 come realizzatore Biyombo si \u00e8 distinto per le sue doti difensive, in particolare a rimbalzo e nelle stoppate.\nAttualmente detiene il record di rimbalzi totali in una singola partita con la maglia dei Toronto Raptors.\nCarriera professionale.\nFuenlabrada.\nFa il suo debutto in Spanish ACB League con Fuenlabrada e il 9 gennaio 2011 segnando 5 punti, raccogliendo 11 rimbalzi in 13 minuti di gioco.\nAl 2011 Nike Hoop Summit, gioc\u00f2 con il World Select Team (contro la selezione USA), realizzando una tripla doppia, con 12 punti, 11 rimbalzi, e 10 stoppate, record nella storia del Nike Hoop Summit.\nCharlotte Bobcats / Hornets (2011-2015).\n\u00c8 stato selezionato come settima scelta dai Sacramento Kings nel draft NBA 2011, ma fu subito scambiato con i Charlotte Bobcats. Tuttavia non ebbe la fortuna di trovare spazio nel quintetto base e dopo una prima stagione altalenante il suo minutaggio cal\u00f2 drasticamente. Nella stagione 2014-2015 Biyombo trov\u00f2 pi\u00f9 spazio dopo l'infortunio capitato al centro titolare Al Jefferson; nonostante il maggiore spazio trovato a fine stagione gli Charlotte Bobcats non vollero rinnovargli il contratto e Bismack divent\u00f2 free agent.\nToronto Raptors (2015-2016).\nNel luglio del 2015 venne ingaggiato dai Toronto Raptors. Il 28 ottobre 2015 fece il suo debutto contro gli Indiana Pacers realizzando 5 punti e 7 rimbalzi contribuendo cos\u00ec alla vittoria dei canadesi per 106-99.\nIl 17 dicembre dello stesso anno il centro Congolese realizz\u00f2 8 punti 18 rimbalzi e 7 stoppate nella sconfitta contro Charlotte, sua ex-squadra. Pochi giorni dopo fece registrare un altro record personale strappando 20 rimbalzi e trascinando la sua squadra alla vittoria contro i Dallas Mavericks per 103-99.\nTale record tuttavia non gli permise di mantenere il posto da titolare e ad inizio 2016 si accomod\u00f2 in panchina per qualche mese, finch\u00e9 il centro titolare Jonas Valan\u010di\u016bnas si infortun\u00f2, permettendogli di riprendersi il ruolo di centro nel quintetto base.\nIl 17 marzo 2016 realizz\u00f2 il suo record di punti personale con 16 punti e 25 rimbalzi trascinando i Toronto Raptors alla vittoria per 101-94 all'overtime contro gli Indiana Pacers.\nNel 2016 la squadra canadese termin\u00f2 la stagione al secondo posto nella Eastern Conference con il record di 56 vittorie e 26 sconfitte. Grazie alle sue incredibili capacit\u00e0 difensive e alle ottime capacit\u00e0 realizzative di DeMar DeRozan e Kyle Lowry, i Toronto Raptors sono riusciti a battere sia gli Indiana Pacers che i Miami Heat di Dwyane Wade entrambe con il risultato di 4-3, raggiungendo per la prima volta le fasi finali di Conference contro i Cleveland Cavaliers.\nIn gara-3 contro gli stessi Cavs, Bismack Biyombo ottiene un ennesimo record difensivo strappando 26 rimbalzi totali e portando i Raptors alla vittoria per 99-84.\nOrlando Magic (2016-2018).\nIl 7 luglio 2016, Biyombo venne ingaggiato dagli Orlando Magic firmando un contratto quadriennale da 72 milioni di dollari complessivi. Le sue prestazioni a Orlando furono altamente deludenti nei suoi 2 anni di militanza e il suo contratto fu bollato come uno dei peggiori della free agency 2016.\nRitorno a Charlotte (2018-2021).\nL'8 luglio 2018, a seguito di una trade a tre squadre che vide coinvolti anche i Chicago Bulls, torn\u00f2 agli Charlotte Hornets.\nIl 16 aprile 2019 firm\u00f2 la \"player option\" da 17 milioni."}
{"id": "3445111", "revid": "1543377", "url": "https://it.wikipedia.org/wiki?curid=3445111", "title": "Alen Stevanovi\u0107", "text": "Biografia.\nQuando \u00e8 nato il suo cognome era Golos. I suoi genitori si sono separati subito dopo la sua nascita e non ha mai conosciuto il suo padre naturale e ha visto pochissimo la madre. Subito dopo la separazione, assieme a suo nonno, dal quale prese il cognome Stevanovi\u0107, la madre \u00e8 andata a cercare fortuna in Svizzera, mentre Alen, sua nonna e suo zio sono scappati dalla Bosnia in Serbia. Non ha potuto raggiungere sua madre a Zurigo in quanto non gli hanno concesso il visto e la vedeva solo una volta all'anno. Suo nonno, che aveva lavorato tanto in Svizzera e che era tornato a Belgrado, \u00e8 mancato un anno dopo all'et\u00e0 di 58 anni. Fino al 2004-2005, come dichiarato da lui stesso, era arrabbiato con la vita e per questo ha avuto intemperanze che si sono rivelate rovinose all'inizio della sua carriera da giocatore.\nSposatosi con Dunja, il 20 novembre 2013 \u00e8 diventato padre di Neva.\nCaratteristiche tecniche.\nIl suo ruolo naturale \u00e8 quello di ala destra, ma pu\u00f2 giocare anche come trequartista (suo ruolo originario) o alle spalle della punta.\nCarriera.\nClub.\nInizi e Inter.\nCresciuto nel Radni\u010dki Obrenovac, l'11 gennaio 2008 sostiene un provino con il su indicazione del direttore sportivo Fabio Lupo; il suo cartellino viene proposto alla societ\u00e0 granata per 40.000 euro ma viene scartato da Urbano Cairo e dall'allora allenatore Walter Novellino, per il suo gioco considerato troppo \"frenetico\".\nPoco pi\u00f9 di un anno dopo, il 2 febbraio 2009, viene acquistato dall'Inter e inserito nella formazione Primavera.\nAll'inizio del 2010 fa parte del ritiro nerazzurro ad Abu Dhabi. Il 6 gennaio riceve la prima convocazione in Serie A, per affrontare la trasferta contro il ChievoVerona dove non scende in campo, quindi esordisce in massima serie tre giorni dopo, subentrando a Thiago Motta al 70' di Inter- (4-3). In quella stagione, in cui la squadra nerazzurra si aggiudica Campionato, Coppa Italia e Champions League, si rivela un elemento importante della formazione Primavera, sfoderando eccellenti prestazioni nel Torneo di Viareggio con numerosi assist e reti decisive.\nTorino.\nIl 22 luglio 2010 viene ceduto in compartecipazione proprio alla societ\u00e0 che lo aveva scaricato in passato, il . Gi\u00e0 nel gennaio 2010, infatti, la squadra di Urbano Cairo lo aveva richiesto in prestito, ma Jos\u00e9 Mourinho, impressionato dalle qualit\u00e0 del giocatore, aveva insistito perch\u00e9 rimanesse a Milano. Dopo il debutto in Coppa Italia contro il , in cui si procura un rigore, l'allenatore Franco Lerda gli fa disputare 8 partite nel campionato di Serie B e ancora un'altra in Coppa Italia.\nToronto.\nIl 24 marzo 2011 viene ceduto in prestito alla squadra canadese del Toronto FC, che milita nella Major League Soccer, il massimo campionato di calcio degli Stati Uniti. Esordisce con la nuova squadra \u2013 da titolare \u2013 il 26 marzo, in Toronto-Portland Timbers (2-0), valida per la seconda giornata di campionato.\nChiude quest'esperienza con 12 presenze.\nRitorno al Torino.\nIl 21 giugno 2011 viene rinnovata la compartecipazione tra Inter e Torino anche per la stagione 2011-2012.\nIl 4 settembre, nel posticipo della terza giornata del campionato di Serie B, segna al 40' il suo primo gol tra i professionisti portando in vantaggio la squadra granata contro il . Chiude la stagione con 36 presenze totali e 3 gol segnati (gli altri contro e ).\nIl 22 giugno Inter e Torino si accordano per il rinnovo della compartecipazione del giocatore, che rinnova anche il suo contratto fino al 30 giugno 2015. Il 19 giugno 2013, dopo 15 presenze e 2 gol in Serie A, il Torino risolve a proprio favore la compartecipazione con l'Inter.\nPrestiti a Palermo, Bari e Spezia.\nL'11 luglio 2013 si trasferisce al in prestito con diritto di riscatto della compartecipazione, con ufficializzazione presso la Lega Calcio il giorno successivo.\nDebutta in maglia rosanero nella prima partita utile, cio\u00e8 il secondo turno di Coppa Italia vinta per 2-1 sulla e disputata l'11 agosto 2013, giocando titolare. Il 3 maggio 2014, dopo la vittoria contro il Novara per 1-0 in trasferta, ottiene la promozione in Serie A \u2013 con annessa vittoria del campionato \u2013 con cinque giornate d'anticipo. Chiude la stagione con 21 presenze in campionato e una in Coppa Italia.\nA fine annata il Palermo non esercita l'opzione di riscatto e il calciatore fa cos\u00ec ritorno al Torino.\nIl 23 luglio 2014 passa in prestito con diritto di riscatto al . Il 20 settembre 2014 segna la sua unica rete in maglia bianco-rossa contro il , partita che termina 2-0 per la squadra pugliese. Termina la sua esperienza nel totalizzando 16 presenze con 1 gol.\nIl 13 gennaio 2015 passa in prestito allo Spezia in cambio dell'attaccante Ebagua e del centrocampista Schiattarella.\nPartizan Belgrado.\nIl 31 agosto 2015 rescinde il contratto col e firma per il Partizan Belgrado.\nNazionale.\nDopo aver preso parte a 2 partite della Nazionale Under-18 serba nel 2008, il 3 marzo 2010 esordisce nella Nazionale Under-21 serba.\nIl 12 ottobre 2012, convocato dall'allenatore Sini\u0161a Mihajlovi\u0107, fa il suo debutto anche in Nazionale maggiore, subentrando al 67' a Zoran To\u0161i\u0107 nella sconfitta interna contro il Belgio.\nStatistiche.\nPresenze e reti nei club.\n\"Statistiche aggiornate al 14 gennaio 2017.\""}
{"id": "3445112", "revid": "4175", "url": "https://it.wikipedia.org/wiki?curid=3445112", "title": "Svetozar Marovi\u0107", "text": "Biografia.\nNativo della repubblica socialista jugoslava di Montenegro, si laure\u00f2 in giurisprudenza a Podgorica e si avvi\u00f2 giovane alla politica nella Lega dei Comunisti del Montenegro; dopo la c.d. \"Rivoluzione Antiburocratica\", insieme a Milo \u0110ukanovi\u0107 e Momir Bulatovi\u0107 fu nominato membro della presidenza della repubblica nel 1989 e, successivamente, eletto deputato al parlamento montenegrino; divenne poi rappresentante alla Camera dei cittadini dell'Assemblea federale jugoslava e presidente del parlamento del Montenegro.\nNel 2003 dopo le riforme costituzionali con la scomparsa della Repubblica Federale di Jugoslavia e la nascita della Serbia e Montenegro ne viene eletto Presidente (e Primo ministro).\nNonostante fosse presidente della confederazione nel 2006 appoggi\u00f2 la corrente indipendentista montenegrina che porter\u00e0 al referendum del 2006, all'indipendenza del paese e alla fine dell'unione serbo-montenegrina.\nAttualmente \u00e8 vicepresidente del Partito Democratico dei Socialisti del Montenegro.\nControversie.\nNel 2001 Momir Bulatovi\u0107 nel libro \"Le regole del silenzio\" accus\u00f2 apertamente Marovi\u0107 e il Partito Democratico dei Socialisti di far finta di non vedere il contrabbando di tabacco in Montenegro.\nInoltre Marovi\u0107 \u00e8 stato coinvolto in uno scandalo finanziario in cui furono acquistate attrezzature militari per \u20ac 296.000.000 dal boss montenegrino Mileta Dragi\u0107."}
{"id": "3445114", "revid": "767487", "url": "https://it.wikipedia.org/wiki?curid=3445114", "title": "Bill MacCormick", "text": " Fu uno dei componenti dei Matching Mole di Robert Wyatt, band della scena di Canterbury, e di altri gruppi di rock progressivo, tra cui i Quiet Sun e gli 801 di Phil Manzanera.\nBiografia.\nInizi.\nNel 1966 conosce Robert Wyatt, figlio di una collega di sua madre, ed inizia a frequentarne la casa, dove si fa una cultura sul jazz e presenzia ai provini dei Soft Machine, di cui Robert \u00e8 batterista.Nel 1968 comincia a cantare nella band Pooh and the Ostrich Feather, formata con i compagni del Dulwich college di Londra Phil Manzanera e Charlie Hayward, era questo il primo nucleo di quelli che sarebbero diventati i Quiet Sun. All'inizio canta e suona la batteria, ma ben presto si converte al basso; dopo gli inizi all'insegna della psichedelia, il gruppo si dedica al rock progressivo.\nDurante uno dei concerti dei Pooh and the Ostrich Feather, Wyatt ha modo di apprezzare il talento di Bill al basso. Nel 1970 la band cambia il nome in Quiet Sun. Alcuni dei testi del gruppo vengono scritti da Ian MacCormick, fratello di Bill, che in seguito diventer\u00e0 un famoso critico musicale con lo pseudonimo Ian MacDonald.Nel 1971 registrano per la Warner Bros. Records, ma non riescono a farsi mettere sotto contratto e subito dopo si sciolgono.\nI Matching Mole.\nManzanera entra nei Roxy Music e Bill nei Matching Mole, la nuova band di Wyatt che ha appena lasciato i Soft. La formazione \u00e8 completata da Dave Sinclair, appena uscito dai Caravan, alle tastiere, e da Phil Miller degli Hatfield and the North alla chitarra.L'album di esordio del 1972, che prende il nome del gruppo, \"Matching Mole\", \u00e8 una perla del rock di Canterbury ed \u00e8 incentrato sulle composizioni e improvvisazioni di Robert, tra tutti i brani spicca \"O Caroline\" canzone d'amore firmata Sinclair-Wyatt.\nDurante il tour europeo che segue MacCormick viene cercato dai Roxy Music per rimpiazzare il bassista che se ne era andato, ma impegnato nel tour e in vista del nuovo disco Matching Mole, declina l'offerta.\nIl secondo lavoro, \"Little Red Record\", esce nello stesso anno e si mantiene sugli alti livelli artistici del primo, MacCormick firma due dei nove pezzi. Viene prodotto da Robert Fripp e Brian Eno partecipa in un solo brano al sintetizzatore.\nIn ottobre Wyatt scioglie il gruppo e MacCormick fa dei provini con i Gong in Francia, ma le difficolt\u00e0 di comunicazione dovute all'uso del francese lo fanno desistere e tornare a Londra. Nel 1973 \u00e8 pronta la nuova rivoluzionata formazione dei rinati Matching Mole, oltre a Bill e Wyatt entrano nella formazione Gary Windo e Francis Monkman, ma il progetto non va in porto: Wyatt \u00e8 vittima di un pauroso incidente che gli paralizza le gambe, curiosamente MacCormick il giorno successivo viene ricoverato con l'appendicite.I successivi 18 mesi li trascorre lontano dall'ambiente musicale e nel 1973 si iscrive al Liberal Party.\nUnica parentesi di questo periodo \u00e8 la partecipazione nel 1973 in due brani del disco di esordio come solista di Brian Eno, \"Here Come the Warm Jets\".\nCollaborazioni con Phil Manzanera.\nVerso la fine del 1974 Manzanera invita MacCormick ad incidere in studio. Si tratta di due dischi che vengono registrati nello stesso periodo: l'album d'esordio come solista di Manzanera, \"Diamond Head\", e il primo ed unico album dei riformati Quiet Sun, \"Mainstream\", in cui Bill canta oltre a suonare il basso. I brani del disco sono quelli composti prima che la band si sciogliesse nel 1971, e vengono ora registrati con la partecipazione di Brian Eno al sintetizzatore e agli arrangiamenti.\nNei successivi quattro anni MacCormick suoner\u00e0 nei primi album da solista di Manzanera e in quelli della band che lo stesso chitarrista mette in piedi, gli 801. In questi lavori oltre che suonare il basso Bill contribuisce firmando diversi testi e musiche.Nel 1975 partecipa all'album di Wyatt \"Ruth Is Stranger Than Richard\", mentre nel 1977 e nel 1978 suona rispettivamente in \"Before and After Science\" e \"Music for Films\" di Brian Eno.\nFine della carriera musicale.\nNel 1978 forma, insieme a due altri ex studenti del Dulwich college, i Random Hold, che nell'arco di tre anni pubblicano un EP e due album. Dopo un tour americano in cui facevano da spalla a Peter Gabriel, nel 1981 MacCormick lascia il gruppo per insanabili attriti con uno degli altri componenti.\nFinisce praticamente qui l'avventura musicale di Bill MacCormick, se si eccettua un assolo di basso nella canzone \"Wish You Well\", un tributo al fratello di Bill, Ian MacCormick, dell'album \"6pm\" di Manzanera nel 2004, e la produzione dell'album \"50 Minutes Later\" dello stesso Manzanera nel 2005.\nNel 2011 viene pubblicata una rimasterizzazione di \"Mainstream\" dei Quiet Sun, contenente materiale inedito della seduta di registrazione del 1975.\nIl dopo carriera.\nLasciata la musica, MacCormick si \u00e8 immerso nella politica organizzando anche la campagna elettorale del Liberal Party. Tra le molte attivit\u00e0 che ha svolto, vi sono quelle di direttore in una compagnia di ricerche di mercato, consigliere dei Liberal Democrats in una circoscrizione di Londra e webmaster dei siti web ufficiali dei Genesis e Phil Manzanera."}
{"id": "3445119", "revid": "3115", "url": "https://it.wikipedia.org/wiki?curid=3445119", "title": "Argavand (Armavir)", "text": "Argavand (in armeno \u0531\u0580\u0563\u0561\u057e\u0561\u0576\u0564, fino al 1947 \"Uzunoba\") \u00e8 un comune dell'Armenia di 2 471 abitanti (2008) della provincia di Armavir."}
{"id": "3445138", "revid": "1305772", "url": "https://it.wikipedia.org/wiki?curid=3445138", "title": "Metsamor", "text": "Metsamor (in armeno \u0544\u0565\u056e\u0561\u0574\u0578\u0580) \u00e8 un comune dell'Armenia di 10 287 abitanti (2008) della provincia di Armavir.\nLa citt\u00e0 \u00e8 stata fondata nel 1979, per dare alloggio ai lavoratori della centrale nucleare, che \u00e8 stata costruita in quella zona. Metsamor \u00e8 nota anche per le rovine dell'antico castello."}
{"id": "3445139", "revid": "762947", "url": "https://it.wikipedia.org/wiki?curid=3445139", "title": "Universit\u00e0 in Germania", "text": "Questa \u00e8 una lista delle universit\u00e0, conservatori di musica e accademie di belle arti di Germania, ordinate in base agli stati federali."}
{"id": "3445147", "revid": "39960056", "url": "https://it.wikipedia.org/wiki?curid=3445147", "title": "Birra bianca", "text": ""}
{"id": "3445149", "revid": "512084", "url": "https://it.wikipedia.org/wiki?curid=3445149", "title": "Johannes Gutenberg Universit\u00e4t Mainz", "text": ""}
{"id": "3445150", "revid": "547034", "url": "https://it.wikipedia.org/wiki?curid=3445150", "title": "Argina", "text": ""}
{"id": "3445152", "revid": "512084", "url": "https://it.wikipedia.org/wiki?curid=3445152", "title": "Albert-Ludwigs-Universit\u00e4t Freiburg", "text": ""}
{"id": "3445153", "revid": "512084", "url": "https://it.wikipedia.org/wiki?curid=3445153", "title": "Eberhard Karls-Universit\u00e4t T\u00fcbingen", "text": ""}
{"id": "3445154", "revid": "512084", "url": "https://it.wikipedia.org/wiki?curid=3445154", "title": "Otto-Friedrich-Universit\u00e4t Bamberg", "text": ""}
{"id": "3445156", "revid": "512084", "url": "https://it.wikipedia.org/wiki?curid=3445156", "title": "Technische Universit\u00e4t Berlin", "text": ""}
{"id": "3445157", "revid": "287204", "url": "https://it.wikipedia.org/wiki?curid=3445157", "title": "Frantisek Kocvara", "text": ""}
{"id": "3445158", "revid": "283141", "url": "https://it.wikipedia.org/wiki?curid=3445158", "title": "Franz Kocvara", "text": ""}
{"id": "3445159", "revid": "1983214", "url": "https://it.wikipedia.org/wiki?curid=3445159", "title": "Argina (Armenia)", "text": "Argina (in armeno \u0531\u0580\u0563\u056b\u0576\u0561) \u00e8 un comune dell'Armenia di 538 abitanti (2008) della provincia di Armavir."}
{"id": "3445160", "revid": "767487", "url": "https://it.wikipedia.org/wiki?curid=3445160", "title": "Gustav Renker", "text": "Dopo il dottorato in musica e storia della musica a Vienna divenne direttore d'orchestra, redattore del Berner Tagblatt a Berna e autore di romanzi legati alla realt\u00e0 locale."}
{"id": "3445162", "revid": "512084", "url": "https://it.wikipedia.org/wiki?curid=3445162", "title": "Philipps-Universit\u00e4t Marburg", "text": ""}
{"id": "3445167", "revid": "39960289", "url": "https://it.wikipedia.org/wiki?curid=3445167", "title": "Renker", "text": ""}
{"id": "3445170", "revid": "1444886", "url": "https://it.wikipedia.org/wiki?curid=3445170", "title": "Palazzo Mauro De Andr\u00e9", "text": "Il Pala De Andr\u00e9 (Palazzo Mauro De Andr\u00e9) \u00e8 un'arena coperta di Ravenna, una struttura polifunzionale che ospita eventi di ogni genere.\nOspitava le gare interne del Porto Ravenna Volley, gloriosa societ\u00e0 cittadina di pallavolo maschile vincitrice di tre Coppe dei Campioni negli anni novanta e dell'Olimpia Teodora, squadra di volley femminile.\nDalla stagione 2011-12 ospita le gare interne del Gruppo Sportivo Robur Angelo Costa, poi divenuto Gruppo Sportivo Porto Robur Costa a seguito della fusione con il Porto Ravenna Volley.\nA partire dalla stagione 2015-2016 ospita anche le partite casalinghe della Basket Ravenna Piero Manetti.\nLa struttura, nata per lo sport, \u00e8 stata resa adatta, in parte, a manifestazioni musicali, con l'aggiunta di una conchiglia acustica, ospitando concerti anche con l'uso orchestre.\nInfine, al suo interno sono state allestite mostre temporanee d'arte, come quella su Giorgio De Chirico nell'estate 2008.\nL'edificio.\nIl palazzo \u00e8 intitolato a Mauro De Andr\u00e9, dirigente del gruppo Ferruzzi e fratello del cantautore Fabrizio De Andr\u00e9, prematuramente scomparso nell'agosto del 1989.\nProgettata dall'architetto Carlo Maria Sadich, la struttura \u00e8 caratterizzata dalla forma a semicupola di 54 metri di lato. Costruita nel 1989, \u00e8 stata inaugurata nel 1990.\nVicino all'entrata \u00e8 stata collocata una scultura di Alberto Burri, il \"Grande Ferro R\", realizzata nel 1991 e rappresentante una carena di nave rovesciata."}
{"id": "3445173", "revid": "3115", "url": "https://it.wikipedia.org/wiki?curid=3445173", "title": "Armavir (villaggio)", "text": "Armavir (in armeno \u0531\u0580\u0574\u0561\u057e\u056b\u0580, fino al 1935 \"Ghrdghuli\" o \"Kurdu-Kuli\") \u00e8 un comune dell'Armenia di 3 570 abitanti (2008) della provincia di Armavir."}
{"id": "3445175", "revid": "116358970", "url": "https://it.wikipedia.org/wiki?curid=3445175", "title": "Emmanuele Antonio Cicogna", "text": "Biografia.\nOrigini.\nNacque da Giovanni Antonio e da Elisabetta Bortolucci, in una famiglia di origine candiota che aveva ottenuto la cittadinanza originaria.\nOpera.\nDedic\u00f2 la sua vita a una vasta collezione di libri che lasci\u00f2 in eredit\u00e0 alla citt\u00e0 di Venezia (Museo Correr), comprese le sue edizioni di fonti storiche, in particolare sulle iscrizioni di Venezia e della sua laguna. Pur non dedicandosi allo studio a tempo pieno, ha pubblicato in totale, ben oltre duecento saggi storici, storico-artistici e biografici, trascrizioni, traduzioni, bibliografie e racconti brevi.\nLa sua opera pi\u00f9 nota \u00e8 \"Delle iscrizioni veneziane\", pubblicata in sei volumi tra il 1824 e il 1853, di cui Carlo Dionisotti ebbe a dire: \u00ab\"Non c'\u00e8 tuttora studioso del Rinascimento italiano che possa fare a meno delle mirabili iscrizioni veneziane di Emanuele Cicogna [...]\"\u00bb."}
{"id": "3445176", "revid": "39960386", "url": "https://it.wikipedia.org/wiki?curid=3445176", "title": "Emanuele Antonio Cicogna", "text": ""}
{"id": "3445184", "revid": "647919", "url": "https://it.wikipedia.org/wiki?curid=3445184", "title": "Universit\u00e0 tedesche", "text": ""}
{"id": "3445185", "revid": "512084", "url": "https://it.wikipedia.org/wiki?curid=3445185", "title": "Universit\u00e0 Ludwig Maximilian", "text": ""}
{"id": "3445186", "revid": "46291", "url": "https://it.wikipedia.org/wiki?curid=3445186", "title": "Plectrocarpa arborea", "text": "Plectrocarpa arborea \u00e8 una pianta arbustiva appartenente alla famiglia Zygophyllaceae, originaria del Sud America. Imparentata con i veri alberi \"lignum vitae\" (\"Guaiacum\" spp.), \u00e8 conosciuta in inglese come Maracaibo lignum vitae o (come il suo congenere \"P. sarmientoi\") come verawood.\nDistribuzione e habitat.\n\u00c8 endemica di Venezuela e Colombia."}
{"id": "3445188", "revid": "81195", "url": "https://it.wikipedia.org/wiki?curid=3445188", "title": "Ciclo combustibile nucleare", "text": ""}
{"id": "3445192", "revid": "1543377", "url": "https://it.wikipedia.org/wiki?curid=3445192", "title": "Ritratto di giovane (Tiziano Ajaccio)", "text": "Il Ritratto di giovane \u00e8 un dipinto a olio su tela (90x73 cm) di Tiziano, databile al 1517-1520 circa e conservato nel Museo Fesch ad Ajaccio, come deposito dal Louvre.\nStoria.\nL'opera faceva parte delle collezioni di Luigi XIV, forse acquistato dallo Jabach. L'autografia di Tiziano venne accettata da quasi tutti i principali studiosi.\nDescrizione e stile.\nDa uno sfondo scuro emerge un personaggio maschile a mezza figura, girato frontalmente verso lo spettatore e indossante un cappello nero, una casacca dello stesso colore e una camicia bianca. Alle mani tiene guanti di pelle, uno dei quali, il destro, \u00e8 sfilato e tenuto nel pugno. Intensa \u00e8 l'individuazione fisiognomica e il colloquio psicologico con lo spettatore.\nL'uomo effigiato ha una certa somiglianza con il \"Ritratto di giovane\", sempre di Tiziano, a Monaco di Baviera."}
{"id": "3445194", "revid": "1305772", "url": "https://it.wikipedia.org/wiki?curid=3445194", "title": "Live at the Olympia", "text": "Live at the Olympia (noto anche come Live at the Olympia in Dublin - 39 Songs) \u00e8 un album live pubblicato nel 2009 dal gruppo alternative rock statunitense dei R.E.M..\nL'album \u00e8 composto da 2 dischi, contiene 39 canzoni ed \u00e8 il risultato delle registrazione dei concerti tenuti dal 30 giugno al 5 luglio del 2007 presso il Teatro Olimpia di Dublino in Irlanda. La maggior parte dei brani \u00e8 tratta dai primi album del gruppo, sono presenti in fase avanzata alcuni brani pubblicati su \"Accelerate\" nel 2008.\nTracce.\nTutti i brani sono scritti da Bill Berry, Peter Buck, Mike Mills, e Michael Stipe, tranne dove indicato\nEdizione speciale.\nDell'album \u00e8 stata pubblicata una edizione deluxe che comprende il DVD documentario \"This Is Not a Show\" diretto da Vincent Moon e Jeremiah."}
{"id": "3445200", "revid": "767487", "url": "https://it.wikipedia.org/wiki?curid=3445200", "title": "Johannes Heinrich Schultz", "text": "Schultz divenne famoso per lo sviluppo di un metodo di auto-rilassamento chiamato training autogeno.\nBiografia.\nStudia medicina a Losanna, Gottinga (dove conosce Karl Jaspers) e a Breslavia. Riceve il dottorato a Gottinga nel 1907. Dopo aver preso la licenza medica nel 1908, esercita la professione al policlinico al Medical University Clinic di Gottinga fino al 1911. In seguito lavora al Paul-Ehrlich Institute di Francoforte, nell'ospedale psichiatrico di Chemnitz e infine al Psychiatric University Clinic di Jena sotto Otto Binswanger, dove ottiene l'abilitazione nel 1915. Durante la prima guerra mondiale, \u00e8 direttore di un sanatorio in Belgio. Nel 1919 diviene professore di Psichiatria e Neuropatologia a Jena. Nel 1920 diventa primario e dirigente scientifico del sanatorio \"Weisser Hirsch\" del Dr. Heinrich Lahmann a Dresda. Nel 1924, si stabilisce come psichiatra a Berlino.\nDal 1925-26 \u00e8 membro del comitato fondatore per il primo Congresso Generale dei Dottori di Psicoterapia, membro del consiglio del General Medical Society for Psychotherapy (fondato nel 1927). Dal 1928 consiglia il notiziario dell'organizzazione, e dopo il 1930 dirige (insieme a Arthur Kronfeld e Rudolf Allers) il giornale, ora chiamato the \"Zentralblatt f\u00fcr Psychotherapie\". Nel 1933 diviene membro del consiglio del rinominato German Medical Society for Psychotherapy sotto Matthias Heinrich G\u00f6ring (cugino del noto gerarca nazista) e dal 1936 sotto questo vice-direttore un membro del consiglio dell'Istituto tedesco per la ricerca psicologica e la psicoterapia (\"Deutsches Institut f\u00fcr psychologische Forschung und Psychotherapie\") cos\u00ec come direttore del policlinico.\nDal 1933 Schultz scrive un rapporto di guida . L\u00ec si propagano lo \"sterminio\" delle persone handicappate (\"Aktion T4\") e la persecuzione degli uomini omosessuali \u00e8 parte della sua attivit\u00e0 al G\u00f6ring Institute. Schultz credeva che l'omosessualit\u00e0 fosse ereditaria e curabile. Da un lato l'istituto prov\u00f2 a curare gli omosessuali, mentre dall'altro Schultz condusse una commissione che obbligava questi, sospettati di avere rapporti sessuali con prostitute, a dichiarare la loro omosessualit\u00e0. I \"colpevoli\" venivano trasportati ai campo di concentramento.\nNel 1956, diventa redattore del giornale \"Psychotherapie\", e nel 1959 fondatore della Societ\u00e0 Tedesca per l'Ipnosi Medica (\"Deutschen Gesellschaft f\u00fcr \u00e4rztliche Hypnose\"). La sua realizzazione pi\u00f9 famosa fu lo sviluppo del training autogeno, che fu il prodotto di ricerche sull'ipnosi e di auto-sperimentazione. Fu prima pubblicamente anticipato nel 1926 come \"esercizi organo autogeno,\" e ricevette nel 1928 il suo nome corrente. Il programma utilizza lezioni pratiche di visualizzazione giornaliere che sono progettate con lo scopo di aiutare il praticante a raggiungere un profondo stato di rilassamento."}
{"id": "3445201", "revid": "110157", "url": "https://it.wikipedia.org/wiki?curid=3445201", "title": "Active Channel", "text": "Active Channel fu una tecnologia introdotta con Internet Explorer 4.0 nel 1997. Consentiva di sincronizzare i contenuti dei siti web e di visualizzarli in modalit\u00e0 non in linea. Utilizzava il Channel Definition Format, che \u00e8 stato progettato per \"offrire raccolte di informazioni aggiornate di frequente, o canali, da ogni server Web per la consegna automatica ai programmi ricevitore compatibili\".\nStoria.\nMicrosoft svel\u00f2 il componente Active Channel come parte della versione di anteprima di Internet Explorer 4.0 nel luglio 1997, e pubblic\u00f2 la versione finale con il lancio della versione 4.0 del browser nel settembre di quello stesso anno.\nLa maggior parte dei canali era fornita dalle maggiori societ\u00e0 di intrattenimento come Disney, Warner Bros. e AOL, e faceva inoltre largo uso dell'HTML dinamico (DHTML). I canali predefiniti variavano a seconda del Paese, ed erano controllati dalla scelta del Paese durante l'installazione di Internet Explorer 4 (e perci\u00f2 di Windows 98). I canali potevano essere visualizzati in una barra dei canali.\nIl supporto ad Active Channel \u00e8 stato rimosso da Internet Explorer nella versione 7, poich\u00e9 \u00e8 stato sostituito dal formato RSS, pi\u00f9 popolare e pi\u00f9 basato sugli standard."}
{"id": "3445202", "revid": "344646", "url": "https://it.wikipedia.org/wiki?curid=3445202", "title": "Ipotesi parafisica sugli UFO", "text": "L\u2019ipotesi parafisica o ipotesi interdimensionale (IID) sugli UFO \u00e8 una congettura, priva di riscontri scientifici, secondo cui i presunti UFO proverrebbero da un'ipotetica dimensione parallela abitata da esseri intelligenti, o da un presunto universo parallelo che coesisterebbe separatamente accanto al nostro universo nell'ambito di ci\u00f2 che viene definito multiverso.\nOrigine e sostenitori.\nL'ipotesi parafisica \u00e8 stata proposta dall'astronomo e ufologo Jacques Vall\u00e9e, e si \u00e8 sviluppata negli anni settanta e ottanta grazie a libri e articoli scritti dallo stesso Vall\u00e9e e da Josef Allen Hynek.\nNell'ambito delle varie ipotesi che vedono gli UFO come espressione di una realt\u00e0 non terrestre, l'ipotesi interdimensionale \u00e8 un'alternativa all'ipotesi extraterrestre, secondo cui i presunti UFO proverrebbero invece da altri pianeti del nostro stesso universo. All'inizio degli anni sessanta l'ipotesi extraterrestre cominci\u00f2 ad entrare in crisi: diversi ufologi cominciarono infatti a chiedersi perch\u00e9, dopo pi\u00f9 di dieci anni di avvistamenti, gli alieni non si manifestassero apertamente, amici o nemici che fossero. Una nuova generazione di ufologi cominci\u00f2 cos\u00ec a riesaminare criticamente l'ufologia degli anni cinquanta. Fu in questo clima che Jacques Vall\u00e9e pubblic\u00f2 nel 1969 il libro \"Passport to Magonia\", in cui presentava una nuova ipotesi. \nSecondo l'ipotesi parafisica, gli UFO sarebbero la moderna manifestazione di un fenomeno che si \u00e8 manifestato in ogni parte della storia umana, e che in epoche passate veniva attribuito a creature mitologiche o soprannaturali. A differenza di altri ufologi che interpretano i racconti di fate, folletti, ecc. come interventi di extraterrestri nel passato dell'umanit\u00e0, Vall\u00e9e li riferisce ad un'altra realt\u00e0 che interferisce con la nostra, a cui d\u00e0 il nome di Magonia. Influenzato dall'interesse per la parapsicologia, Vall\u00e8e ha intravisto nel fenomeno ufologico un sistema di controllo dell'evoluzione umana che opera nell'inconscio collettivo della nostra specie.\nVall\u00e9e ritiene che ci sono motivi validi per rifiutare l'ipotesi extraterrestre, come la struttura fisica dei presunti alieni o il numero di incontri ravvicinati, che a suo dire sarebbe di molto superiore a ci\u00f2 che richiederebbe un'esplorazione fisica della Terra da parte di intelligenze extraterrestri. Hynek trova invece un grosso ostacolo all'ipotesi extraterrestre nelle distanze tra le stelle, che rendono il viaggio interstellare impraticabile a causa delle grandi quantit\u00e0 di energia richieste dai mezzi convenzionali; la fattibilit\u00e0 dell'uso di mezzi esotici, come i Ponti di Einstein-Rosen, non \u00e8 stata ancora dimostrata e in ogni caso richiederebbe un grande livello tecnologico. Anche l'ufologo Aim\u00e9 Michel, inizialmente favorevole all'ipotesi extraterrestre, cambi\u00f2 successivamente idea, contribuendo alla maturazione dell'ipotesi interdimensionale come spiegazione per la fenomenologia UFO. Michel scrisse che esseri provenienti da luoghi cos\u00ec distanti, con notevoli costi energetici, non sarebbero venuti sulla Terra solo per fare alcune acrobazie, di solito di fronte alla gente comune. Il contatto avrebbe dovuto essere il risultato atteso, ma ci\u00f2 non \u00e8 successo, quindi i dischi volanti extraterrestri sono assurdi.\nCon l'ipotesi interdimensionale, secondo i suoi sostenitori, non \u00e8 necessario cercare spiegazioni sul tipo di propulsione usata dagli UFO perch\u00e9 questi non sarebbero astronavi, ma dispositivi che viaggiano attraverso altre realt\u00e0. Secondo Hilary Evans, l'ipotesi parafisica spiegherebbe anche l'apparente abilit\u00e0 degli UFO ad apparire e sparire facilmente dalla vista e dai radar, cosa che avverrebbe perch\u00e9 essi entrerebbero ed uscirebbero dalla nostra dimensione materializzandosi e smaterializzandosi. \nInoltre si pu\u00f2 ipotizzare che la dimensione da cui proverrebbero gli UFO sia leggermente pi\u00f9 avanti di noi dal punto di vista tecnologico, cosa che spiegherebbe la loro tendenza a manifestarsi rappresentando tecnologie del prossimo futuro (aeronavi alla fine dell'Ottocento, razzi e aerei supersonici negli anni quaranta, ecc.).\nUna variante dell'ipotesi interdimensionale \u00e8 stata proposta nel 1970 da John Keel, che ha collegato gli UFO con creature soprannaturali da lui definite \"ultraterrestri\". Secondo Keel tali presunte entit\u00e0 sarebbero ostili verso l'umanit\u00e0 e si manifesterebbero sotto forma di alieni, mostri, fantasmi, demoni ed entit\u00e0 paranormali. Keel ha riveduto successivamente la sua teoria, concependo gli UFO come una sorta di fenomeno elettromagnetico che ha origine non in altre dimensioni o universi paralleli, ma nel nostro stesso universo, in una regione dello spettro elettromagnetico non percepibile dai nostri sensi (\"teoria del superspettro\"). In conseguenza di ci\u00f2, per Keel la fenomenologia degli UFO dovrebbe essere studiata dai parapsicologi e non dagli ufologi. \nL'ipotesi extraterrestre, come ha ammesso lo stesso Vall\u00e9e, continua ad avere tra gli ufologi un maggior numero di sostenitori, tuttavia alcuni l'hanno abbandonata a favore dell'ipotesi parafisica, vedendo una connessione tra il fenomeno UFO e il mondo del paranormale. Brad Steiger ha scritto a proposito degli UFO che \"stiamo trattando con un fenomeno parafisico multidimensionale\". Anche John Edward Mack, psichiatra studioso dei rapimenti alieni, ha ipotizzato che le entit\u00e0 associate a certi rapimenti non siano alieni appartenenti al nostro universo, ma visitatori provenienti da un'altra dimensione. John Ankerberg e John Weldon hanno scritto che \"gli UFO non si comportano come visitatori extraterrestri\" e che \"potrebbero essere spiegati come un fenomeno spiritistico\". Il parapsicologo D. Scott Rogo, riallacciandosi all\u2019ultima versione della teoria di Keel, ha interpretato gli UFO come materializzazioni di elementi presenti nella psiche collettiva dell'umanit\u00e0 ad opera di forze paranormali. Invece l'ufologo Jerome Clark, che aveva inizialmente accettato l'ipotesi parafisica, l'ha successivamente rifiutata rivolgendosi cautamente verso l'ipotesi extraterrestre, mentre Aim\u00e9 Michel, dopo aver considerato favorevolmente l'ipotesi parafisica per un certo periodo, in seguito si \u00e8 convinto dell'impossibilit\u00e0 di conoscere le cause del fenomeno UFO e nel 1980 ha abbandonato l'ufologia. Altri ufologi, pur non condividendo l'ipotesi parafisica (specialmente nella formulazione di Keel, dove rilevano lacune e insufficienze gravi), le riconoscono comunque il merito di avere fatto uscire l'ufologia dalle strettoie dell'ipotesi extraterrestre classica e di avere aperto la strada ai modelli interpretativi della cosiddetta \"nuova ufologia\", tra cui l'ipotesi psicosociale sugli UFO. \nL'ipotesi interdimensionale \u00e8 stata un elemento importante nello sviluppo di certe religioni ufologiche.\nCritiche.\nI critici dell'ipotesi parafisica sostengono che essa \u00e8 un sistema di credenze piuttosto che un'ipotesi scientifica, perch\u00e9 non \u00e8 falsificabile n\u00e9 verificabile attraverso osservazioni ed esperimenti, per quanto riguarda l'effettiva esistenza del multiverso e soprattutto la fattibilit\u00e0 di un viaggio tra presunti universi e dimensioni differenti, pertanto non c'\u00e8 modo di accertare le teorie alternative che postula. Essa non sarebbe la migliore alternativa all'ipotesi extraterrestre per spiegare la fenomenologia degli UFO: se non abbiamo le prove dell'esistenza di civilt\u00e0 extraterrestri su pianeti extrasolari, non sappiamo assolutamente nulla dell'esistenza di altri universi. \nL'ipotesi \u00e8 stata esaminata anche dall'astronomo Carl Sagan, che ha studiato lungamente i fenomeni ufologici. Sagan considera che oltre all'ipotesi extraterrestre, giudicata la meno probabile da uno studio del 1969 della \"National Academy of Sciences\", per spiegare gli UFO se ne possono avanzare altre, fra cui quella che si possa trattare di esseri provenienti da un'altra dimensione. Partendo dal presupposto che l'idea dell'esistenza di dimensioni superiori non \u00e8 stata concepita dall'ufologia ma dalla fisica del XX secolo (ad esempio nella teoria di Kaluza-Klein), egli respinge l'idea di Edward Mack che la pone come spiegazione dei presunti rapimenti alieni di persone prelevate nelle proprie case durante il sonno. Esseri provenienti da dimensioni superiori che entrino nel nostro universo tridimensionale, come ipotizza Mack, dovrebbero manifestarsi in modo diverso da quello di semplici umanoidi che passano attraverso un muro: l'idea di Mack non regge di fronte alle regole della matematica e della fisica. Sagan non ritiene fondata neanche l'ipotesi di Vall\u00e9e che dietro gli UFO ci siano esseri provenienti da un universo parallelo, che abbiano sempre visitato il nostro mondo e che dopo il 1947 abbiano iniziato a manifestarsi in modo diverso. L'idea che questi esseri si mostrino da millenni sotto varie forme alla gente comune con lo scopo di guidare la nostra evoluzione non \u00e8 convincente, considerando che l'umanit\u00e0 si trova ad affrontare sempre gli stessi problemi; pertanto ci si pu\u00f2 chiedere come mai questi esseri non si rivelino in modo pi\u00f9 esplicito o non trovino sistemi pi\u00f9 efficaci per aiutarci ad evolvere. In ogni caso, non ci sono prove a favore di quest'ipotesi e neanche dell'ipotesi, sostenuta da altri, che si tratti di esseri soprannaturali. Secondo lo scienziato, \u00e8 pi\u00f9 probabile che la spiegazione di questi fenomeni sia di natura psicologica e che la gente veda ci\u00f2 con cui ha familiarit\u00e0: in passato erano le fate, i folletti, gli spiriti ecc., mentre oggi sono gli esseri extraterrestri."}
{"id": "3445211", "revid": "767487", "url": "https://it.wikipedia.org/wiki?curid=3445211", "title": "Liegi-Bastogne-Liegi 1992", "text": "La Liegi-Bastogne-Liegi 1992, settantottesima edizione della corsa e valida come quarta prova della Coppa del mondo di ciclismo su strada 1992, fu disputata il 19 aprile 1992, per un percorso totale di 262\u00a0km. Fu vinta dal belga Dirk De Wolf, al traguardo con il tempo di 7h18'06\" alla media di 35,882\u00a0km/h.\nAlla partenza 195 ciclisti di cui 77 portarono a termine la gara."}
{"id": "3445213", "revid": "22475", "url": "https://it.wikipedia.org/wiki?curid=3445213", "title": "Universit\u00e0 tecnica di Amburgo-Harburg", "text": "L'Universit\u00e0 tecnica di Amburgo (\"Technische Universit\u00e4t Hamburg\", TUHH) si trova nella citt\u00e0 di Amburgo, nel distretto di Harburg. L'universit\u00e0 fu fondata nell'anno 1978."}
{"id": "3445214", "revid": "339392", "url": "https://it.wikipedia.org/wiki?curid=3445214", "title": "Technische Universit\u00e4t Hamburg-Harburg", "text": ""}
{"id": "3445215", "revid": "767487", "url": "https://it.wikipedia.org/wiki?curid=3445215", "title": "Ritratto di giovane (Tiziano Monaco)", "text": "Il Ritratto di giovane \u00e8 un dipinto a olio su tela incollata su tavola (89x73 cm) di Tiziano, databile al 1520 circa e conservato nell'Alte Pinakothek a Monaco.\nStoria.\nL'opera proviene dalla galleria dell'Elettore di D\u00fcsseldorf. Somigliante al \"Ritratto di giovane\" del Museo Fesch, \u00e8 di solito datato di poco anteriore a due altri ritratti al Louvre, il \"Ritratto d'uomo\" e l\"'Uomo dal guanto\".\nUn tempo era ritenuto, erroneamente, ritratto di Pietro Aretino.\nDescrizione e stile.\nDa uno sfondo scuro emerge un personaggio maschile a mezza figura, girato frontalmente verso lo spettatore, con la testa ruotata di tre quarti verso sinistra. Indossa una casacca nera, un mantello scuro bordato di pelliccia e una camicia bianca. Le mani sono una appoggiata sul fianco, con un gesto di spavalda signorilit\u00e0, e l'altra, con un anello, sull'elsa della spada. Intensa \u00e8 l'individuazione fisiognomica e il colloquio psicologico con lo spettatore."}
{"id": "3445216", "revid": "1573940", "url": "https://it.wikipedia.org/wiki?curid=3445216", "title": "Apus (zoologia)", "text": "Apus \u00e8 un genere di uccelli della famiglia Apodidae, comunemente conosciuti come rondoni. Il nome scientifico deriva dal greco antico \u03b1\u03c0\u03bf\u03c5\u03c2, \"\u00e0pous\", che significa \"senza piedi\".\nSomigliano alle rondini, alle quali non sono affini, ma rispetto ad esse hanno code pi\u00f9 corte e ali a forma di falce. Spendono molto del loro tempo in volo, possedendo zampe molto corte che usano solo per aggrapparsi alle superfici.\nTassonomia.\nPrima degli anni '50 esisteva qualche controversia su quale gruppo di organismi dovesse rappresentare il genere \"Apus\". Nel 1801 Bosc diede a dei piccoli crostacei oggi noti come \"Triops\" il nome \"Apus\" ed autori successivi continuarono a usare questo termine. Nel 1909 Keilhack sugger\u00ec che il nome non era corretto, visto che v'era gi\u00e0 un genere di uccelli di nome \"Apus\" (Scopoli, 1777). Bisogn\u00f2 attendere il 1958, quando l'ICZN (Commissione Internazionale per la Nomenclatura Zoologica) decret\u00f2 errato l'uso del nome \"Apus\" per i crostacei ed al suo posto riconobbe il termine \"Triops\" sancendo la fine del dibattito.\nIl genere \"Apus\" comprende le seguenti specie:\nSpecie fossili conosciute:\n\"Apus ignotus\" del Miocene \u00e8 stato posto in \"Procypseloides\"."}
{"id": "3445221", "revid": "1501110", "url": "https://it.wikipedia.org/wiki?curid=3445221", "title": "Speak Now World Tour", "text": "Lo Speak Now World Tour \u00e8 stato il secondo tour di concerti della cantautrice statunitense Taylor Swift, a supporto del suo terzo album in studio, \"Speak Now\".\nIl tour, \u00e8 partito il 9 febbraio 2011 da Singapore. Ha toccato 6 tappe asiatiche per poi sbarcare in Europa nel mese di marzo. Gli show per le date americane sono partiti il 27 maggio da Omaha e, dopo aver attraversato tutto il Nord America, il tour \u00e8 terminato il 22 novembre 2011 a New York.. Il tour si \u00e8 concluso poi con concerti in Australia e Nuova Zelanda.\n\"Sono emozionatissima di ritornare in tourn\u00e9e per il 2011! Il 'Fearless Tour' \u00e8 stato divertentissimo e persino pi\u00f9 indimenticabile di quanto avessi mai potuto immaginare, quindi non vedo l'ora di partire ed interpretare la mia nuova musica dall'album \"Speak Now\"! I fan sono stati incredibili e ho i brividi all'idea di esibirmi in nuove citt\u00e0 in tutto il mondo e incontrare un numero ancora maggiore di fan nel corso del 2011!\"\nArtisti d'apertura.\nLa seguente lista rappresenta il numero correlato agli artisti d'apertura nella tabella delle date del tour."}
{"id": "3445225", "revid": "1522738", "url": "https://it.wikipedia.org/wiki?curid=3445225", "title": "Piccola, bianca Sibert", "text": "Piccola, bianca Sibert (\"Bibifoc\") \u00e8 una serie animata francese creata da Morel e \u00c9ric Turlot. La serie consiste di cinquantadue episodi di tredici minuti l'uno, originariamente andati in onda su Antenne 2 a partire dal 3 ottobre 1985, e in Italia su Italia 1 dal settembre 1987 con repliche su Rete 4 e Canale 5.\nTrama.\nLa storia della serie ruota intorno a tre amici: Tommy, Aura, una ragazzina eschimese e Sibert, una piccola foca bianca. Tommy \u00e8 giunto al Polo Nord insieme a suo zio Fumo ed ai suoi assistenti, in apparenza ricercatori, ma in realt\u00e0 cacciatori di foche. Quando Tommy apprende la verit\u00e0 decide di abbandonare la spedizione dello zio e si unisce ad Aura e Sibert, che stanno girando il mondo in cerca di animali in pericolo da salvare. Nel corso della serie, i tre avranno spesso a che fare con bracconieri, cacciatori e commercianti di specie minacciate.\nColonna sonora.\nLa sigla italiana \"Piccola bianca Sibert\" \u00e8 stata incisa da Cristina D'Avena, che realizz\u00f2 anche un LP monografico dedicato alla serie dal titolo \"Piccola, bianca Sibert\"."}
{"id": "3445226", "revid": "228587", "url": "https://it.wikipedia.org/wiki?curid=3445226", "title": "Canale 10", "text": ""}
{"id": "3445227", "revid": "93621825", "url": "https://it.wikipedia.org/wiki?curid=3445227", "title": "Riccardo Recchia", "text": "Biografia.\nNipote del regista televisivo Beppe Recchia, dopo gli studi classici si laurea in giurisprudenza nel 1984 a Parma ed entra nel mondo della televisione come autore e regista per alcune televisioni private locali. Nel corso della carriera, iniziata ad Antenna 3 Lombardia con la regia dell\"'Accademia di Brera\" con Gianni Brera e \"Scorribande\".\nDal 1990 \u00e8 entrato in Fininvest curando la regia delle esterne di \"Emilio\", con Zuzzurro e Gaspare, Teo Teocoli e Giorgio Faletti. Da quel momento, ha avviato la sua carriera a livello nazionale curando la regia di numerosi variet\u00e0 come \"Magico David\", \"Striscia la notizia\", \"Zelig\", \"Love Bugs\", \"Colorado\", \"Il Teo\", \"Sandra e Raimondo Supershow\", \"Cultura moderna\".\nNel corso della sua carriera ha lavorato anche nella TSI, televisione pubblica della svizzera italiana, per Telemontecarlo, per la RAI e altre realt\u00e0 televisive satellitari."}
{"id": "3445229", "revid": "767487", "url": "https://it.wikipedia.org/wiki?curid=3445229", "title": "Ritratto di letterato", "text": "Il Ritratto di letterato \u00e8 un dipinto a olio su tela (84x72 cm) di Tiziano, databile al 1518-1520 circa e conservato a Hampton Court.\nStoria e descrizione.\nL'opera \u00e8 stata creduta come ritratto di Alessandro de' Medici o Jacopo Sannazzaro, ma non esistono prove al riguardo.\nDa uno sfondo scuro emerge un personaggio maschile a mezza figura, girato di tre quarti verso sinistra, con lo sguardo fisso su un punto lontano. Con la mano destra tiene il segno in un libretto appoggiato su un ripiano di scrittoio. Indossa una casacca nera, un mantello scuro bordato di pelliccia e una camicia bianca. Intensa \u00e8 l'individuazione fisiognomica e il colloquio psicologico con lo spettatore."}
{"id": "3445233", "revid": "39961835", "url": "https://it.wikipedia.org/wiki?curid=3445233", "title": "Emanuele Cicogna", "text": ""}
{"id": "3445234", "revid": "767487", "url": "https://it.wikipedia.org/wiki?curid=3445234", "title": "Liegi-Bastogne-Liegi 1991", "text": "La Liegi-Bastogne-Liegi 1991, settantasettesima edizione della corsa e valida come quarta prova della Coppa del mondo di ciclismo su strada 1991, fu disputata il 21 aprile 1991, per un percorso totale di 267\u00a0km. Fu vinta dall'italiano Moreno Argentin, al traguardo con il tempo di 7h15'00\" alla media di 36,828\u00a0km/h.\nAlla partenza 196 ciclisti di cui 115 portarono a termine la gara."}
{"id": "3445237", "revid": "72431", "url": "https://it.wikipedia.org/wiki?curid=3445237", "title": "Sol de Mayo", "text": ""}
{"id": "3445238", "revid": "1305772", "url": "https://it.wikipedia.org/wiki?curid=3445238", "title": "\u012arakleio", "text": ""}
{"id": "3445239", "revid": "3535", "url": "https://it.wikipedia.org/wiki?curid=3445239", "title": "Tetramelia", "text": ""}
{"id": "3445240", "revid": "1226", "url": "https://it.wikipedia.org/wiki?curid=3445240", "title": "Ipotesi interdimensionale", "text": ""}
{"id": "3445243", "revid": "247222", "url": "https://it.wikipedia.org/wiki?curid=3445243", "title": "\u00c0 l'Olympia (Alan Stivell)", "text": "\u00c0 l'Olympia \u00e8 un album registrato dal vivo presso il teatro Olympia di Parigi nel 1971 e pubblicato nel 1972 dal cantautore folk bretone Alan Stivell per l'etichetta Fontana. L'edizione in CD \u00e8 uscita con un diverso titolo: Olympia Concert.\nLa formazione che \u00e8 salita sul palco era composta oltre che da Stivell, che ha suonato l'arpa celtica, la cornamusa e il flauto, da Dan Ar Braz, Gabriel Yacoub e Michel Santangeli.\nI brani sono quasi tutti traditional bretoni o irlandesi riarrangiati in chiave folk rock con alcune parti dei brani sono cantate in francese.\nL'album all'epoca ha ottenuto un importante successo commerciale (oltre un milione e mezzo di copie in diversi paesi).\nTracce.\nTra parentesi l'autore."}
{"id": "3445244", "revid": "481666", "url": "https://it.wikipedia.org/wiki?curid=3445244", "title": "Mrs. Jones' Lover; or, 'I Want My Hat'", "text": ""}
{"id": "3445245", "revid": "767487", "url": "https://it.wikipedia.org/wiki?curid=3445245", "title": "Fotbalov\u00fd Klub Chomutov", "text": "Il Fotbalov\u00fd Klub Chomutov \u00e8 una societ\u00e0 calcistica ceca con sede nella citt\u00e0 di Chomutov. Oggi milita nel \u010cesk\u00e1 fotbalov\u00e1 liga, terzo livello del calcio ceco.\nStoria.\nLa storia del FK Chomutov inizia appena dopo la fine della prima guerra mondiale. A quel tempo Chomutov era una citt\u00e0 tedesca. La societ\u00e0 fu fondata nel 1920. Dopo la seconda guerra mondiale le attivit\u00e0 sportive a Chomutov vengono restaurate. Nel 1952 a sede ad Chomutov, una squadra di calcio di minoranza chiamata \u010cSK (\u010cesk\u00fd Sportovn\u00ed Klub). Nel corso del tempo e di cambiamenti strutturali la societ\u00e0 ha adottato diversi nomi: Spojocel, Hut\u011b, Ban\u00edk, SK VT\u017d, SK VT, ASK VT DIOSS, FC Chomutov, FK Chomutov e successivamente di nuovo FC Chomutov. La societ\u00e0 di Chomutov incomincia a farsi notare soprattutto dopo il 1967 quando conquista la promozione nell'allora II Liga cecoslovacca. Prima di questo periodo ha giocato a carattere regionale, e nei campionati distrettuali.\nTra il 1968 e il 1982 milita nel secondo livello del campionato cecoslovacco. Nel 1982, un anno dopo la riorganizzazione del campionato cecoslovacco, la concorrenza si gioca nei primi posti della \u010cNFL.\nLa sezione calcistica di Chomutov ha in questo momento due squadre, 8 giovanili e due scuole calcio. I giocatori pi\u00f9 illustri della squadra sono stati Jaroslav Burg, Franti\u0161ek Ipsner, Jan Kalous, Franti\u0161ek Plass, V\u00e1clav Smet\u00e1nka, Michal Jel\u00ednek, Ladislav Mirka, Miroslav Koubek, P\u0159emysl Bi\u010dovsk\u00fd, D\u017eimis Bekakis, Miroslav Pavlov, V\u00e1clav Budka, Anton\u00edn Stehl\u00edk e Tom\u00e1\u0161 He\u0159man."}
{"id": "3445263", "revid": "742538", "url": "https://it.wikipedia.org/wiki?curid=3445263", "title": "Episodi di New York New York (quinta stagione)", "text": "La quinta stagione della serie televisiva New York New York \u00e8 andata in onda negli USA dal 30 settembre 1985 al 26 maggio 1986 sulla rete CBS. \nUn eroe normale.\nTrama.\n\"Eduardo Carrena merita un riconoscimento per quello che ha fatto. Ci ha aiutato a prendere un assassino e ha rischiato la vita per farlo!\"\nEduardo Carrena, su proposta di Mary Beth, riceve una medaglia d'oro al valor civile, per avere aiutato la polizia ad arrestare un uomo che aveva scippato ed accoltellato una anziana signora, causandone la morte. Quando per\u00f2 l'immigrazione scopre che Eduardo \u00e8 un immigrato cileno clandestino, lo ferma, pronta a rispedirlo in Cile al termine del processo in cui deve testimoniare. Mary Beth vive con un forte senso di colpa la sfortunata situazione in cui si ritrova Eduardo e, con la collaborazione non proprio convinta di Chris, fa di tutto per aiutarlo.\nLa medium.\nTrama.\n\"Metti che la troviamo, tutti diranno che la medium aveva ragione. Se invece non la troviamo diranno: quelle sono due stupide!\"\nHoward Tanner fa una scenata nell'ufficio di Samuels evidenziando l'inefficienza della polizia nella ricerca della moglie, scomparsa ormai da quasi un mese. Chris e Mary Beth, incaricate delle indagini, pensano ad una fuga della donna, ma l'ipotesi \u00e8 scartata con fermezza da Tanner, considerati gli ottimi rapporti che ha con la moglie. Tanner si \u00e8 perci\u00f2 rivolto alla celebre medium Michelle Zal, disposta a fornire la propria collaborazione alla polizia. Cagney e Lacey all'inizio sono piuttosto scettiche e diffidenti, ma quando alcune segnalazioni della sensitiva trovano riscontro nei fatti, sono costrette a ricredersi. Isbecki e Petrie devono invece indagare su un misterioso ladro che ruba da negozi specializzati cimeli e abiti dedicati o appartenuti a Elvis Presley.\nLotteria.\nTrama.\n\"E questo doveva essere un caso rapido!\"\nChris e Mary Beth devono cercare di scoprire se siano stati contraffatti i biglietti vincenti di una lotteria, dal momento che due persone, in possesso dello stesso biglietto, si sono presentate a riscuotere la vincita da 2 milioni di dollari. Il caso, all'apparenza di routine, si rivela pi\u00f9 complesso del previsto. Al distretto arriva un nuovo giovane agente Jonah Newman che ha subito un battibecco piuttosto acceso con Cagney. Mary Beth e Harvey si preparano, preoccupati, ad affrontare un controllo fiscale, ma il colloquio con l'ispettore delle tasse riserver\u00e0 loro positive ed inaspettate sorprese. Isbecki invece \u00e8 pronto a partecipare ad una mostra canina nella convinzione di trovare qualche giovane fanciulla da conquistare.\nLa trappola.\nTrama.\n\"Ho la possibilit\u00e0 di incastrarlo e non me la lascer\u00f2 scappare!\"\nChris e Mary Beth, in collaborazione con Petrie e Isbecki, lavorano sotto copertura per la narcotici per incastrare lo spacciatore Bruce Mansfield. Durante la trattativa, per\u00f2, Chris commette un errore che potrebbe compromettere l'intera operazione. L'unica alternativa per incastrare Mansfield \u00e8 non scrivere la verit\u00e0 nel rapporto. Questo porta ad uno scontro aperto tra Chris e Mary Beth, assolutamente contraria all'idea di spergiurare davanti al Gran Giur\u00ec. Petrie ha problemi sia a casa con la moglie Claudia sia con il collega Isbecki, tanto da chiedere a Samuels un nuovo partner.\nLa clinica.\nTrama.\n\"Il dovere della polizia \u00e8 proteggere degli innocenti e che cosa c'\u00e8 di pi\u00f9 innocente di un bambino che viene ammazzato da quei criminali?\"\nChris e Mary Beth devono indagare su una bomba fatta esplodere in una clinica che pratica aborti. Le ricerche si concentrano all'interno di un'organizzazione che protestava davanti alla clinica. L'indagine mette Chris e Mary Beth a confronto sulle diverse posizioni che hanno riguardo all'interruzione di gravidanza. Samuels scopre che suo figlio David si \u00e8 sposato con una vietnamita di 6 anni pi\u00f9 vecchia di lui e cerca di ricostruire un rapporto da troppo tempo spezzato.\nAmore pericoloso.\nTrama.\n\"La macchina della giustizia ha colpito ancora: per l'ennesima volta un criminale a piede libero.\"\nGrazie alla testimonianza della madre che gli offre un alibi di ferro, il giovane Toby Carruthers, arrestato per rapina mesi prima da Cagney e Lacey, viene rilasciato. Qualche giorno dopo, si presenta al distretto il padre di Toby il quale \u00e8 molto preoccupato per come si \u00e8 risolto il processo e teme che, rimesso in libert\u00e0, il figlio possa commettere nuovi crimini. Mary Beth deve affrontare anche problemi a casa. Il figlio maggiore Harvey jr. \u00e8 stato denunciato per aver lanciato con un amico dei mattoni contro la vetrata di un negozio, causando diversi danni. Mentre il padre prende subito le difese del figlio, credendo alla sua innocenza, Mary Beth teme che Harvey jr. possa essere effettivamente colpevole e decide di approfondire le indagini.\nCosa nasconde Jones.\nTrama.\n\"Modestia a parte, io sono efficiente, molto ben organizzata e veloce a scrivere i rapporti.\"\nLa giovante agente di polizia Sara Jones chiede a Chris, di cui \u00e8 grande ammiratrice fin dai tempi dell'accademia, di collaborare con lei e di essere messa alla prova per 90 giorni, vista l'assenza per maternit\u00e0 della collega Lacey. Ottenuto il permesso da Samuels, Chris accetta l'aiuto dell'ambiziosa Sara che si dimostra fin da subito molto efficiente e preparata, anche nel respingere le avances di Isbecki. Ben presto Sara chiede Chris di poterla seguire in azione. Il monotono lavoro di scrivania le sta infatti stretto. Chris si fa allora affiancare da lei nelle indagini su uno stupratore seriale. Sara rivela grande intuito ma Chris inizia a rendersi conto che il suo forte coinvolgimento nel caso ha radici profonde in un evento drammatico e doloroso che l'ha vista coinvolta qualche tempo prima e che potrebbe avere conseguenze pericolose sulla giovane agente. Mary Beth, su pressione di Chris, deve tenere un discorso davanti al corpo di polizia sui diritti delle agenti di polizia in maternit\u00e0.\nUn caso di coscienza.\nTrama.\n\"Il tuo senso del dovere e la tua professionalit\u00e0 devono superare ogni rancore personale.\"\nUn nuovo agente viene assegnato al distretto ed affiancato a Chris. Si tratta di Patrick Lowell malvisto dai colleghi perch\u00e9 in passato aveva denunciato dei poliziotti che incassavano tangenti, uno dei quali, a seguito delle indagini nei suoi confronti, si era suicidato. Chris fatica ad accettare il nuovo partner, soprattutto quando deve rinunciare al caso della rapina da quattro milioni di dollari a un furgone blindato, perch\u00e9 Samuels la incarica di seguire con Lowell alcuni furti agli sportelli bancomat di Wall Street. Chris ritiene assai discutibile il comportamento del collega che ha dato in pasto alla stampa le sue denunce finendo in Tv e guadagnandosi una medaglia sul petto. Mary Beth per\u00f2 le fa presente che, in fondo, Lowell non si \u00e8 comportato in modo molto diverso da lei quando denunci\u00f2 il capitano Hennessey per molestie. Nel corso delle indagini Chris imparer\u00e0 ad apprezzare Lowell e a capire i motivi del suo agire.\nStato di ubriachezza.\nTrama.\n\"Possono accadere tante cose a un bambino in questa citt\u00e0 e il pi\u00f9 delle volte non posso farci niente. Ma posso impedire a un ubriaco di guidare. O almeno ci provo.\"\nUn ragazzino viene investito da un'auto pirata che poi fugge via. Il guidatore, poco dopo, si costituisce ma grazie al patteggiamento, il suo reato viene derubricato a cattiva condotta. Mary Beth, che ha assistito all'incidente dalla finestra di casa, prende a cuore il caso, anche perch\u00e9 la vittima \u00e8 un suo vicino di casa, e chiede a Chris di fare in modo che il colpevole paghi per quello che ha fatto, considerati peraltro i suoi precedenti (gi\u00e0 pi\u00f9 volte, infatti, \u00e8 stato fermato per guida in stato di ubriachezza). Chris ottiene una proroga di tre giorni dal pubblico ministero, a condizione che trovi un testimone che confermi che l'automobilista era gi\u00e0 ubriaco al momento dell'incidente. Nelle sue indagini \u00e8 assistita da Harvey che si diverte a fare il poliziotto di riserva. I due riescono a risalire a Rita Quintero, ma la donna non ha alcuna intenzione di deporre: \u00e8 sposata e l'uomo che guidava l'auto era il suo amante. L'indagine porta altres\u00ec Chris a confrontarsi con il suo debole per la bottiglia.\nUn caso di cuore.\nTrama.\n\"Che cosa potrei dirgli? Vorrei stare con te, sul serio, Ted. Non so se ne avr\u00f2 il coraggio.\"\nTed Peters, disabile su una sedia a rotelle, chiede informazioni a Chris sugli sviluppi delle indagini relative ad un aggressore seriale di disabili. Chris liquida Peters con sufficienza e viene ripresa dall'ispettore Knelman, su suggerimento del quale accetta la collaborazione e l'aiuto di Peters. Quando Chris decide di fingersi su una sedia a rotelle per incastrare il criminale, Ted le insegna come muoversi e offre il suo appartamento come copertura. Tra i due, inaspettatamente, nasce del tenero.\nLegami familiari.\nTrama.\n\"Mia figlia deve avere un nome da portare sempre con orgoglio!\"\nChris da una settimana \u00e8 al lavoro con Isbecki, orfano di Petrie in vacanza, per smascherare un giro di scommesse clandestine, ma \u00e8 gi\u00e0 sull'orlo di un esaurimento nervoso. Per di pi\u00f9 scopre che il padre frequenta una donna esuberante, ex soubrette, con cui ha ritrovato la gioia di vivere. Mary Beth, prossima al parto, \u00e8 preoccupata per il figlio maggiore Harvey jr. in partenza con la scuola per una vacanza sulla neve: teme infatti che sia giunto per lui il momento del gran passo con l'altro sesso e chiede al marito Harvey di fargli un discorsino. Rimasta sola a casa al momento delle contrazioni, Mary Beth chiama Chris per accompagnarla all'ospedale. Il viaggio \u00e8 piuttosto avventuroso anche perch\u00e9 Chris \u00e8 assai pi\u00f9 nervosa della collega, ma alla fine Mary Beth riesce a raggiungere il reparto maternit\u00e0 e dare alla luce la piccola Alice Christine Lacey.\nIl ritorno del padre.\nTrama.\n\"Perch\u00e9 almeno non cerchi di capire per quale ragione se ne \u00e8 andato?\"\nChris, su pressione di David, deve aiutare il giovane cadetto di West Point Andrew Brennan, trovato in una camera d'albergo con addosso della cocaina. Nonostante rischi l'espulsione, il ragazzo, nipote di un militare molto rigido e assai orgoglioso di lui, rifiuta di collaborare. Nel suo sangue non sono state trovate tracce di droga. Parlando con alcuni compagni di Andrew, Chris capisce che il ragazzo non era da solo nella stanza d'albergo, ma per un assurdo senso di cavalleria non ha alcuna intenzione di rivelare il nome della ragazza. Chris per\u00f2 \u00e8 decisa a provare la sua innocenza. Il padre di Mary Beth si rif\u00e0 vivo dopo trenta anni. Mary Beth non vuole vederlo n\u00e9 tanto meno perdonarlo, per lei si tratta infatti di una dolorosa pagina del passato definitivamente chiusa. Le insistenze di Harvey e Chris aumentano il suo nervosismo di fronte a un uomo che, senza motivo, ha abbandonato lei e sua madre. Solo un colloquio con il figlio Michael spinge Mary Beth ad andare a trovare il padre all'hotel in cui alloggia prima che riparta.\nL'informatore.\nTrama.\n\"Quello ha procurato guai a tutte e due, perch\u00e9 vuoi cercartene ancora?\"\nChris vuole a tutti i costi incastrare il grosso spacciatore di droga Bruce Mansfield, sfuggito in precedenza ad un arresto per un suo grave errore procedurale che non si \u00e8 ancora perdonata (episodio 5 della quinta stagione: \"La trappola\"). Nonostante il parere contrario di Mary Beth, Chris si serve delle informazioni del giovane Hector Estevez che, tempo prima, le aveva rubato l'auto ma con cui \u00e8 riuscita a stabilire un buon rapporto di complicit\u00e0 e collaborazione. Hector le fornisce notizie utili ed attendibili su chi sar\u00e0 l'acquirente di Mansfield e su dove avverr\u00e0 la consegna, in modo da poter cogliere sul fatto il criminale. Un barbone ubriaco si presenta al distretto e denuncia l'omicidio di Leon Tortsky ma non viene creduto da nessuno. Quando la stampa d\u00e0 risalto all'episodio, Samuels va su tutte le furie e ordina a Isbecki e Petrie di fare chiarezza. Si scopre che un tal Polonais ha allestito tutta una messa in scena per dare pubblicit\u00e0 alla sua ultima commedia intitolata \"The man who shot Trotsky\". Harvey e Mary Beth faticano a trovare un paio d'ore da passare insieme in intimit\u00e0.\nUn misterioso suicidio.\nTrama.\n\"Noreen Dixon era all'apice della sua carriera e aveva milioni di ammiratori sparsi in tutto il mondo. Quale motivo avrebbe avuto per uccidersi?\"\nIl cadavere della celebre attrice Noreen Dixon viene trovato sul palcoscenico del teatro dove si stava allestendo il suo nuovo spettacolo. All'apparenza sembrerebbe un suicidio, anche perch\u00e9 nella tasca di Noreen viene trovato un biglietto d'addio. La tesi non convince Mary Beth, visibilmente scossa dalla notizia, anche perch\u00e9 da sempre grande fan dell'attrice. Nel corso delle indagini si scopre che Noreen aveva un pessimo carattere ed era detestata da tutti i suoi collaboratori e colleghi, ognuno con un buon motivo per ucciderla. Samuels chiede a Chris di trovargli una signora che possa accompagnarlo all'inaugurazione del ristorante del figlio maggiore. Mary Beth chiacchierando con Harvey scopre con disappunto che il marito, a 16 anni, ha avuto un matrimonio lampo con una coetanea, annullato dopo un solo giorno.\nCapitalismo.\nTrama.\n\"I soldi erano tutto, la famiglia niente. Come tutti voi qui in America, non \u00e8 cos\u00ec?\"\nHarvey \u00e8 sotto pressione per i ritardi nei lavori del suo nuovo cantiere, dovuti a condizioni climatiche assai sfavorevoli. L'uomo teme di aver fatto il passo pi\u00f9 lungo della gamba ma Mary Beth, pur preoccupata, tenta di infondergli nuova fiducia. Cagney e Lacey indagano sull'omicidio di un avvocato per l'immigrazione molto stimato. All'apparenza il movente sembra economico, soprattutto quando le indagini portano sulle tracce di un debitore della vittima, il cambogiano Tamuk Lampoll. Chris \u00e8 anche impegnata nella vendita della sua spider decappottabile giallo canarino che per\u00f2 avrebbe prima bisogno di un'approfondita revisione. La donna si fa convincere da un meccanico di fiducia ad un utilizzo originale dell'automezzo."}
{"id": "3445265", "revid": "62004", "url": "https://it.wikipedia.org/wiki?curid=3445265", "title": "Johan de Muynck", "text": ""}
{"id": "3445267", "revid": "124432651", "url": "https://it.wikipedia.org/wiki?curid=3445267", "title": "Episodi di New York New York (sesta stagione)", "text": "La sesta stagione della serie televisiva New York New York \u00e8 andata in onda negli USA dal 29 settembre 1986 al 30 marzo 1987 sulla rete CBS. "}
{"id": "3445268", "revid": "144796", "url": "https://it.wikipedia.org/wiki?curid=3445268", "title": "Robert Jenkinson, II conte di Liverpool", "text": ""}
{"id": "3445269", "revid": "404137", "url": "https://it.wikipedia.org/wiki?curid=3445269", "title": "Cessione", "text": ""}
{"id": "3445270", "revid": "307923", "url": "https://it.wikipedia.org/wiki?curid=3445270", "title": "Episodi di New York New York (settima stagione)", "text": "La settima stagione della serie televisiva New York New York \u00e8 andata in onda negli USA dal 21 settembre 1987 al 16 maggio 1988 sulla rete CBS. "}
{"id": "3445271", "revid": "3115", "url": "https://it.wikipedia.org/wiki?curid=3445271", "title": "Cani nel programma spaziale sovietico", "text": "Nel corso degli anni cinquanta e sessanta del XX secolo, nell'ambito del programma spaziale sovietico, l'URSS ha utilizzato diversi cani per i voli spaziali suborbitali ed orbitali al fine di determinare se il volo nello Spazio per l'uomo fosse fattibile o meno.\nIn questo periodo l'Unione Sovietica lanci\u00f2 nelle proprie missioni almeno 57 cani. Il numero dei cani che raggiunsero effettivamente lo Spazio \u00e8 tuttavia inferiore; inoltre, \u00e8 bene ricordare che alcuni cani sono stati impiegati in pi\u00f9 di un'occasione. La maggior parte degli animali sono sempre sopravvissuti, i pochi che sono morti sono stati persi per lo pi\u00f9 a causa di guasti tecnici ad esclusione di Lajka il cui volo non prevedeva atterraggio.\nAddestramento.\nI cani sono stati l'animale preferito negli esperimenti spaziali degli scienziati sovietici, in quanto erano considerati animali ben adatti a sopportare lunghi periodi di inattivit\u00e0. Per abituarli agli spazi angusti delle navicelle spaziali, gli animali venivano messi in piccole gabbie per un periodo di 15-20 giorni. Venivano scelti cani randagi, piuttosto che animali abituati a vivere in casa, in quanto si riteneva che sarebbero stati in grado di meglio tollerare i rigori termici e le intense sollecitazioni del volo spaziale. Venivano scelti inoltre cani di sesso femminile, perch\u00e9 considerati pi\u00f9 docili, e perch\u00e9 il meccanismo che doveva raccogliere l'urina e le feci degli animali era dotato di uno speciale dispositivo, progettato per funzionare solo con le femmine.\nGli animali prima del lancio venivano inoltre dotati di tute spaziali che portavano per un certo periodo di tempo, in maniera da abituarli, e venivano anche messi in macchinari che simulavano il lancio ed in speciali centrifughe che simulavano l'elevata accelerazione del lancio stesso.\nI cani lanciati in orbita venivano alimentati con un nutriente gelatinoso ricco di proteine.\nVoli sub-orbitali.\nDal 1951 al 1956, diversi cani sono stati portati ad una altitudine di 100\u00a0km, a bordo di 15 diversi voli scientifici su razzi R-1. I cani indossavano apposite tute e caschi in vetro. Dal 1957 al 1960, 11 ulteriori voli con cani a bordo sono stati effettuati su razzi R-2 che li portarono ad un'altezza di circa 200\u00a0km. Nel 1958 tre voli sono stati invece effettuati ad un'altitudine di circa 450\u00a0km, su razzi R-5.\nNei voli dotati dei razzi R-2 e R-5, i cani erano contenuti in una cabina pressurizzata.\nDezik, Cygan e Lisa.\nDezik (\u0414\u0435\u0437\u0438\u043a) e Cygan (\u0426\u044b\u0433\u0430\u043d, \"Vagabonda\") furono i primi cani nella storia ad effettuare un volo sub-orbitale, il 22 luglio 1951. Entrambi i cani vennero recuperati incolumi dopo un viaggio ad una altitudine massima di 110\u00a0km. Dezik fece in seguito un altro volo sub-orbitale, nel settembre 1951, con un altro cane di nome Lisa, ma entrambi perirono. Dopo la morte di Dezik, Cygan venne adottato dal fisico sovietico Anatolij Blagonravov.\nLisa e Ry\u017eik.\nUn altro cane di nome Lisa (\u041b\u0438\u0441\u0430, \"Volpe\"), assieme a Ry\u017eik (\u0420\u044b\u0436\u0438\u043a, \"Ginger\" -aveva il pelo rosso-), volarono ad un'altitudine di 100\u00a0km il 2 giugno 1954.\nSmelaja e Maly\u0161ka.\nSmelajaa (\u0421\u043c\u0435\u043b\u0430\u044f, \"Coraggiosa\") doveva fare un volo a settembre, ma scapp\u00f2 il giorno prima del lancio. Venne ritrovata il giorno dopo e poi riusc\u00ec a fare un volo -che si concluse con successo- assieme ad un altro cane di nome Maly\u0161ka (\u041c\u0430\u043b\u044b\u0448\u043a\u0430, \"Piccola\").\nBolik e ZIB.\nBolik (\u0411\u043e\u043b\u0438\u043a) fu un cane che scapp\u00f2 solo pochi giorni prima del suo volo, nel settembre del 1951. Venne sostituito con un cane di nome ZIB (; \"Sostituto dello scomparso Bolik\"), era un cane randagio non addestrato e trovato in giro per il cosmodromo. Il suo volo si concluse con successo.\nOtva\u017enaya e Sne\u017einka.\nOtva\u017enaya (\u041e\u0442\u0432\u0430\u0436\u043d\u0430\u044f, \"Coraggiosa\") fece un volo il 2 luglio 1959 assieme ad un coniglio di nome Marfu\u0161a (\u041c\u0430\u0440\u0444\u0443\u0448\u0430, \"Piccola Marfa\") e un altro cane che si chiamava Sne\u017einka (\u0421\u043d\u0435\u0436\u0438\u043d\u043a\u0430, \"Fiocco di neve\"). Fece in seguito ben altri 5 voli tra il 1959 ed il 1960.\nAl'bina e Cyganka.\nAl'bina (\u0410\u043b\u044c\u0431\u0438\u043d\u0430, nome reale non datole per l'occasione) e Cyganka (\u0426\u044b\u0433\u0430\u043d\u043a\u0430, \"Vagabonda\") vennero entrambi espulsi dalla loro capsula ad un'altitudine di 85\u00a0km e riuscirono ad atterrare incolumi. \"Albina\" era uno dei cani selezionati per la missione Sputnik 2, ma non vol\u00f2 mai in orbita.\nDamka e Krasavka.\nDamka (\u0414\u0430\u043c\u043a\u0430, \"Regina di Dame\") e Krasavka (\u041a\u0440\u0430\u0441\u0430\u0432\u043a\u0430, \"Piccola bellezza\") \ndovevano fare un volo orbitale il 22 dicembre 1960 per il programma Vostok, ma la loro missione fu caratterizzata da una serie di guasti alle apparecchiature: il razzo fall\u00ec la missione ed entr\u00f2 nell'atmosfera dopo aver raggiunto un apogeo sub-orbitale di 214\u00a0km. La navicella doveva espellere i cani, ma il seggiolino eiettabile non si innesc\u00f2. Gli animali rimasero quindi nella capsula quando questa torn\u00f2 sulla Terra. Una squadra di tecnici si prodig\u00f2 nel localizzare e recuperare la capsula, che venne ritrovata sprofondata nella neve. Il giorno del ritrovamento non vi era per\u00f2 sufficiente luce per tentare di aprire la capsula: la squadra rifer\u00ec solamente che l'obl\u00f2 era ghiacciato e che la temperatura era di -45 gradi. Nessun segno di vita venne rilevato all'interno. Ma il secondo giorno invece, i cani furono sentiti abbaiare, non appena si tent\u00f2 di aprire la capsula. I cani furono subito avvolti in cappotti di pelle di pecora e trasportati in aereo a Mosca.\nDamka era conosciuta anche come \u0160utka (\u0428\u0443\u0442\u043a\u0430, \"scherzo\") o \u017dem\u010du\u017enaja (\u0416\u0435\u043c\u0447\u0443\u0436\u043d\u0430\u044f, \"Perla\") e Krasavka era conosciuta anche come Kometka (\u041a\u043e\u043c\u0435\u0442\u043a\u0430, \"Piccola cometa\") o \u017dul'ka (\u0416\u0443\u043b\u044c\u043a\u0430, \"Imbrogliona\").\nBars e Lisi\u010dka.\nBars (\u0411\u0430\u0440\u0441, \"Leopardo delle nevi\") e Lisi\u010dka (\u041b\u0438\u0441\u0438\u0447\u043a\u0430, \"Volpacchiotta\") sono stati altri animali lanciati in orbita durante il programma Vostok, ma morirono dopo che il razzo esplose appena 28,5 secondi dopo il lancio, avvenuto il 28 luglio 1960. Bars era conosciuto anche come \u010cajka (\"Gabbiano\").\nAltri cani.\nAltri cani che hanno volato su voli sub-orbitali comprendono Dymka (\u0414\u044b\u043c\u043a\u0430, \"Fumo\"), Modnica (\u041c\u043e\u0434\u043d\u0438\u0446\u0430, \"Modaiola\") e Kozjavka (\u041a\u043e\u0437\u044f\u0432\u043a\u0430, \"Zanzarina\").\nAlmeno quattro altri cani volarono nel settembre del 1951, e due -o pi\u00f9- (le notizie sono incerte) morirono.\nVoli orbitali.\nLajka.\nLajka (\u041b\u0430\u0439\u043a\u0430, \"Piccolo abbaiatore\"), divenne il primo essere vivente della Terra a volare in orbita, a bordo dello Sputnik 2 il 3 novembre 1957. Alcuni la chiamano \"il primo passeggero-animale vivente ad andare nello spazio\", ma altri sostengono che cani che effettuarono precedentemente voli sub-orbitali superarono in realt\u00e0 il bordo del primo Spazio.\nLaika era anche conosciuta come \u017du\u010dka (\u0416\u0443\u0447\u043a\u0430 \"Insettino\") e Limon\u010dik (\u041b\u0438\u043c\u043e\u043d\u0447\u0438\u043a, \"Limone\"). I media americani la soprannominarono \"Muttnik\", facendo un gioco di parole tra la parola \"Mutt\" (che in inglese significa \"bastardino\") e il nome della capsula \"Sputnik\".\nMor\u00ec dopo circa 5-7 ore a seguito dello stress e del surriscaldamento della navicella. La vera causa della morte non \u00e8 stata resa pubblica fino all'ottobre 2002, precedentemente infatti i russi dicevano che era morta quando l'apporto di ossigeno nella navicella inizi\u00f2 a calare. \nIn una conferenza stampa a Mosca nel 1998 Oleg Gazenko, uno scienziato russo coinvolto in quel tempo nel programma spaziale sovietico, ha dichiarato: \"pi\u00f9 il tempo passa, pi\u00f9 mi dispiace per essa. Non abbiamo imparato granch\u00e9 dalla missione, per giustificare la morte del cane ...\"\nBelka e Strelka.\nBelka (\u0411\u0435\u043b\u043a\u0430, \"Scoiattolo\") e Strelka (\u0421\u0442\u0440\u0435\u043b\u043a\u0430, \"Freccia\") trascorsero una giornata nello spazio a bordo del \"Korabl'-Sputnik-2\" (Sputnik 5) il 19 agosto 1960, e riuscirono a tornare sane e salve sulla Terra.\nErano accompagnate da un coniglio grigio, 42 topi, 2 ratti, mosche e un gran numero di piante e di funghi. Tutti gli animali sopravvissero. Erano le prime creature della Terra ad andare in orbita e a ritornare vive.\nStrelka in seguito ebbe sei cuccioli con un cane di nome Pu\u0161ok e parteciparono a numerosi esperimenti spaziali basati a terra, non torn\u00f2 pi\u00f9 nello Spazio. Uno dei suoi cuccioli venne chiamato Pu\u0161inka (\u041f\u0443\u0448\u0438\u043d\u043a\u0430, \"Birichino\") e venne regalato alla figlia del presidente John F. Kennedy da Nikita Krusciov nel 1961.\nUna foto di alcuni cani discendenti di Belka e Strelka si trova presso il Museo Zvezda di Mosca.\nUn film d'animazione russo intitolato \"Belka i Strelka\" (distribuito in Italia col titolo: \"Space Dogs\") \u00e8 uscito nel 2010.\nUn satellite bielorusso, il BelKA, ricorda nel nome una delle due cagnette, anche se in realt\u00e0 il nome del satellite \u00e8 un acronimo di \"Apparato cosmico bielorusso\" ().\nP\u010d\u00eblka e Mu\u0161ka.\nP\u010d\u00eblka (\u041f\u0447\u0451\u043b\u043a\u0430, \"Piccola ape\") e Mu\u0161ka (\u041c\u0443\u0448\u043a\u0430, \"Piccolo volo\") trascorsero un giorno in orbita il 1\u00ba dicembre 1960, a bordo del \"Korabl'-Sputnik-3\" (Sputnik 6) con altri animali, piante ed insetti. A causa di un errore tecnico, la loro navicella si disintegr\u00f2 durante il rientro il 2 dicembre 1960 e tutti gli animali morirono. Mu\u0161ka era uno dei tre cani addestrati per la missione Sputnik 2 e venne utilizzata durante i test a terra. Non vol\u00f2 sullo Sputnik 2 in quanto in quel periodo si rifiutava di mangiare.\n\u010cernu\u0161ka.\n\u010cernu\u0161ka (\u0427\u0435\u0440\u043d\u0443\u0448\u043a\u0430, \"Nerina\") comp\u00ec un'orbita a bordo del \"Korabl'-Sputnik-4\" (Sputnik 9) il 9 marzo 1961, assieme ad un manichino di un cosmonauta (che i funzionari sovietici soprannominato \"Ivan Ivanovi\u010d\"), topi e un porcellino d'India. Il manichino venne espulso dalla capsula durante il rientro ed atterr\u00f2 senza problemi di sorta con un paracadute. La cagna \u010cernu\u0161ka venne recuperata sana e salva all'interno della capsula.\nZv\u00ebzdo\u010dka.\nZv\u00ebzdo\u010dka (\u0417\u0432\u0451\u0437\u0434\u043e\u0447\u043a\u0430, \"Stellina\"), scelta da Yuri Gagarin, ha fatto un'orbita a bordo del \"Korabl'-Sputnik 5\" (Sputnik 10) il 25 marzo 1961 assieme, anche questa volta, ad un manichino di un cosmonauta (in legno). Era l'ultimo test di volo prima dello storico lancio di Gagarin del 12 aprile. Anche questa volta il manichino venne espulso dalla capsula mentre Zv\u00ebzdo\u010dka rimase dentro. Entrambi vennero recuperati con successo.\nVeterok e Ugol\u00ebk.\n Veterok (\u0412\u0435\u0442\u0435\u0440\u043e\u043a, \"Venticello/Brezza\") e Ugol\u00ebk (\u0423\u0433\u043e\u043b\u0451\u043a, \"Brace\") sono stati lanciati il 22 febbraio 1966, a bordo del Kosmos 110, ed hanno trascorso 22 giorni in orbita prima di rientrare a Terra il 16 marzo. Questo volo spaziale della durata record di oltre tre settimane venne superato dagli esseri umani solo il 2 giugno 1973, all'interno dello Skylab, e rappresenta tuttora il pi\u00f9 lungo volo nello Spazio effettuato da dei cani."}
{"id": "3445274", "revid": "1573940", "url": "https://it.wikipedia.org/wiki?curid=3445274", "title": "Cautethia carsusi", "text": "Cautethia carsusi \u00e8 un lepidottero appartenente alla famiglia Sphingidae, endemico della Repubblica Dominicana.\nDescrizione.\nAdulto.\nLe informazioni relative a questa specie sono esigue, e va segnalato che essa non viene riportata in molti elenchi di Sfingidi.\nL'ala anteriore ricorda da vicino quella di \"C. grotei grotei\". L'ala posteriore ha una campitura gialla-arancio nella parte prossimale, e marroncina in quella distale.\nNel genitale maschile, il saccus \u00e8 arrotondato e molto pi\u00f9 ridotto che non in \"C. noctuiformis noctuiformis\". L'uncus e lo gnathos hanno pi\u00f9 o meno le stesse dimensioni, ma mentre il primo \u00e8 lievemente ricurvo, il secondo \u00e8 pi\u00f9 marcatamente arcuato, e provvisto di minuscoli dentelli. Le valve sono allungate. L'edeago \u00e8 dentato, caso unico all'interno del genere.\nQuesta falena ha le dimensioni maggiori tra i membri del genere \"Cautethia\", raggiungendo un'apertura alare di 205\u00a0mm nelle femmine, e di 195\u00a0mm nei maschi.\nLarva.\nDati non disponibili.\nPupa.\nDati non disponibili.\nDistribuzione e habitat.\nL'areale di questa specie si limita alla Repubblica Dominicana.\nBiologia.\nDurante l'accoppiamento, le femmine richiamano i maschi grazie ad un feromone rilasciato da una ghiandola, posta all'estremit\u00e0 addominale.\nPeriodo di volo.\nDati non disponibili.\nAlimentazione.\nDati non disponibili.\nTassonomia.\nSottospecie.\nNon sono state descritte sottospecie.\nSinonimi.\nNon sono stati riportati sinonimi."}
{"id": "3445277", "revid": "125978737", "url": "https://it.wikipedia.org/wiki?curid=3445277", "title": "Chiara Canzian", "text": "Biografia.\nFiglia di Red Canzian, bassista dei Pooh, e di Delia Gualtiero, Chiara Canzian nasce a Vittorio Veneto il 13 dicembre 1989. Inizia a muovere i primi passi nel mondo della musica sin da piccola, cantando insieme al padre e a Phil Mer, figlio della seconda moglie del padre, nel brano \"Il calcio del sorriso\", inno del .\nLa sua carriera cantautorale inizia nel 2009 con la pubblicazione del suo primo album, \"Prova a dire il mio nome\", la cui uscita \u00e8 preceduta dalla partecipazione al Festival di Sanremo, in cui si esibisce cantando l'omonimo brano, scritto in collaborazione con Giuliano Sangiorgi.\nPartecipa alla realizzazione del concerto \"Amiche per l'Abruzzo\", evento di beneficenza in favore della popolazione colpita dal terremoto che ha distrutto L'Aquila.\nNel 2011 esce il secondo album della Canzian intitolato \"Il mio sangue\".\nCon il padre Red ha scritto il libro di cucina \"Sano Vegano Italiano\" (2017), promosso tramite un tour gastronomico con men\u00f9 interamente vegani in molti ristoranti della penisola, e ha un blog di ricette vegetariane, \"Radici\", stesso titolo di un romanzo autobiografico (2019) da lei scritto con il compagno Sandro Cisolla."}
{"id": "3445279", "revid": "123218003", "url": "https://it.wikipedia.org/wiki?curid=3445279", "title": "International Journal of Toxicology", "text": "International Journal of Toxicology (IJT) \u00e8 una rivista accademica, pubblicata dalla SAGE in associazione con l\"'American College of Toxicology\", che si occupa di tossicologia.\nI temi trattati spaziano dalla valutazione del rischio e della sicurezza ai nuovi approcci alle prove tossicologiche, ai meccanismi di tossicit\u00e0 e ai biomarcatori. Sono inoltre presenti dei supplementi tra cui alcuni dedicati alla cosmetica.\nNella propria home page riporta un impact factor pari a 1.29."}
{"id": "3445280", "revid": "339392", "url": "https://it.wikipedia.org/wiki?curid=3445280", "title": "Barone di Sisto", "text": ""}
{"id": "3445281", "revid": "92723", "url": "https://it.wikipedia.org/wiki?curid=3445281", "title": "Folegandros", "text": ""}
{"id": "3445282", "revid": "101175", "url": "https://it.wikipedia.org/wiki?curid=3445282", "title": "Superstock 1000 FIM Cup 2011", "text": "Superstock 1000 FIM Cup 2011 \u00e8 la tredicesima edizione della Superstock 1000 FIM Cup.\nIl titolo piloti viene vinto, con una gara d'anticipo, da Davide Giugliano con la Ducati 1098R del Team Althea. Principale avversario di Giugliano in questa stagione \u00e8 stato un altro italiano: Danilo Petrucci su Ducati 1098R del team Barni Racing che chiude a soli due punti dal campione. Per Ducati si tratta del quarto titolo piloti di categoria dopo quelli ottenuti nel 2007, 2008 e 2009.\nIl campionato costruttori se lo aggiudica, la Ducati che vince otto gare su dieci e distanzia di quasi cinquanta punti l'avversaria pi\u00f9 prossima ossia la tedesca BMW. Per la casa italiana si tratta del terzo titolo costruttori di categoria dopo quelli ottenuti nel 2008 e 2009.\nPiloti partecipanti.\nTutte le motociclette in competizione sono equipaggiate con pneumatici forniti dalla Pirelli.\nClassifiche.\nSistema di punteggio.\n!width=5%|Pos.\n!width=5%|Punti"}
{"id": "3445288", "revid": "92723", "url": "https://it.wikipedia.org/wiki?curid=3445288", "title": "Diocesi di Syros e Milos", "text": ""}
{"id": "3445293", "revid": "267975", "url": "https://it.wikipedia.org/wiki?curid=3445293", "title": "Diocesi di Ceo", "text": "La diocesi di Ceo () \u00e8 un'antica sede vescovile in Grecia; \u00e8 sede titolare della Chiesa cattolica con il nome di Cea.\nStoria.\nLa diocesi comprendeva le tre isole greche di Ceo, Citno e Sifanto nel mare Egeo.\n\u00c8 incerto quando fu eretta la diocesi greca, che non appare in nessuna delle \"Notitiae Episcopatuum\" prima della seconda met\u00e0 del XII secolo e primo vescovo noto \u00e8 Tommaso, il cui sigillo vescovile \u00e8 datato tra XI e XII secolo.\nLe isole furono conquistate dai veneziani all'inizio del XIII secolo, che le tennero fino al 1537, quando furono conquistate dagli Ottomani. In una lettera del 13 febbraio 1209, papa Innocenzo III conferm\u00f2 la giurisdizione del nuovo arcivescovo latino di Atene sulle diocesi greche a lui sottomesse, tra cui quella di Ceo. Tuttavia solo attorno al 1330 Ceo fu dotata di un vescovo di rito latino.\nSede vacante dal Seicento fu dapprima unita alla diocesi di Milo, e poi soppressa ed il suo territorio incorporato in quello dell'attuale diocesi di Sira e Milo.\nTuttavia, dopo la fine dell'occupazione veneziana sulle isole, sembra che Citno e Sifanto abbiano continuato ad avere un vescovo residenziale di rito latino, almeno per un certo periodo nel corso del XVII secolo: sono quattro i prelati menzionati da Eubel tra il 1617 e il 1650 circa. La sede \u00e8 nota nelle fonti ecclesiastiche come \"Thermiensis seu Firminiensis\", nomi diversi con cui \u00e8 conosciuta l'isola di Citno. Sull'isola di Sifanto si trovava la cattedrale, dedicata a Sant'Antonio abate.\nDal 1933 Ceo \u00e8 annoverata tra le sedi vescovili titolari della Chiesa cattolica con il nome di Cea; la sede \u00e8 vacante dal 4 marzo 1966."}
{"id": "3445294", "revid": "267975", "url": "https://it.wikipedia.org/wiki?curid=3445294", "title": "Diocesi di Ceos", "text": ""}
{"id": "3445295", "revid": "1543377", "url": "https://it.wikipedia.org/wiki?curid=3445295", "title": "The Confession (webserie)", "text": "The Confession \u00e8 una webserie statunitense del 2011 ideata da Kiefer Sutherland. Scritta e diretta da Brad Mirman, \u00e8 stata pubblicata dal 28 marzo 2011 sul portale web Hulu.\nIn Italia la serie \u00e8 pubblicata dal portale Streamit, nella web TV di \"Empire\", a partire dal 23 aprile 2012.\nTrama.\nDurante una nevosa vigilia di Natale, un killer e un prete si ritrovano a discutere in un confessionale del bene e del male, e di quali persone meritino la vita o la morte. Il sicario racconta a sangue freddo al parroco alcuni degli omicidi che ha compiuto in passato (ricordati attraverso dei flashback). Il killer non vuole assoluzioni n\u00e9 cerca una qualche sorta di redenzione: vuole soltanto capire cosa porta le persone a cercare la fede, e perch\u00e9 questa ricerca le renderebbe meritevoli della vita.\nAccoglienza.\nIl \"New York Times\" ha recensito la webserie come \u00abfresca e attraente. La breve durata degli episodi permette agli spettatori di fruire liberamente della visione non essendo vincolati dal tempo. Tuttavia l'effetto complessivo che d\u00e0 lo show non \u00e8 dell'inizio di qualcosa, piuttosto della sua fine\u00bb.\nEdizioni home video.\nLa webserie \u00e8 stata pubblicata in home video in edizione DVD-Video negli Stati Uniti il 24 gennaio 2012. L'edizione home video contiene anche video aggiuntivi e il racconto del backstage degli episodi."}
{"id": "3445299", "revid": "1305772", "url": "https://it.wikipedia.org/wiki?curid=3445299", "title": "Aritmetica affine", "text": "L'Aritmetica Affine (AA) \u00e8 un modello auto-validato di analisi numerica. In AA, le quantit\u00e0 vengono rappresentati come combinazioni affini (forme affini) di alcune variabili primitive che esprimono l'incertezza dell'approssimazione dei dati durante un calcolo.\nL'aritmetica affine risulta particolarmente utile nei problemi in cui c'\u00e8 necessit\u00e0 di garantire errori minimi dovuti ad arrotondamenti nei calcoli numerici a virgola mobile. Esempi tipici sono la risoluzione di sistemi di equazioni non lineari, l'analisi di sistemi dinamici, la risoluzione di equazioni differenziali, ecc.\nDefinizioni.\nIn Aritmetica Affine, un dato numerico \"x\" (sia esso un dato in ingresso o il risultato di un calcolo) \u00e8 rappresentato dalla formula\nformula_1formula_2formula_3\ndove formula_4formula_5formula_6 sono numeri in virgola mobile e formula_7 sono variabili simboliche a valori nell'intervallo [-1,+1]. \nAd esempio, una quantit\u00e0 \"X\" che si trova nell'intervallo [3,7] pu\u00f2 essere rappresentata dalla forma affine formula_8, per qualche \"k\". \nViceversa, la forma affine formula_9 rappresenta una quantit\u00e0 \"X\" che si trova nell'intervallo [3,17]. \nIl fatto che due forme affini formula_10 e formula_11 hanno in comune un simbolo formula_12 implica che le corrispondenti quantit\u00e0 \"X\", \"Y\" sono parzialmente dipendenti, nel senso che l'intervallo comune (joint range) dei loro intervalli \u00e8 contenuto nel Prodotto cartesiano dei singoli intervalli.\nPer esempio, se: \nformula_13 e\nformula_14, \ngli intervalli individuali di \"X\" and \"Y\" sono [2,18] and [13,27], ma il loro intervallo comune della coppia (\"X\",\"Y\") \u00e8 l'esagono di vertici (2,27), (6,27), (18,19), (18,13), (14,13), (2,21) \u2014 che \u00e8 un sottoinsieme proprio del rettangolo [2,18]\u00d7[13,27]."}
{"id": "3445307", "revid": "339392", "url": "https://it.wikipedia.org/wiki?curid=3445307", "title": "Serpe del grano", "text": ""}
{"id": "3445308", "revid": "287204", "url": "https://it.wikipedia.org/wiki?curid=3445308", "title": "Alexandre Olivier Exquemelin", "text": "Biografia.\nExquemelin (scritto anche \"Esquemeling\", \"Exquemeling\", o \"Oexmelin\"), figlio di uno speziale protestante, \u00e8 nato circa nel 1645 quasi sicuramente a Honfleur, Francia. Dopo aver studiato in Olanda, dove \u00e8 diventato un apprendista chirurgo, nel 1666 entr\u00f2 al servizio della Compagnia francese delle Indie occidentali come \"engag\u00e9,\" una condizione giuridica originaria dell'Ancien R\u00e9gime, prossima alla servit\u00f9. Tale condizione lo obbligava a tre anni di servizio presso un padrone che poteva destinarlo a qualsiasi mansione o disporre di lui come credeva. Imbarcatosi, nello stesso anno giunse all'isola di Tortuga. \nVita con I Fratelli della Costa.\nDopo il suo arrivo, la Compagnia vendette tutti i suoi dipendenti per cessata attivit\u00e0 nella zona. Tra questi, anche Exquemelin. Ammalatosi gravemente, attir\u00f2 l'attenzione del governatore dell'isola, che lo fece comprare da un maestro chirurgo con cui fin\u00ec finalmente la sua formazione.\nAlla risoluzione del suo contratto si un\u00ec ai Fratelli della Costa, imbarcandosi in qualit\u00e0 di barbiere-chirurgo con i bucanieri, tra cui la banda di Henry Morgan (del quale fu probabilmente il confidente) e Fran\u00e7ois l'Olonese. In questo periodo partecip\u00f2 ad azioni contro Maracaibo e Panama.\nViaggi successivi.\nRitornato in Europa nel 1670, si stabil\u00ec nei Paesi Bassi, probabilmente perch\u00e9 ugonotto (in Francia era in corso una repressione organizzata da Luigi XIV). Tuttavia, questo \"ritiro\" \u00e8 di breve durata. Nel 1674 figura come barbiere-chirurgo sulle navi dell'ammiraglio olandese De Ruyter, che salp\u00f2 per conquistare le Antille francesi, ma fall\u00ec. Partecip\u00f2 ad un attacco a Cartagena de Indias nel 1697. Probabilmente ha anche partecipato a una seconda spedizione di de Ruyter nel Mar Mediterraneo.\nNel 1678 torna ad Amsterdam, dove l'editore Jan ten Hoorn pubblica per la prima volta il suo libro. L'anno successivo Exquemelin ha superato l'esame ufficiale di chirurgo ad Amsterdam, che gli ha permesso di esercitare ufficialmente questa professione nei Paesi Bassi e far figurare nel 1679 nel registro della corporazione dei chirurghi olandesi.\nL'opera.\nIl titolo completo \u00e8 \"De Americaensche Zee-rooversbehelsende een pertinente en waerachtige beschrijving van alle de voornaemste roveryen, en onmenschelijcke wreedheden, die de Engelse en Franse rovers, tegens de Spanjaerden in America, gepleeght hebben; verdeelt in drie deelen\" (I pirati delle Americhe, che comprende una descrizione pertinente di tutti i principali ladri e le atrocit\u00e0 disumane commesse dai pirati inglesi e francesi, contro gli spagnoli in America; diviso in tre parti).\nIl libro \u00e8 composto appunto da 3 parti:\nExquemelin descrive i pirati come avventurieri astuti e avidi che tendevano a commettere atrocit\u00e0 senza motivo. Nonostante il libro sia di grande importanza nel formare un'immagine della vita dei pirati in quel momento, dobbiamo stare attenti a non vederlo troppo come un'opera storicamente accurata. Le storie sono state sicuramente adattate per renderle pi\u00f9 avvincenti, sia dallo stesso Exquemelin, sia nelle varie edizioni successive. Comunque molti eventi del libro concordano con le informazioni trovate in seguito negli archivi inglesi, francesi, olandesi e spagnoli.\nSebbene Exquemelin conoscesse personalmente la maggior parte dei pirati presenti nel libro, non ha intrapreso personalmente tutti i viaggi che descrive. Possiamo essere sicuri di solo due viaggi: il viaggio a Maracaibo nel 1669 e di Panama nel 1670-1671, entrambi sotto il comando di Henry Morgan.\nIl lascito bibliografico di Exquemelin \"De Americaensche Zee-Roovers\" \u00e8 complesso. \u00c8 stato giustamente detto che forse nessun libro del XVII secolo in qualsiasi lingua \u00e8 mai stato origine di tante imitazioni e la fonte di tanta narrativa.\nLe edizioni comprendono:\nPeter Benchley, nel suo libro \"The Island\", fa riferimento a Exquemelin, dopo aver usato il suo lavoro nelle sue ricerche."}
{"id": "3445309", "revid": "76437", "url": "https://it.wikipedia.org/wiki?curid=3445309", "title": "Alexandre Exquemelin", "text": ""}
{"id": "3445313", "revid": "287204", "url": "https://it.wikipedia.org/wiki?curid=3445313", "title": "Epea", "text": "Per Epea si pu\u00f2 intendere:"}
{"id": "3445316", "revid": "36426", "url": "https://it.wikipedia.org/wiki?curid=3445316", "title": "Donna con uno specchio", "text": ""}
{"id": "3445319", "revid": "36426", "url": "https://it.wikipedia.org/wiki?curid=3445319", "title": "Favola di Polidoro", "text": ""}
{"id": "3445321", "revid": "729019", "url": "https://it.wikipedia.org/wiki?curid=3445321", "title": "Linea 3 (metropolitana di Shanghai)", "text": "La Linea 3 della Metropolitana di Shanghai \u00e8 una linea del sistema metropolitano di Shanghai. Si estende per pi\u00f9 di 40 km ed \u00e8 servita da 29 stazioni."}
{"id": "3445323", "revid": "339392", "url": "https://it.wikipedia.org/wiki?curid=3445323", "title": "Battaglia della base di supporto artiglieria Ripcord", "text": ""}
{"id": "3445326", "revid": "105611", "url": "https://it.wikipedia.org/wiki?curid=3445326", "title": "Thua Thien", "text": ""}
{"id": "3445327", "revid": "339392", "url": "https://it.wikipedia.org/wiki?curid=3445327", "title": "Battaglia della Base Ripcord", "text": ""}
{"id": "3445329", "revid": "709565", "url": "https://it.wikipedia.org/wiki?curid=3445329", "title": "Margherita Guzzinati", "text": "Biografia.\nApprod\u00f2 al teatro debuttando allo Stabile di Trieste, sotto la guida di Franco Enriquez, per diventare nei primi anni sessanta, presso la Rai di Roma, presentatrice di vari prograrmmi settimanali di cronache dello spettacolo (ad esempio, \"Cronache del cinema e del teatro\"), dove ebbe modo di incontrare protagonisti del cinema, del teatro e della musica.\nSempre per la Rai recit\u00f2 in una serie di commedie e sceneggiati, non trascurando teatro e cinema, sino alla morte, avvenuta nel 1997 dopo una lunga malattia."}
{"id": "3445330", "revid": "287204", "url": "https://it.wikipedia.org/wiki?curid=3445330", "title": "27101 Wenyucao", "text": "27101 Wenyucao \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2821992\u00a0UA e da un'eccentricit\u00e0 di 0,1668130, inclinata di 5,36446\u00b0 rispetto all'eclittica."}
{"id": "3445332", "revid": "287204", "url": "https://it.wikipedia.org/wiki?curid=3445332", "title": "27102 Emilychen", "text": "27102 Emilychen \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2511584\u00a0UA e da un'eccentricit\u00e0 di 0,0439576, inclinata di 4,61394\u00b0 rispetto all'eclittica."}
{"id": "3445333", "revid": "767487", "url": "https://it.wikipedia.org/wiki?curid=3445333", "title": "The Angel of the Studio", "text": "The Angel of the Studio \u00e8 un cortometraggio del 1911 diretto da Harry Solter (con il nome Harry L. Solter). La protagonista del film era la moglie di Solter, la famosa attrice Florence Lawrence. Al suo fianco, Owen Moore, il primo marito di Mary Pickford.\nProduzione.\nIl film fu prodotto dalla Victor Film Company, una compagnia che rimase attiva dal 1912 al 1917, producendo in questi cinque anni 429 film.\nDistribuzione.\nDistribuito dalla Universal Film Manufacturing Company, il film usc\u00ec nelle sale il 25 ottobre 1912."}
{"id": "3445334", "revid": "287204", "url": "https://it.wikipedia.org/wiki?curid=3445334", "title": "27103 Sungwoncho", "text": "27103 Sungwoncho \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2841743\u00a0UA e da un'eccentricit\u00e0 di 0,1761053, inclinata di 2,72153\u00b0 rispetto all'eclittica."}
{"id": "3445339", "revid": "287204", "url": "https://it.wikipedia.org/wiki?curid=3445339", "title": "27105 Clarkben", "text": "27105 Clarkben \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3426369\u00a0UA e da un'eccentricit\u00e0 di 0,1435080, inclinata di 7,74876\u00b0 rispetto all'eclittica."}
{"id": "3445344", "revid": "287204", "url": "https://it.wikipedia.org/wiki?curid=3445344", "title": "27106 Jongoldman", "text": "27106 Jongoldman \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3528526\u00a0UA e da un'eccentricit\u00e0 di 0,0798485, inclinata di 6,14550\u00b0 rispetto all'eclittica."}
{"id": "3445346", "revid": "287204", "url": "https://it.wikipedia.org/wiki?curid=3445346", "title": "27107 Michelleabi", "text": "27107 Michelleabi \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3608683\u00a0UA e da un'eccentricit\u00e0 di 0,1211507, inclinata di 2,38579\u00b0 rispetto all'eclittica."}
{"id": "3445348", "revid": "287204", "url": "https://it.wikipedia.org/wiki?curid=3445348", "title": "27108 Bryanhe", "text": "27108 Bryanhe \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3058010\u00a0UA e da un'eccentricit\u00e0 di 0,1069993, inclinata di 2,79998\u00b0 rispetto all'eclittica."}
{"id": "3445349", "revid": "287204", "url": "https://it.wikipedia.org/wiki?curid=3445349", "title": "27121 Joardar", "text": "27121 Joardar \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3775822\u00a0UA e da un'eccentricit\u00e0 di 0,0275825, inclinata di 1,57567\u00b0 rispetto all'eclittica."}
{"id": "3445356", "revid": "767487", "url": "https://it.wikipedia.org/wiki?curid=3445356", "title": "Sisters (film novembre 1912)", "text": "Sisters \u00e8 un cortometraggio muto del 1912 diretto da Harry Solter e interpretato da Florence Lawrence e da Owen Moore. In giugno era uscito un altro \"Sisters\", prodotto dalla Champion Film Company e distribuito anche questo dall'Universal Film Manufacturing Company.\nProduzione.\nIl film fu prodotto dalla Victor Film Company, una compagnia attiva dal 1912 al 1917.\nDistribuzione.\nDistribuito dall'Universal Film Manufacturing Company, il film usc\u00ec nelle sale USA l'8 novembre 1912. La casa di distribuzione fu soprattutto una societ\u00e0 di produzione, fondata da Carl Laemmle, ed era nata dalla fusione di varie piccole compagnie con la Independent Moving Pictures (IMP)."}
{"id": "3445358", "revid": "287204", "url": "https://it.wikipedia.org/wiki?curid=3445358", "title": "27123 Matthewlam", "text": "27123 Matthewlam \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2532064\u00a0UA e da un'eccentricit\u00e0 di 0,1880143, inclinata di 1,87913\u00b0 rispetto all'eclittica."}
{"id": "3445360", "revid": "365417", "url": "https://it.wikipedia.org/wiki?curid=3445360", "title": "Paolo Bianchessi", "text": "Inizia la sua attivit\u00e0 sportiva con il Judo Trezzo Carvico per poi passare con il Centro Sportivo Carabinieri.\nHa partecipato a 2 edizioni dei giochi olimpici:\nAtene 2004 dove si \u00e8 classificato al 5\u00ba posto e Pechino 2008.\nNel 2016 alle Olimpiadi di Rio de Janeiro, come tecnico della nazionale italiana di judo, conquista grazie all'atleta Fabio Basile la medaglia d'oro numero 200 della storia olimpica italiana ai giochi.\nPalmar\u00e8s.\nCampionati europei juniores.\n1998 Bucarest Argento\n2000 Nicosia Argento"}
{"id": "3445361", "revid": "287204", "url": "https://it.wikipedia.org/wiki?curid=3445361", "title": "27125 Siyilee", "text": "27125 Siyilee \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2478071\u00a0UA e da un'eccentricit\u00e0 di 0,1699940, inclinata di 2,24378\u00b0 rispetto all'eclittica."}
{"id": "3445364", "revid": "287204", "url": "https://it.wikipedia.org/wiki?curid=3445364", "title": "27126 Bonnielei", "text": "27126 Bonnielei \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3745136\u00a0UA e da un'eccentricit\u00e0 di 0,1166289, inclinata di 3,28812\u00b0 rispetto all'eclittica."}
{"id": "3445366", "revid": "287204", "url": "https://it.wikipedia.org/wiki?curid=3445366", "title": "27141 Krystleleung", "text": "27141 Krystleleung \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,4556037\u00a0UA e da un'eccentricit\u00e0 di 0,1527416, inclinata di 7,39617\u00b0 rispetto all'eclittica."}
{"id": "3445370", "revid": "287204", "url": "https://it.wikipedia.org/wiki?curid=3445370", "title": "27192 Selenali", "text": "27192 Selenali \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3230681\u00a0UA e da un'eccentricit\u00e0 di 0,1631444, inclinata di 4,91965\u00b0 rispetto all'eclittica."}
{"id": "3445373", "revid": "287204", "url": "https://it.wikipedia.org/wiki?curid=3445373", "title": "27194 Jonathanli", "text": "27194 Jonathanli \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5943341\u00a0UA e da un'eccentricit\u00e0 di 0,1384835, inclinata di 1,15799\u00b0 rispetto all'eclittica."}
{"id": "3445377", "revid": "287204", "url": "https://it.wikipedia.org/wiki?curid=3445377", "title": "27197 Andrewliu", "text": "27197 Andrewliu \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8745684\u00a0UA e da un'eccentricit\u00e0 di 0,0784427, inclinata di 1,01742\u00b0 rispetto all'eclittica."}
{"id": "3445380", "revid": "1442080", "url": "https://it.wikipedia.org/wiki?curid=3445380", "title": "Bank Austria Tennis Trophy 2000 - Doppio", "text": "Il doppio del torneo di tennis Bank Austria Tennis Trophy 2000, facente parte dell'ATP Tour, ha avuto come vincitori Evgenij Kafel'nikov e Nenad Zimonji\u0107 che hanno battuto in finale Ji\u0159\u00ed Nov\u00e1k e David Rikl 6-4, 6-4."}
{"id": "3445383", "revid": "1982", "url": "https://it.wikipedia.org/wiki?curid=3445383", "title": "Sangiaccato (suddivisione amministrativa)", "text": "Il sangiaccato (turco: \"Sancak\"; serbo: \u0441\u0430\u043d\u045f\u0430\u043a \"sand\u017eak\") era una suddivisione dell'Impero ottomano che cess\u00f2 di esistere con le guerre balcaniche del 1912-1913. \n\"Sangiaccato\" \u00e8 la traslitterazione della parola turca \"sancak\", che significa \"distretto\" o \"bandiera\".\nIn et\u00e0 selgiuchide e ayyubide.\nIl termine fu per la prima volta usata in ambito turco-selgiuchide per indicare un grande vessillo che simboleggiava la regalit\u00e0 dei Sultani che lo ostentavano.\nCon lo stesso significato venne usato anche dai Sultani Ayyubidi, mentre i Mamelucchi ne mutarono alquanto l'accezione.\nIn epoca ottomana.\nInevitabilmente, quando i signori feudali turchi, i \"sanjaq bey\", furono designati per il governo di una parte dei suoi territori dal Sultano d'Istanbul, il termine pass\u00f2 a indicare l'entit\u00e0 territoriale da essi amministrata.\nStoria.\nFu il sultano ottomano Murad III (1574-1595) che decise di utilizzare questo termine per indicare le divisioni amministrative all'interno dell'Impero Ottomano..\nIn origine i sangiaccati erano suddivisioni amministrative di primo livello. Verso la met\u00e0 del secolo XIV divennero parte dei Timar in un sistema feudale di tipo militare. \nOltre ai corpi militari, nell'esercito ottomano era presente un corpo di cavalleria chiamato \"spahi\" o \"sipahi\" che prestavano servizio in cambio dell'uso (non la propriet\u00e0) di terreni donati dal Sultano (terreni estesi erano chiamati \"zaim\" o \"zeamet\", piccole estensioni \"timar\") e combattevano con al comando un sangiacco.\nCon la costituzione di un nuovo primo livello di suddivisione dell'Impero, il beylerbeylik (pi\u00f9 tardi \"eyalet\" o \"vilayet\"), il sangiaccato divenne suddivisione di secondo livello.\nIl loro numero mut\u00f2 in base ai confini dell'Impero per raggiungere i 400 nell'epoca delle Riforme (definite appunto Tanzimat) del XIX secolo.\nNon tutti i sanjaq erano suddivisioni di province: in alcune aree appena conquistate o in altre come Bengasi o \u00c7atalca rimasero indipendenti e i loro leader riferivano direttamente alla Sublime Porta.\nUn sanjak poteva essere diviso in kadiluk, a sua volta suddiviso in Kadi."}
{"id": "3445384", "revid": "287204", "url": "https://it.wikipedia.org/wiki?curid=3445384", "title": "Mentasti", "text": "Mentasti \u00e8 un cognome che pu\u00f2 indicare:"}
{"id": "3445388", "revid": "182396", "url": "https://it.wikipedia.org/wiki?curid=3445388", "title": "Limes Dacicus", "text": ""}
{"id": "3445390", "revid": "1305772", "url": "https://it.wikipedia.org/wiki?curid=3445390", "title": "Crateri di 21 Lutetia", "text": "Segue una lista dei crateri d'impatto presenti sulla superficie di 21 Lutetia. La nomenclatura di 21 Lutetia \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nI crateri di Lutetia portano i nomi di citt\u00e0 dell'Impero Romano (52 a.C. - 360 d.C.) o di regioni ad esso prossime.\nSono tutti stati identificati durante la missione della sonda Rosetta, l'unica ad avere finora raggiunto Lutetia."}
{"id": "3445391", "revid": "92689", "url": "https://it.wikipedia.org/wiki?curid=3445391", "title": "Liegi-Bastogne-Liegi 1990", "text": "La Liegi-Bastogne-Liegi 1990, settantaseiesima edizione della corsa e valida come quarta prova della Coppa del mondo di ciclismo su strada 1990, fu disputata il 15 aprile 1990, per un percorso totale di 256\u00a0km. Fu vinta dal belga Eric Van Lancker, al traguardo con il tempo di 7h10'00\" alla media di 35,56\u00a0km/h.\nAlla partenza 196 ciclisti di cui 136 portarono a termine la gara. Sesto all'arrivo, Moreno Argentin conserv\u00f2 il comando nella speciale classifica di Coppa del mondo davanti a Rudy Dhaenens e Gianni Bugno."}
{"id": "3445393", "revid": "1543377", "url": "https://it.wikipedia.org/wiki?curid=3445393", "title": "Redditi esenti", "text": "I redditi esenti sono quei redditi per i quali il contribuente non \u00e8 tenuto al pagamento dell'imposta sulle persone fisiche (in Italia, l'IRPEF). Non vanno confusi con i redditi per i quali non \u00e8 necessaria la dichiarazione.\nNel diritto tributario italiano sono esenti , in linea di massima, le pensioni di guerra, quelle collegate a menomazioni subite durante il servizio militare di leva, le borse di studio, le pensioni e le indennit\u00e0 per invalidi civili, le pensioni sociali e i sussidi per persone affette dalla malattia di Hansen."}
{"id": "3445394", "revid": "290023", "url": "https://it.wikipedia.org/wiki?curid=3445394", "title": "Arts and Crafts Movement", "text": ""}
{"id": "3445400", "revid": "1543377", "url": "https://it.wikipedia.org/wiki?curid=3445400", "title": "Campionato groenlandese di pallavolo femminile", "text": "Il campionato groenlandese di pallavolo femminile \u00e8 un torneo per club della Groenlandia ed \u00e8 posto sotto l'egida della Federazione pallavolistica della Groenlandia.\nLa massima serie del campionato \u00e8 denominata \"S-GM\" e la prima edizione \u00e8 stata giocata nell'annata 1983-84. Tra i club pi\u00f9 rappresentativi il Gr\u00f8nlands Seminarius Sportklub e l'AVI Maniitsoq."}
{"id": "3445410", "revid": "319329", "url": "https://it.wikipedia.org/wiki?curid=3445410", "title": "Reynolds-Banesto", "text": ""}
{"id": "3445414", "revid": "287204", "url": "https://it.wikipedia.org/wiki?curid=3445414", "title": "FINA Water Polo World League 2008 (femminile)", "text": "La 5\u00aa edizione femminile della World League di pallanuoto, organizzata dalla FINA, si \u00e8 svolta tra il 20 maggio ed il 15 giugno 2007.\nHanno preso parte alle qualificazioni 9 formazioni, sei delle quali hanno conquistato l'accesso alla \"Super Final\", disputatasi per la prima volta in Spagna, a Santa Cruz de Tenerife."}
{"id": "3445418", "revid": "767487", "url": "https://it.wikipedia.org/wiki?curid=3445418", "title": "Mur\u00e1nska Lehota", "text": "Mur\u00e1nska Lehota (in ungherese \"Mur\u00e1nyszabadi\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445420", "revid": "287204", "url": "https://it.wikipedia.org/wiki?curid=3445420", "title": "Muranska Lehota", "text": ""}
{"id": "3445424", "revid": "76963", "url": "https://it.wikipedia.org/wiki?curid=3445424", "title": "Tomoharu Katsumata", "text": "Fra i principali registi della Toei Animation durante gli anni sessanta, settanta ed ottanta, Katsumata ha curato la regia di numerose serie televisive della Toei, adattamenti di manga di G\u014d Nagai, fra cui \"Devilman\" (1972), \"Mazinga Z\" (1972), \"Cutey Honey\" (1973), \"Great Mazinga\" (1974), \"UFO Robot Goldrake\" (1975) e \"Gaiking\" (1976).\nLaureatosi presso la scuola di cinema della Nippon University nel 1960, ha iniziato a lavorare nello stesso anno per la divisione di Kyoto della Toei Company, come aiuto regista di Masahiro Makino e di Eiichi Kudo nei suoi drama sui samurai. Dopo qualche anno, Katsumata viene assunto dalla Toei Doga (Toei Animation) di Tokyo, debuttando come regista per alcune delle prime serie della Toei come \"Ken the Wolf Boy\" (1963) ed il primo \"Cyborg 009\" (1968).\nFra le altre serie dirette da Katsumata per la Toei si possono citare \"Danguard\" (1977), \"Capitan Futuro\" (1978), \"Ken il guerriero\" (1983) ed \"I cavalieri dello zodiaco\" (1986), oltre che i film \"Mazinga Z contro Devilman\" (1973), \"La Sirenetta, la pi\u00f9 bella favola di Andersen\" (1975) e \"Capitan Harlock - L'Arcadia della mia giovinezza\" (1982)."}
{"id": "3445425", "revid": "767487", "url": "https://it.wikipedia.org/wiki?curid=3445425", "title": "Reggina Calcio 1986-1987", "text": "Questa pagina raccoglie i dati riguardanti la nella stagione 1986-1987.\nStagione.\nLa squadra, allenata da Alberto Bigon, ha concluso il girone B della Serie C1 1986-1987 in settima posizione. La societ\u00e0 assume la denominazione Reggina Calcio 1986 e si trasforma in societ\u00e0 per azioni.\nSponsor della stagione furono gli A&amp;O discount."}
{"id": "3445426", "revid": "767487", "url": "https://it.wikipedia.org/wiki?curid=3445426", "title": "Mur\u00e1nska Zdychava", "text": "Mur\u00e1nska Zdychava (in ungherese \"Kakasalja\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445427", "revid": "287204", "url": "https://it.wikipedia.org/wiki?curid=3445427", "title": "Muranska Zdychava", "text": ""}
{"id": "3445428", "revid": "287204", "url": "https://it.wikipedia.org/wiki?curid=3445428", "title": "Barcelona Open Banco Sabadell 2011", "text": "Il Barcelona Open Banco Sabadell 2011 \u00e8 stato un torneo di tennis giocato sulla terra rossa. \u00c8 stata la 59\u00aa edizione del Torneo God\u00f3, parte della categoria ATP World Tour 500 series nell'ambito dell'ATP World Tour 2011. \nLa competizione si \u00e8 disputata al Real Club de Tenis Barcelona di Barcellona, in Spagna, dal 16 al 24 aprile 2011. Il campione uscente del singolare era Fernando Verdasco, che non ha difeso il titolo in polemica con gli organizzatori del torneo.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale: \nI seguenti giocatori sono passati dalle qualificazioni: \nPunti e montepremi.\nMontepremi.\nIl Barcelona Open Banc Sabadell ha leggermente aumentato il premio in denaro per l'edizione di quest'anno, diventando uno dei tornei di tennis col montepremi pi\u00f9 alti della sua categoria. Il vincitore del singolare ha vinto 290.000 \u20ac (4.000 \u20ac in pi\u00f9 rispetto all'anno passato).\nVincitori.\nSingolare.\n Rafael Nadal ha sconfitto in finale David Ferrer per 6-2, 6-4.\nDoppio.\n Santiago Gonz\u00e1lez / Scott Lipsky hanno sconfitto in finale Bob Bryan / Mike Bryan per 5-7, 6-2, [12-10]."}
{"id": "3445432", "revid": "113780594", "url": "https://it.wikipedia.org/wiki?curid=3445432", "title": "Liegi-Bastogne-Liegi 1989", "text": "La Liegi-Bastogne-Liegi 1989, settantacinquesima edizione della corsa e valida come quarta prova della Coppa del mondo di ciclismo su strada 1989, fu disputata il 16 aprile 1989, per un percorso totale di 268\u00a0km. Fu vinta dall'irlandese Sean Kelly, al traguardo con il tempo di 7h23'40\" alla media di 36,243\u00a0km/h.\nAlla partenza 188 ciclisti di cui 118 portarono a termine la gara."}
{"id": "3445433", "revid": "1781667", "url": "https://it.wikipedia.org/wiki?curid=3445433", "title": "Nandra\u017e", "text": "Nandra\u017e (in ungherese \"Nandr\u00e1s\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445435", "revid": "287204", "url": "https://it.wikipedia.org/wiki?curid=3445435", "title": "Nandraz", "text": ""}
{"id": "3445436", "revid": "132266", "url": "https://it.wikipedia.org/wiki?curid=3445436", "title": "Corpo equipaggi militari marittimi", "text": ""}
{"id": "3445438", "revid": "767487", "url": "https://it.wikipedia.org/wiki?curid=3445438", "title": "Otro\u010dok", "text": "Otro\u010dok (in ungherese \"Otrokocs\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445439", "revid": "1543377", "url": "https://it.wikipedia.org/wiki?curid=3445439", "title": "Bartholomew Sharp", "text": "Biografia.\nBartholomew Sharp \u00e8 stato un bucaniere inglese la cui carriera da pirata \u00e8 durata solo tre anni (1679-1682). La sua nave ammiraglia era la Trinidad.\nLa carriera di Sharp come capitano pirata inizi\u00f2 quando i bucanieri, con i quali stava navigando lungo le coste del Sud America, ebbero bisogno di un nuovo comandante. Si dimostr\u00f2 ben presto un leader naturale e un marinaio capace, tuttavia queste qualit\u00e0 non gli impedirono di essere deposto come capitano nel gennaio del 1681, quando tempeste e sconfitte provocarono un ammutinamento. Il suo successore fu ucciso tre settimane dopo e Sharp riprese il comando. Sotto di lui i bucanieri continuarono ad operare in Sud America e fino ai Caraibi, catturando 25 navi spagnole e saccheggiando numerose citt\u00e0 spagnole. Bartholomew Sharp \u00e8 accreditato come il primo inglese che abbia mai viaggiato verso est attorno a Capo Horn. Sharp aveva programmato di ritornare in Inghilterra attraverso la Stretto di Magellano, ma una tempesta spinse la Trinidad troppo a sud costringendolo a navigare il Capo. Un resoconto delle avventure di Sharp \u00e8 stato pubblicato in \"The Dangerous Voyage and Bold Assaults of Captain Bartholomew Sharp and Others\", London, 1684.\nPoich\u00e9 l'Inghilterra e la Spagna non erano in guerra, gli spagnoli chiesero che Sharp venisse processato per pirateria. Sharp si present\u00f2 per\u00f2 alle autorit\u00e0 con una raccolta di mappe prese dalla nave spagnola \"El Santo Rosario\" nel mese di luglio 1681; il loro valore per i naviganti inglesi era tale che Sharp ricevette la grazia piena da Carlo II.\nNel 1696 Sharp si stabil\u00ec sull'isola danese di St. Thomas (attualmente parte delle Isole Vergini americane)). Nel 1700, a causa di debiti, cerc\u00f2 di fuggire dall'isola e dalle autorit\u00e0 coloniali danesi. Il tentativo fall\u00ec e Sharp venne messo in prigione dove mor\u00ec il 29 ottobre 1702.\nUna relativamente recente ristampa del libro di Alexandre Olivier Exquemelin, intitolata \"The Buccaneers of America. A true account of the most remarkable assaults committed of late years upon the coasts of West Indies by the Buccaneers of Jamaica and Tortuga\" (sia in inglese che francese), contiene anche il racconto di Basil Ringrose sui pericolosi viaggi e audaci assalti di Bartholomew Sharp (Dover Publications, Inc. New York (ristampato nel 1967). ISBN 0-486-40966-X"}
{"id": "3445440", "revid": "287204", "url": "https://it.wikipedia.org/wiki?curid=3445440", "title": "Otrocok", "text": ""}
{"id": "3445442", "revid": "86343", "url": "https://it.wikipedia.org/wiki?curid=3445442", "title": "Ploske", "text": ""}
{"id": "3445444", "revid": "76963", "url": "https://it.wikipedia.org/wiki?curid=3445444", "title": "Sakiko Tamagawa", "text": "\u00c8 rappresentata dalla Sigma Seven ed \u00e8 sposata con il collega Sh\u016bichi Ikeda. Fra i suoi ruoli pi\u00f9 rilevanti quelli di Natsumi Tsujimoto in \"Sei in arresto!\", la principessa Kakyuu in \"Sailor Moon Sailor Stars\", Mariko Shinobu in \"Caro fratello\", i Tachikomas in \"\", Pirotess in \"Record of Lodoss War\"."}
{"id": "3445449", "revid": "110157", "url": "https://it.wikipedia.org/wiki?curid=3445449", "title": "Plosk\u00e9 (Bansk\u00e1 Bystrica)", "text": "Plosk\u00e9 (in ungherese \"Poloszk\u00f3\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445455", "revid": "1781667", "url": "https://it.wikipedia.org/wiki?curid=3445455", "title": "Polina", "text": "Polina (in ungherese \"Als\u00f3falu\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445461", "revid": "92723", "url": "https://it.wikipedia.org/wiki?curid=3445461", "title": "Tiziano Marcheselli", "text": "Biografia.\n\u00c8 stato giornalista professionista dal 1\u00ba gennaio 1966.\nLa sua prima esperienza giornalistica avvenne nel 1960 con \"L'Avvenire d'Italia\" a Parma. L'anno successivo, quando Maurizio Chierici venne chiamato a Milano al \"Corriere della Sera\", lo sostitu\u00ec alla \"Gazzetta di Parma\", iniziando una collaborazione che \u00e8 continuata fino all'epoca della morte avvenuta nel 2011. Si \u00e8 laureato in giornalismo a Roma nel 1967, presso il Ministero di Grazia e Giustizia. \u00c8 stato critico d'arte della \"Gazzetta di Parma\", dal 1978 ne \u00e8 stato il redattore della rubrica settimanale dell'arte del marted\u00ec.\nCome scrittore ha pubblicato 46 libri. Fra i lavori di maggior impegno la grande opera in tre volumi \"Strade di Parma\", lavoro fondamentale per conoscere i personaggi che hanno dato il nome alle vie e alle piazze di Parma, corredato di molte immagini e note storiche. Tra gli altri titoli: \"Cento pittori a Parma\", \"Fantasmi e leggende dei castelli parmensi\", \"Gente di Parma\" (due volumi con illustrazioni proprie), \"La storia della Tep\", \"San Francesco del Prato, un tesoro da salvare\", \"Il nostro amico Sicuri\", \"Ciao Pampurio\", \"Un anno a Parma\" (sei volumi dal 1986 al 1991 con le foto di Giovanni Ferraguti), \"Padre Lino e il suo tempo\", \"I trent'anni del Circolo di Mariano\", \"Bruno Calzolari\", \"Giovanni Voltini\", \"Verdi, il monumento ritrovato\" (con Proferio Grossi, Gian Paolo Minardi e Marzio Pieri), \"Dizionario dei parmigiani\" (con Fabrizio Marcheselli), \"Il testamento di Sicuri\", \"Parma di una volta\", una splendida e completa raccolta di foto d'epoca di Parma (2 volumi per complessive oltre mille pagine, edito nel 2006).\nCome pittore, dal 1964, oltre ad aver organizzato un centinaio di rassegne artistiche a Parma e provincia, ha tenuto una trentina di mostre personali in varie citt\u00e0 italiane, \u00e8 stato invitato a numerosi concorsi (dal Premio Suzzara a \u00abScrittori-pittori\u00bb ad Aci Trezza, con Buzzati, Gatto, Zavattini; da \u00abRiccione-Arte\u00bb alla \u00abBiennale\u00bb di La Spezia), vincendo una cinquantina di premi.\nHa realizzato affreschi nelle strade di Calestano, una \"Via Crucis\" nella chiesa dello Spirito Santo di Parma, una \"Deposizione\" per la chiesa di San Giovanni Evangelista di Parma, un \"Ritratto di Giovanni Paolo I\" per il Vescovado di Parma, un grande dipinto tratto dal Correggio per l'Abbazia di San Giovanni Evangelista (Parma). Ha disegnato le \u00abCarte da gioco parmigiane\u00bb e il \u00abGioco dell'oca parmigiano\u00bb, calendari, copertine di libri e numerose illustrazioni per libri e per il quotidiano \"Gazzetta di Parma\".\nHa scritto migliaia di articoli di argomento storico, artistico e folcloristico locale per la Gazzetta di Parma e presentato in catalogo quasi tutti i maggiori artisti parmigiani contemporanei. Ha fondato l'Associazione benefica \u00abAmici di Padre Lino\u00bb e l'\u00abAssociazione Parmense Artisti\u00bb (della quale \u00e8 stato segretario dal 1980).\nTra le sue mostre, da segnalare due personali alla Consigli Arte di Parma (1986 e 1995), la personale \u00abGiovanni dalle Bande Nere\u00bb nella Rocca dei Rossi di San Secondo Parmense (1998), la personale su \u00abBarriera Vittorio Emanuele\u00bb (con scritti di Alberto Bevilacqua, Mario Gandini, Gene Gnocchi, Davide Barilli, Guido Conti e altri) alla Galleria antiquaria \u00abLo Scrigno\u00bb (2002), \u00abMuseum\u00bb alle Fiere di Parma (artista invitato, 2002 e 2003), \u00abRitratti dei 25 presidenti del Rotary Parma Est\u00bb al Circolo di Lettura di Parma (2003), \u00abLa storia di Parma\u00bb (con testi e illustrazioni propri) al Museo Glauco Lombardi di Parma (aprile 2004) e quindi nella Rocca di San Secondo Parmense (ottobre 2004). Sua una sala sul tema del \u00abMito\u00bb nella Rocca Sanvitale di Sala Baganza (maggio-giugno 2004).\nIn un'intervista del 2008 ha dichiarato di sentirsi prima pittore e poi giornalista. Nella stessa intervista racconta un curioso episodio accaduto poco dopo la sua nascita, che egli considera \"un segno del destino\" (un suo zio era stato incaricato di depositare il suo nome all'anagrafe, a due passi dalla sua casa natale in borgo Rodolfo Tanzi):"}
{"id": "3445463", "revid": "1781667", "url": "https://it.wikipedia.org/wiki?curid=3445463", "title": "Prihradzany", "text": "Prihradzany (in ungherese \"Kisperl\u00e1sz\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445469", "revid": "287204", "url": "https://it.wikipedia.org/wiki?curid=3445469", "title": "R\u00e1ko\u0161 (Bansk\u00e1 Bystrica)", "text": "R\u00e1ko\u0161 (in ungherese \"G\u00f6m\u00f6rr\u00e1kos\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445472", "revid": "767487", "url": "https://it.wikipedia.org/wiki?curid=3445472", "title": "Ra\u0161ice", "text": "Ra\u0161ice (in ungherese \"Fels\u0151r\u00e1s\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445474", "revid": "287204", "url": "https://it.wikipedia.org/wiki?curid=3445474", "title": "Rasice", "text": ""}
{"id": "3445476", "revid": "1781667", "url": "https://it.wikipedia.org/wiki?curid=3445476", "title": "Ratkov\u00e1", "text": "Ratkov\u00e1 (in ungherese \"Ratk\u00f3\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445477", "revid": "287204", "url": "https://it.wikipedia.org/wiki?curid=3445477", "title": "Ratkova", "text": ""}
{"id": "3445478", "revid": "1305772", "url": "https://it.wikipedia.org/wiki?curid=3445478", "title": "Moonfall", "text": "Moonfall \u00e8 un videogioco simulatore di volo fantascientifico pubblicato da 21st Century Entertainment nel 1991 per Amiga, Atari ST e Commodore 64.\nModalit\u00e0 di gioco.\nIl giocatore impersona un alieno impegnato in un'attivit\u00e0 freelance in un pianeta remoto e durante il gioco dovr\u00e0 trasportate merci da una citt\u00e0 a un'altra. Nelle varie missioni si possono incontrare pirati spaziali e forze dell'ordine e il giocatore potr\u00e0 decidere se impegnarsi in combattimento. Durante il videogioco \u00e8 simulato anche lo scorrere del giorno, il sole sorge e tramonta."}
{"id": "3445482", "revid": "1781667", "url": "https://it.wikipedia.org/wiki?curid=3445482", "title": "Ratkovsk\u00e9 Bystr\u00e9", "text": "Ratkovsk\u00e9 Bystr\u00e9 (in ungherese \"Ratk\u00f3sebes\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445483", "revid": "287204", "url": "https://it.wikipedia.org/wiki?curid=3445483", "title": "Ratkovske Bystre", "text": ""}
{"id": "3445485", "revid": "287204", "url": "https://it.wikipedia.org/wiki?curid=3445485", "title": "Bystre", "text": ""}
{"id": "3445487", "revid": "729019", "url": "https://it.wikipedia.org/wiki?curid=3445487", "title": "Raffaele Garofalo", "text": "Biografia.\nDopo la laurea in giurisprudenza all'universit\u00e0 di Napoli (1872) entr\u00f2 per concorso in magistratura (1874) dapprima alla Procura distrettuale di Napoli, in seguito alla Corte di cassazione. Studi\u00f2 le letterature giuridiche straniere, in particolare, quella tedesca, e accolse complessivamente i principi della scuola criminale positiva sebbene, contrariamente alle posizioni di Lombroso e Ferri, non attribuiva molta importanza ai fatti economici e all'educazione. Anzi, profondamente conservatore, fu avversario del socialismo, fautore della pena di morte, favorevole all'eliminazione degli individui psichicamente malati.\nIl 4 aprile 1909 fu nominato Senatore del Regno e nel primo dopoguerra ader\u00ec fin dall'inizio al fascismo."}
{"id": "3445488", "revid": "106908", "url": "https://it.wikipedia.org/wiki?curid=3445488", "title": "Gattinoni", "text": "Gattinoni \u00e8 una casa di moda italiana fondata nel 1946 da Fernanda Gattinoni a Roma. Grazie alla vicinanza dell'atelier aperto dalla Gattinoni in viale Toscana con l'Hotel Excelsior, la casa di moda ebbe modo di servire clienti illustri come Clare Boothe Luce, Evita Per\u00f3n, Ingrid Bergman, Anna Magnani, Audrey Hepburn e Silvana Pampanini.\nVittorio Gallo realizza per la Astra Cinematografica il docufilm \"Sete e Velluti\" sulla moda italiana degli anni '50 colta negli ateliers romani delle case di moda Ferdinandi, Gattinoni e Garnett.\nNel 1996 viene affiancata alla linea d'alta moda della maison, una collezione di pr\u00eat-\u00e0-porter dopo il restyling della griffe ad opera di Raniero Gattinoni, figlio della fondatrice del marchio, e di Stefano Dominella, attuale Presidente della maison, a cui vengono affiancati i marchi \"Gattinoni Boutique\", \"Pret d'Immagine\", \"Tempo\", \"Gattinoni Basic\", \"Gattinoni Softwear\", \"Gattinoni Domus\" (biancheria per la casa) ed altri. Nel 1997 viene lanciato sul mercato il profumo Gattinoni, a cui segue un'intera linea di prodotti di bellezza del marchio. Nel 1993, dopo la prematura scomparsa di Raniero Gattinoni, il giovane designer Guillermo Mariotto assume la direzione creativa di tutte le linee Gattinoni. Oggi dirige creativamente e supervisiona la linea Gattinoni Couture, fiore all'occhiello della griffe di Via Toscana.\nNel 2002 la casa di moda Gattinoni su incarico dell'Esercito italiano ha disegnato le nuove divise dell'esercito. Si tratta della prima volta nella storia che tale incarico viene affidato ad una casa di moda."}
{"id": "3445489", "revid": "1781667", "url": "https://it.wikipedia.org/wiki?curid=3445489", "title": "Rev\u00facka Lehota", "text": "Rev\u00facka Lehota (in ungherese \"Lehelfalva\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445490", "revid": "287204", "url": "https://it.wikipedia.org/wiki?curid=3445490", "title": "Revucka Lehota", "text": ""}
{"id": "3445493", "revid": "1494169", "url": "https://it.wikipedia.org/wiki?curid=3445493", "title": "Transitivit\u00e0", "text": ""}
{"id": "3445496", "revid": "154893", "url": "https://it.wikipedia.org/wiki?curid=3445496", "title": "Storia del Medioevo", "text": ""}
{"id": "3445499", "revid": "1781667", "url": "https://it.wikipedia.org/wiki?curid=3445499", "title": "Rybn\u00edk (Bansk\u00e1 Bystrica)", "text": "Rybn\u00edk (in ungherese \"\u00dajv\u00e1s\u00e1r\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445505", "revid": "1442080", "url": "https://it.wikipedia.org/wiki?curid=3445505", "title": "Ra\u00fal Bernao", "text": "Caratteristiche tecniche.\nBernao fu un giocatore che si distinse da quelli del suo tempo, poich\u00e9 univa differenti caratteristiche. Ala destra, non possedeva il fisico che solitamente si associava a tale ruolo: era in possesso di buona forza e di un aspetto roccioso, a cui per\u00f2 si abbinavano una spiccata abilit\u00e0 nel dribbling e nei cross. \nParticolarmente affinata era la sua capacit\u00e0 di eludere gli avversari con il dribbling, che era la sua principale caratteristica; era inoltre dotato di fantasia e creativit\u00e0, che lo portarono ad essere soprannominato \"El poeta de la punta derecha\" (il poeta della fascia destra) dal giornalista argentino Osvaldo Ardizzone. Furono molto celebri i suoi \"duelli\" con il terzino sinistro Silvio Marzolini, giocatore del Boca Juniors: i due erano considerati i migliori nei rispettivi ruoli e davano spesso vita ad avvincenti scontri di gioco.\nCarriera.\nClub.\nTifoso dell'Independiente sin dall'infanzia, entr\u00f2 a far parte del settore giovanile del club, dove si form\u00f2; fece il suo esordio in Primera Divisi\u00f3n argentina il 30 luglio 1961 contro l'Hurac\u00e1n. And\u00f2 a segno per la prima volta contro l'Argentinos Juniors, nel corso della gara terminata 5-2 a favore dell'Independiente. Nel corso della stagione 1962 fu incluso stabilmente in prima squadra, ove rimase per molte annate a seguire. Nel 1963 vinse il titolo di campione d'Argentina, ottenuto dal club con due punti di vantaggio sul River Plate, e si qualific\u00f2 pertanto alla Coppa Libertadores. L'anno seguente vinse quest'ultima manifestazione, che fu decisa in finale da Mario Rodr\u00edguez, che segn\u00f2 al 35\u00ba; Bernao disput\u00f2 entrambe le gare dall'inizio alla fine. Nella Coppa Intercontinentale 1964, invece, fu presente nella prima e nella terza partita contro l'Inter, allorch\u00e9 nella seconda fu sostituito da Mura. Il 1965 vide ripetersi gli avvenimenti dell'anno precedente: in Libertadores, Bernao fu nuovamente impiegato in tutte gli incontri della finale. Nel primo di essi, risult\u00f2 decisivo, con un gol all'83\u00ba che sanc\u00ec la vittoria dell'Independiente sugli uruguaiani del Pe\u00f1arol. Persa la partita di ritorno, Bernao partecip\u00f2 al 4-1 della propria formazione sugli avversari, segnando il 2-0 al 27\u00ba. Nell'Intercontinentale si affrontarono nuovamente Inter e Independiente, e ancora una volta ebbe la meglio la compagine italiana. Bernao compose parte dell'ossatura della squadra che vinse il primo Campionato Nacional argentino, quella guidata, nel 1967, dal brasiliano Osvaldo Brand\u00e3o. L'ala destra si afferm\u00f2 come uno dei giocatori pi\u00f9 amati dalla tifoseria e veniva considerato uno dei pi\u00f9 forti nel proprio ruolo, con Luis Cubilla e Dorval. Nel 1970, in seguito alla vittoria del Metropolitano 1970, lasci\u00f2 l'Independiente per accasarsi al Deportivo Cali, societ\u00e0 colombiana di massima serie. Rimase nel Paese andino per tre stagioni, dal 1971 al 1973, tornando in patria nel 1974. Firm\u00f2 con il Gimnasia La Plata, ove gioc\u00f2 per alcuni mesi, ritirandosi al termine della stagione.\nNazionale.\nDebutt\u00f2 nella selezione nazionale argentina il 13 marzo 1963, nell'ambito del Campeonato Sudamericano de Football 1963, nel corso della gara contro il , tenutasi a Cochabamba. Di questo incontro, disput\u00f2 i primi 69 minuti, venendo poi rilevato da Ju\u00e1rez. Torn\u00f2 in campo il 31 marzo, nella partita di La Paz contro il , subentrando allo stesso Ju\u00e1rez. Quattro anni pi\u00f9 tardi fu nuovamente convocato per il Sudamericano, che si tenne al Centenario di Montevideo nel gennaio del 1967. Il primo incontro che gioc\u00f2 fu quello contro il Paraguay (18 gennaio); schierato come ala destra titolare, Bernao segn\u00f2 al 71\u00ba minuto il gol del 2-1. Il 22 gennaio decise la partita contro la , realizzando al 67\u00ba l'unico gol della partita. Prese poi parte, senza segnare, alla vittoria per 5-1 sul del 25 gennaio e a quella per 2-1 del 28 sul . Nella gara decisiva, contro l', part\u00ec titolare ma fu sostituito al 75\u00ba da Raffo."}
{"id": "3445506", "revid": "767487", "url": "https://it.wikipedia.org/wiki?curid=3445506", "title": "S\u00e1sa (Rev\u00faca)", "text": "S\u00e1sa (in ungherese \"Sz\u00e1sza\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445510", "revid": "729019", "url": "https://it.wikipedia.org/wiki?curid=3445510", "title": "Royal Aircraft Factory B.E.8", "text": "Il Royal Aircraft Factory B.E.8 era un monomotore da ricognizione biplano, una tipologia di velivolo definito nel suo paese d'origine come scout, sviluppato dall'azienda britannica Royal Aircraft Factory e prodotto dalla stessa e da numerose altre aziende aeronautiche britanniche negli anni dieci del XX secolo.\nVenne utilizzato in numero limitato dal Royal Flying Corps, l'aeronautica militare britannica, durante le fasi iniziali della prima guerra mondiale venendo velocemente sostituito da modelli pi\u00f9 efficienti e relegato a compiti di seconda linea nella formazione dei piloti fino al 1916.\nStoria del progetto.\nIl B.E.8 era un velivolo dall'impostazione convenzionale per l'epoca, biplano con carrello d'atterraggio biciclo fisso, l'ultimo dei modelli Bleriot Experimental ad essere progettato per l'utilizzo di un gruppo motoelica basato sul motore rotativo.\nGli iniziali tre prototipi, costruiti presso il Royal Aircraft Establishment a Farnborough, erano caratterizzati da un unico abitacolo allungato dove trovavano posto in tandem entrambi i membri dell'equipaggio, soluzione tecnica per\u00f2 abbandonata nella versione destinata alla produzione in serie dove i due abitacoli erano separati.\nUna successiva versione, avviata alla produzione nel 1915 ed alla quale venne assegnata la designazione B.E.8a, venne sviluppata per sostituire la velatura, che fino ad allora utilizzava lo svergolamento \"dinamico\" delle estremit\u00e0 alari per il controllo del rollio, con il pi\u00f9 avanzato sistema basato sull'utilizzo degli alettoni adottando inoltre un ridisegnato impennaggio.\nTecnica.\nIl B.E.8 era un velivolo dall'impostazione per l'epoca classica: monomotore biposto con velatura biplana e carrello fisso.\nLa fusoliera era caratterizzata dalla presenza di una coppia di abitacoli in tandem, l'anteriore destinato all'osservatore ed il posteriore al pilota. Posteriormente terminava in un impennaggio classico monoderiva.\nLa velatura era biplana a scalamento positivo, ovvero con l'ala inferiore, posizionata bassa sulla fusoliera, leggermente spostata verso coda rispetto alla superiore, posizionata alta a parasole, collegate tra loro da una doppia coppia di montanti per lato integrati da tiranti in cavetto in acciaio.\nIl carrello d'atterraggio era un semplice biciclo anteriore fisso, equipaggiato con ruote di grande diametro, integrato anteriormente da una coppia di slitte per evitare il ribaltamento in fase di atterraggio e posteriormente da un pattino d'appoggio ammortizzato.\nLa propulsione era affidata ad un motore rotativo a sette cilindri, tra i quali il Gnome 7 Lambda o l'equivalente Clerget 7Z, entrambi raffreddati ad aria, posizionato all'apice anteriore della fusoliera ed abbinato ad un'elica bipala a passo fisso.\nImpiego operativo.\nIl B.E.8 entr\u00f2 in servizio nel 1914, in un numero limitato di esemplari, nei reparti del Royal Flying Corps ed operando in Francia dalle prime fasi sul fronte occidentale della prima guerra mondiale fino al 1915. Data la veloce evoluzione della tecnologia legata all'aviazione militare e la realizzazione di nuovi modelli da ricognizione armata, necessari per contrastare la caccia avversaria, venne progressivamente sostituito e assieme agli esemplari ancora in produzione assegnato ai reparti da addestramento dove risulta operativo fino al 1916."}
{"id": "3445513", "revid": "439868", "url": "https://it.wikipedia.org/wiki?curid=3445513", "title": "Sirk", "text": "Sirk (in ungherese \"Szirk\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445519", "revid": "767487", "url": "https://it.wikipedia.org/wiki?curid=3445519", "title": "Skere\u0161ovo", "text": "Skere\u0161ovo (in ungherese \"Szk\u00e1ros\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445520", "revid": "287204", "url": "https://it.wikipedia.org/wiki?curid=3445520", "title": "Skeresovo", "text": ""}
{"id": "3445522", "revid": "1573940", "url": "https://it.wikipedia.org/wiki?curid=3445522", "title": "Chinese Television System", "text": "Chinese Television System (\u4e2d\u83ef\u96fb\u8996\u516c\u53f8) \u00e8 una rete televisiva in lingua cinese di Taiwan. La rete \u00e8 stata fondata il 31 ottobre 1971, e per molto tempo \u00e8 stata l'unica rete ad essere supportata da VHF a Taiwan. Inizialmente la rete televisiva nasce da una collaborazione fra il ministero dell'educazione e quello della difesa per fornire informazioni ai lavoratori governativi. Il 1\u00ba luglio 2006 CTS \u00e8 stato rilevato da Taiwan Broadcasting System (TBS), il consorzio delle televisioni pubbliche dell'isola, con Public Television Service (PTS) come altro membro del gruppo."}
{"id": "3445524", "revid": "767487", "url": "https://it.wikipedia.org/wiki?curid=3445524", "title": "\u0160ivetice", "text": "\u0160ivetice (in ungherese \"S\u00fcvete\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445525", "revid": "287204", "url": "https://it.wikipedia.org/wiki?curid=3445525", "title": "Sivetice", "text": ""}
{"id": "3445526", "revid": "2045404", "url": "https://it.wikipedia.org/wiki?curid=3445526", "title": "Editoria musicale", "text": "L'editoria musicale o stampa musicale \u00e8 quella branca dell'editoria che si occupa della stampa di materiale musicale, come partiture, spartiti ed edizioni critiche, ad uso degli esecutori. Figure imprenditoriali e aziendali di tale attivit\u00e0 sono l'editore musicale e le case editrici musicali, pi\u00f9 comunemente dette edizioni musicali. Le case editrici si occupano anche di promuovere le musiche composte dai propri autori e di riscuotere parte dei diritti d'autore maturati, i quali vengono ripartiti tra i compositori e le edizioni.\nL'editore musicale.\nLa figura dell'editore musicale nell'industria discografica \u00e8 una figura importantissima che si affianca a quella dell'autore e del compositore. L'editore musicale promuove, diffonde e valorizza la creazione musicale dal punto di vista economico e artistico, a partire dalla pubblicazione degli spartiti. Rappresenta anche un intermediario tra l'artista e i produttori discografici. Uno dei suoi compiti \u00e8 quello di occuparsi della diffusione dell'opera in altri paesi, affidandosi ad un \"sub-editore\" (del paese in questione) al quale vengono attribuiti i diritti di sfruttamento dell'opera per un preciso periodo di tempo. \u00c8 incaricato anche della tutela e protezione giuridica, dei problemi legali e del deposito in SIAE."}
{"id": "3445532", "revid": "40400578", "url": "https://it.wikipedia.org/wiki?curid=3445532", "title": "Canale 10 Firenze", "text": ""}
{"id": "3445535", "revid": "767487", "url": "https://it.wikipedia.org/wiki?curid=3445535", "title": "Tur\u010dok", "text": "Tur\u010dok (in ungherese \"Turcsok\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445538", "revid": "287204", "url": "https://it.wikipedia.org/wiki?curid=3445538", "title": "Turcok", "text": ""}
{"id": "3445539", "revid": "86343", "url": "https://it.wikipedia.org/wiki?curid=3445539", "title": "Visnove", "text": ""}
{"id": "3445543", "revid": "1305772", "url": "https://it.wikipedia.org/wiki?curid=3445543", "title": "Universit\u00e0 di Rostock", "text": "L'Universit\u00e0 di Rostock (in tedesco: \"Universit\u00e4t Rostock\") \u00e8 un'antica universit\u00e0 pubblica tedesca situata nella citt\u00e0 del Meclemburgo-Pomerania Anteriore. Fondata nel 1419 dai duchi di Meclemburgo-Schwerin \u00e8 una delle pi\u00f9 antiche universit\u00e0 tedesche, nonch\u00e9 la pi\u00f9 antica universit\u00e0 dei paesi che si affacciano sul mar Baltico.\nNell'anno accademico 2009/2010 c'erano 15.138 studenti iscritti. Nel 2009 c'erano 301 professori."}
{"id": "3445544", "revid": "512084", "url": "https://it.wikipedia.org/wiki?curid=3445544", "title": "Universit\u00e4t Rostock", "text": ""}
{"id": "3445545", "revid": "729019", "url": "https://it.wikipedia.org/wiki?curid=3445545", "title": "Tacoma Link", "text": "Il Tacoma Link una linea tranviaria di 2.6\u00a0km situata a Tacoma nello stato di Washington facente parte del sistema Link Light Rail gestito dalla Sound Transit. La linea venne completata nel 2003 e serve la zona centrale della citt\u00e0, l'obiettivo primario \u00e8 interconnettere la zona dei parcheggi d'interscambio con il cuore della citt\u00e0. Il servizio \u00e8 gratuito.\nStoria.\nUn secolo fa Tacoma, come molte altre citt\u00e0 americane, era dotata di un esteso sistema di trasporto. Le prime due linee tranviarie di Tacoma furono costruite nel 1888 lungo la Pacific Avenue e lungo Tacoma Avenue. Le vetture, gialle, erano trascinate da due cavalli ciascuna. Le linee furono un successo sin dall'inizio, trasportando molti passeggeri, e furono presto estese. Da queste linee molte altre si diffusero, ognuna di esse partiva dal centro di Tacoma verso le zone circostanti, permettendo l'espansione dei quartieri commerciali e residenziali.\nAll'incirca nel 1912 la citt\u00e0 aveva costruito 125 miglia di binari tranviari, buona parte di essi elettrificati, e quasi 30 linee tranviarie, oltre un collegamento ferroviario elettrificato verso Seattle. Tacoma, inoltre, disponeva anche di una linea mossa da cavi che andava dalla \"South 11th and A St.\" fino all'attuale \"Martin Luther King Jr. Way\", successivamente sulla \"South 13th St.\" ed indietro fino alla \"11th and A\". Questa linea, semplice e ad alta frequenza, aiutava ad integrare le linee filoviarie. Inoltre aiutava il superamento dei dislivelli stradali del centro di Tacoma.\nLe linee tranviarie hanno subito numerosi incidenti di ogni tipo ed una grossa tragedia. In un piovoso 4 luglio del 1900 un tram usc\u00ec dai binari cadendo in un fossato causando la morte di 43 passeggeri.\nComunque il sistema fu estremamente efficiente nel trasportare i passeggeri. Nel momento di massima espansione della \"Tacoma Railway and Power Company\" trasportava circa 30 milioni di passeggeri annui, un numero non ancora raggiunto dalla Pierce Transit. A causa degli aumenti dei sussidi governativi per la costruzione di nuove strade, alcuni di essi pagati dai passeggeri dei mezzi pubblici, i tram avevano sempre maggiore difficolt\u00e0 a muoversi in strade sempre pi\u00f9 trafficate di vetture e taxi. L'anno del completamento dell'autostrada \"US 99\" il traffico di passeggeri ferroviari diminu\u00ec del 40%, segnando la fine del sistema. Gli ultimi tram finirono le loro corse a Tacoma l'8 aprile del 1938. Il sistema venne sostituito da nuovi autobus che potevano pi\u00f9 facilmente districarsi nel traffico del centro. In ogni caso il sistema fall\u00ec nuovamente e venne acquisito dalla citt\u00e0 di Tacoma, divenendo il precursore della Pierce Transit.\nAlla met\u00e0 degli anni novanta la regione dello Stretto di Puget doveva far fronte all'aumentare del traffico veicolare, dovuto principalmente al boom delle dot-com e Microsoft. Gli elettori approvarono la Sound Move, un sistema di trasporti che riuniva tre contee che form\u00f2 la Sound Transit. Uno dei principali progetti per la Contea di Pierce era il Tacoma Link.\nStazioni.\nLa linea di 2,6\u00a0km parte dal Tacoma Dome attraverso il centro fino al Theater District. Questo permette agli utilizzatori di parcheggiare, o spostarsi dai pullman extraurbani ed utilizzare il Link fino alle destinazioni centrali. Ogni stazione contiene peculiarit\u00e0 artistiche che riflettono la storia della zona circostante.\nTacoma Dome.\nCapolinea del Tacoma Link. Permette il collegamento con i pullman della Sound Transit e della Pierce Transit, con la linea ferroviaria Sounder e con le Greyhound Lines. Il Tacoma Dome si trova ad un paio di isolati di distanza. Freighthouse Square, una galleria commerciale, si trova dall'altro lato della strada.\nI lavori artistici della stazione riflettono la storia dell'area con la ferrovia (Freighthouse Square, per esempio, era un vero deposito ferroviario per la Milwaukee Road) ed della grande quantit\u00e0 di mulini che erano presenti nella zona. Le rappresentazioni artistiche sono le seguenti::\nSouth 25th.\nPoco prima che la linea giri sulla Pacific Avenue e proceda verso il centro troviamo la stazione South 25th. \u00c8 una stazione a binario singolo su un solo lato della strada. L'obiettivo principale di questa stazione \u00e8 di collegare la linea tranviaria alle linee d'autobus sulla Pacific, ma si rivolge anche un'area matura per la riqualificazione ed \u00e8 vicino alla fabbrica di dolciumi \"Brown &amp; Haley\".\nI lavori artistici della stazione consistono principalmente in grandi esche da pesca sul tetto della stazione che si muovono nel vento. Riflette la produzione esche da pesca che si svolgeva nella zona.\nUnion Station.\nProbabilmente la stazione principale della linea, questa stazione offre molti musei e altre localit\u00e0 nel cuore del centro di Tacoma. Si tratta di una stazione a doppio binario posto al centro. La stazione serve l'University of Washington, il \"Museo del Vetro\", il \"Museo di storia dello stato di Washington\", il \"Tacoma Art Museum\", \"Union Station\", una ex stazione ferroviaria che \u00e8 attualmente tribunale federale, aree commerciali e ristoranti, appartamenti e condomini che si vanno sviluppando. Durante i grandi eventi sul Foss Waterway, come il \"Tall Ships Festival\" del 2005, questa stazione serve come punto di trasferimento importante. Molti Studenti d'Arte di Tacoma utilizzano this stazione per dirigersi Alla Sede dell'Istituto d'Arte Dedicata Alle Arti recitative.\nI lavori artistici della stazione riflettono la cultura dei nativi e le fabbriche che costruivano navi e che si trovavano nella zona:\nConvention Center.\nQuesta stazione si trova nelle vicinanze del \"Tacoma Convention Center\", dell'Hotel Murano e principali uffici cittadino come quelli della \"Rainer Pacific Bank\" e della \"Davita\". Le banchine della stazione si trovano ai due lati della strada.\nI lavori artistici della stazione includono pannelli colorati sul tetto e una torre di pietra, evocando il tempo buddista presente un tempo nella zona.\nTheater District.\n\u00c8 l'attuale terminal della linea. Questa stazione serve il Theater District, l'Antique Row, il municipio, il Pantages Theater, locali notturni e aree commerciali e la \"Russell Investment Group\". \u00c8 una stazione a binario singolo posto su un lato della strada.\nI lavori artistici della stazione si riferiscono al Theater District:\nFuturo.\nPoco dopo l'attivazione del servizio, il \"Puyallup Tribe\" (Organismo delle comunit\u00e0 native americane) ha commissionato uno studio sull'estensione della linea fino al loro nuovo previsto casin\u00f2.\nLa Sound Transit nei loro piani di futura espansione ha portato avanti svariate proposte per le estensioni future del Tacoma Link:\nEstensione verso Nord.\nQuesta linea dovrebbe collegare South 19th e 6th Avenue e terminare al centro di'interscambio del \"Tacoma Community College\". La linea sar\u00e0 a livello stradale e potr\u00e0 utilizzare sia le vetture del Tacoma Link che quelle del Central Link. Questa linea dovrebbe servire una grandissima quantit\u00e0 di passeggeri, il \"Tacoma Community College\" \u00e8 il punto nevralgico. Un tratto lungo la 6th Avenue servir\u00e0 una delle principali zone di locali notturni della citt\u00e0.\nEstensione fino all'aeroporto.\nQuesto mira ad estendere la linea lungo l'autostrada \"US 99\" attraverso Fife, Federal Way fino all'Aeroporto Internazionale di Seattle-Tacoma, terminal Sud del Central Link. Permettendo di viaggiare dal centro di Tacoma a Downtown Seattle e fino a Northgate.\nTram di Tacoma.\nAnche se non direttamente collegato con il Tacoma Link, l'organizzazione locale chiamata \"Tacoma Streetcar\" sta richiedendo la riattivazione delle vecchie linee tranviarie attive fino al 1938."}
{"id": "3445546", "revid": "76963", "url": "https://it.wikipedia.org/wiki?curid=3445546", "title": "Omri Katz", "text": "Biografia.\nCarriera.\nHa recitato in \"Dallas\" e nel film televisivo \"\", interpretando John Ross Ewing III, un personaggio ricorrente; ha anche partecipato a diversi film, tra cui \"Hocus Pocus\" e \"Matin\u00e9e\".\nRiconoscimenti.\nNel corso della sua attivit\u00e0 Katz ha conseguito importanti e prestigiosi riconoscimenti che ne attestano il valore: ha vinto il Soap Opera Digest Award giovanissimo, nel 1984, oltre ad aver conseguito 6 nomination, negli anni dal 1985 al 1988, e ancora nel 1992 e 1994."}
{"id": "3445550", "revid": "767487", "url": "https://it.wikipedia.org/wiki?curid=3445550", "title": "Vi\u0161\u0148ov\u00e9 (Bansk\u00e1 Bystrica)", "text": "Vi\u0161\u0148ov\u00e9 (in ungherese \"Kisvisny\u00f3\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445553", "revid": "599013", "url": "https://it.wikipedia.org/wiki?curid=3445553", "title": "Ry\u00f4ko Hirosue", "text": ""}
{"id": "3445555", "revid": "287204", "url": "https://it.wikipedia.org/wiki?curid=3445555", "title": "Ziar", "text": ""}
{"id": "3445556", "revid": "767487", "url": "https://it.wikipedia.org/wiki?curid=3445556", "title": "Zoran Bari\u0161i\u0107", "text": "Biografia.\nLontano dal calcio Zoran Bari\u0161i\u0107 ha fondato nel 1998 una societ\u00e0 commerciale per il Sud-Est europeo, la \"Kuba Rohstoffe AG\", nella quale possiede un terzo delle quote.\nNel 2005 ha organizzato il suo primo campo estivo per dieci giovani di 14 anni, presso il centro sportivo dell'Hellas-Kagran, un club che milita nei campionati regionali viennesi.\nCarriera.\nGiocatore.\nBari\u0161i\u0107 ha esordito in Bundesliga nel 1989 per il Wiener Sport-Club, ma anche a causa di un dissesto finanziario il centrocampista ha lasciato il club dopo la retrocessione in 2. Division e si \u00e8 trasferito al FavAC, sempre in 2. Division, con cui sfiora la promozione in Bundesliga. Nel 1992 si trasferisce al M\u00f6dling, che aveva a sua volta ottenuto la promozione in Bundesliga, ridotta a sole dieci squadre. Ma nella stessa stagione retrocede in 2. Division.\nNel 1993 si trasferisce cos\u00ec al Rapid Vienna e ben presto si guadagna un posto fisso in prima squadra. Con la maglia bianco-verde arrivano anche le prime vittorie: nel 1994-1995 la coppa d'Austria, e l'anno seguente il campionato, il primo in otto anni per il Rapid.\nInsieme a giocatori esperti come Trifon Ivanov e Carsten Jancker aiuta il club a raggiungere la finale di Coppa delle Coppe 1995-1996, superando Sporting Lisbona, Dinamo Mosca e Feyenoord Rotterdam fino ad arrivare alla finale contro il Paris St. Germain, gara persa per 1-0.\nDopo essersi qualificato per la fase a gironi della Champions League 1996-1997 Bari\u0161i\u0107 lascia il Rapid e si trasferisce per pochi mesi in Alta Austria per giocare nel Linz. Ma nello stesso 1997 il suo nuovo club confluisce nel LASK Linz e cambia ancora maglia, vestendo quella del Tirol Innsbruck. Con i tirolesi ha festeggiato sotto la guida di Kurt Jara tre titoli nazionali consecutivi dal 2000 al 2002 e, nel 1999, fu anche convocato per la prima e unica volta in Nazionale.\nDopo il fallimento e la scomparsa del Tirol Innsbruck, nell'estate del 2002, \"Zoki\" si \u00e8 trasferito all'Admira/Wacker M\u00f6dling, sempre in Bundesliga. Nella stagione 2004-2005 disputa il suo ultimo campionato con l'Eisenstadt, in Regionalliga Ost.\nAllenatore.\nDiviene vice-allenatore di Peter Pacult al Rapid Vienna il 5 settembre 2006. Nella stagione 2007-2008 vince il titolo nazionale, e il 18 giugno 2009 diviene allenatore dell'under-18, dopo che un diverbio con Pacult aveva portato alla sua sostituzione nel ruolo di vice da parte di Leopold Rotter (10/06/2009).\nL'11 aprile 2011, in seguito al licenziamento di Pacult, viene scelto dalla dirigenza del Rapid come allenatore \"ad interim\" e pertanto ha guidato la squadra fino al termine della stagione 2010-2011. Il 1\u00ba giugno viene sostituito da Peter Sch\u00f6ttel, tornando a lavorare per la squadra \"Amateure\".\nTuttavia, il 16 aprile 2013, la dirigenza del Rapid decide di esonerare Sch\u00f6ttel, a seguito dell'eliminazione nei quarti di finale di \u00d6FB-Cup per mano di una squadra di Regionalliga, il Pasching; Bari\u0161i\u0107 viene perci\u00f2 nominato allenatore \"ad interim\", col compito di portare a termine la stagione. La panchina di Bari\u0161i\u0107 viene confermata anche per la stagione 2013-2014.\nIl 3 febbraio 2014 Bari\u0161i\u0107 viene premiato dal quotidiano austriaco \"Krone\" come allenatore dell'anno, precedendo St\u00f6ger che pure aveva vinto il campionato con l'Austria Vienna."}
{"id": "3445558", "revid": "122527932", "url": "https://it.wikipedia.org/wiki?curid=3445558", "title": "Associazione Sportiva Reggina 1985-1986", "text": "Questa pagina raccoglie i dati riguardanti l'Associazione Sportiva Reggina nella stagione 1985-1986.\nStagione.\nLa squadra, allenata da Giuseppe Caramanno, ha concluso il girone D della Serie C2 1985-1986 al secondo posto, conquistando pertanto la promozione in Serie C1."}
{"id": "3445561", "revid": "767487", "url": "https://it.wikipedia.org/wiki?curid=3445561", "title": "\u017diar (Bansk\u00e1 Bystrica)", "text": "\u017diar (in ungherese \"Zs\u00f3r\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3445564", "revid": "2062219", "url": "https://it.wikipedia.org/wiki?curid=3445564", "title": "Mauro Lessi", "text": "\u00c8 il primo giocatore di tutti i tempi con 369 partite giocate, nella classifica per numero di presenze in campionato del Livorno: per questo motivo il 27 aprile 2010, durante la \"Giornata del Calcio\", \u00e8 stato premiato, insieme ad altri ex giocatori della squadra, per il suo contributo al club amaranto.\n\u00c8 uno degli inventori, insieme ad Armando Picchi, del cosiddetto \"Gabbione\", pratica di calcio dentro una gabbia che si gioca a Livorno e dintorni sin dal 1953\nCarriera.\nGiocatore.\nCresce calcisticamente nel Livorno dove milita in Serie C dal 1953 fino al 1960, con un'unica parentesi nella stagione 1955-1956, giocata in prestito al .\nViene poi prelevato dal in uno scambio con Fulvio Varglien. Disputa in granata una stagione di Serie A, nella quale disputa 3 incontri di campionato (esordio il 16 ottobre 1960 in occasione del pareggio esterno con l'Atalanta).\nNel 1961 torna di nuovo a Livorno, club che non lascer\u00e0 pi\u00f9. Tre anni pi\u00f9 tardi con gli amaranto vince la Serie C e poi milita per le successive cinque annate in Serie B, prima di concludere la propria carriera calcistica nel 1969.\nIn carriera ha totalizzato complessivamente 3 presenze in Serie A e 142 presenze in Serie B.\nAllenatore.\nCome allenatore ha guidato lo stesso Livorno per alcune partite durante la stagione 1974-1975."}
{"id": "3445567", "revid": "36426", "url": "https://it.wikipedia.org/wiki?curid=3445567", "title": "Cerchi del Paradiso", "text": ""}
{"id": "3445583", "revid": "1543377", "url": "https://it.wikipedia.org/wiki?curid=3445583", "title": "Il Tritacarne", "text": "Il Tritacarne \u00e8 un programma televisivo di approfondimento condotto da Giuseppe Cruciani in onda dal 15 aprile 2011 alle 23.00 su Current TV.\nLa trasmissione.\nL'intento del programma \u00e8 quello di passare al setaccio tutte le dichiarazioni di personaggi al centro delle cronache come si fa con un tritacarne.\nIl claim del programma \u00e8 infatti \"\u201cPer scoprire un personaggio bisogna farlo a pezzi\u201d\".\nI nomi dei personaggi studiati da Cruciani sono quelli di Luigi De Magistris, Daniela Santanch\u00e9, Roberto Saviano, Italo Bocchino, Antonio Pennacchi, Luca Telese, Maurizio Grassano, Carlo Giovanardi, Beppe Grillo, Umberto Eco, Adriano Celentano, Domenico Scilipoti e Lucio Dalla."}
{"id": "3445584", "revid": "287204", "url": "https://it.wikipedia.org/wiki?curid=3445584", "title": "27208 Jennyliu", "text": "27208 Jennyliu \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9184489\u00a0UA e da un'eccentricit\u00e0 di 0,1439673, inclinata di 1,16544\u00b0 rispetto all'eclittica."}
{"id": "3445588", "revid": "729019", "url": "https://it.wikipedia.org/wiki?curid=3445588", "title": "Linea 8 (metropolitana di Shanghai)", "text": "La Linea 8 della metropolitana di Shanghai \u00e8 una linea del sistema metropolitano di Shanghai, in Cina. Si estende per pi\u00f9 di 37 km ed \u00e8 servita da 28 stazioni."}
{"id": "3445591", "revid": "110157", "url": "https://it.wikipedia.org/wiki?curid=3445591", "title": "Alt Bennebek", "text": "Alt Bennebek (in danese \"Gammel Benneb\u00e6k\") \u00e8 un comune di 355 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445595", "revid": "1318658", "url": "https://it.wikipedia.org/wiki?curid=3445595", "title": "Zennor", "text": "Zennor (in lingua cornica: \"Sen Senar\") \u00e8 un villaggio e parrocchia civile della costa atlantica della Cornovaglia (Inghilterra sud-occidentale), appartenente al distretto di Penwith (Cornovaglia occidentale).\nLa localit\u00e0 \u00e8 nota, tra l'altro, per il promontorio di Zennor Head, che fa parte del paesaggio minerario incluso nel patrimonio dell'umanit\u00e0 dall'UNESCO.\nEtimologia.\nIl toponimo \"Zennor\" deriva dal nome di una santa, patrono del villaggio, ovvero Santa Senara.\nGeografia fisica.\nCollocazione.\nZennor si trova tra le localit\u00e0 Saint Ives e Pendeen (rispettivamente a sud-ovest della prima e a nord-est della seconda), a circa 18\u00a0km a nord di Penzance\nLuoghi d'interesse.\nChiesa di Santa Senara.\nTra i luoghi d'interesse del villaggio di Zennor, figura la chiesa di Santa Senara (\"St Senara's Church\"), risalente al 1150\nAll'interno della chiesa si trova la cosiddetta \"Mermaid Chair\" (\"Panchina della/con sirena\"), una scultura su cui \u00e8 raffigurata una sirena. La scultura si rif\u00e0 ad una leggenda secondo la quale un corista sarebbe stato attirato in mare a Mermaid's Cove da una figura femminile (nota come \"sirena di Zennor\"), corista, il cui canto sarebbe ancora udibile.\nCollegamenti esterni.\n "}
{"id": "3445596", "revid": "110157", "url": "https://it.wikipedia.org/wiki?curid=3445596", "title": "Bergenhusen", "text": "Bergenhusen \u00e8 un comune di 667 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445599", "revid": "110157", "url": "https://it.wikipedia.org/wiki?curid=3445599", "title": "B\u00f6rm", "text": "B\u00f6rm (in danese \"B\u00f8rm\") \u00e8 un comune di 760 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445600", "revid": "39977161", "url": "https://it.wikipedia.org/wiki?curid=3445600", "title": "Glabotchi", "text": ""}
{"id": "3445603", "revid": "110157", "url": "https://it.wikipedia.org/wiki?curid=3445603", "title": "D\u00f6rpstedt", "text": "D\u00f6rpstedt (in danese \"D\u00f8rpsted\") \u00e8 un comune di 554 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445604", "revid": "110157", "url": "https://it.wikipedia.org/wiki?curid=3445604", "title": "Erfde", "text": "Erfde (in danese \"Ervde\") \u00e8 un comune di 2.029 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445607", "revid": "110157", "url": "https://it.wikipedia.org/wiki?curid=3445607", "title": "Gro\u00df Rheide", "text": "Gro\u00df Rheide (in danese \"Store Rejde\") \u00e8 un comune di 936 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445609", "revid": "1305772", "url": "https://it.wikipedia.org/wiki?curid=3445609", "title": "Charlie McCreevy", "text": "\u00c8 stato commissario europeo e pi\u00f9 volte ministro.\nBiografia.\nInfanzia e Formazione.\nDi estrazione sociale modesta, McCreevy rest\u00f2 orfano di padre all'et\u00e0 di quattro anni.\nLaureatosi in commercio all'University College di Dublino, McCreevy lavor\u00f2 inizialmente come esperto contabile.\nCarriera politica.\nNel 1977 venne eletto per la prima volta al D\u00e1il \u00c9ireann in rappresentanza della contea di Kildare, da cui proviene. Tra il 1979 e il 1985 fece parte anche del consiglio di tale contea. McCreevy \u00e8 un esponente del partito Fianna F\u00e1il.\nA partire dal 1992 ha ricoperto degli incarichi di governo negli esecutivi guidati dal partito Fianna F\u00e1il: \u00e8 stato ministro degli affari sociali (1992-1993) e ministro del turismo e del commercio (1993-1994). Dopo essere stato ministro-ombra delle finanze nel periodo trascorso all'opposizione tra 1995 e 1997, dal giugno 1997 fino al 2004 McCreevy serv\u00ec come ministro delle finanze. McCreevy promosse una politica di deregolamentazione e di \"dumping\" fiscale, portando l'imposta sui profitti delle imprese dal 50 al 12%, ed attirando cos\u00ec in Irlanda numerose societ\u00e0 multinazionali.\nCommissario europeo.\nDall'inizio della sua carriera politica a livello nazionale, McCreevy ha ininterrottamente ricoperto incarichi di rappresentanza parlamentare o di governo fino al 2004. In quell'anno venne indicato dal governo irlandese come membro della Commissione europea, e gli venne successivamente assegnato l'importante portafoglio del mercato interno e dei servizi, nell'ambito della Commissione Barroso I.\nMcCreevy promosse una direttiva per aumentare la concorrenza nel settore dei servizi, nonostante le opposizioni di alcuni settori e le resistenze di alcuni stati membri. McCreevy sostenne anche i tentativi di introdurre brevetti per software nell'Unione Europea e la proposta delle grandi etichette discografiche per estendere il copyright da cinquanta a novantacinque anni.\nDurante la campagna precedente il primo referendum irlandese per la ratifica del Trattato di Lisbona nel 2008 McCreevy dichiar\u00f2 pubblicamente di non avere letto il trattato. Alcuni, tra cui in particolare il presidente del gruppo del PSE del Parlamento europeo Martin Schulz, accusarono McCreevy di avere favorito la vittoria del \u201cno\u201d al referendum e ne chiesero le dimissioni.\nL'incarico di McCreevy nella Commissione \u00e8 terminato con l'entrata in carica della Commissione Barroso II, il 9 febbraio 2010.\nAttivit\u00e0 successive.\nPoco dopo la fine del mandato come commissario europeo McCreevy entr\u00f2 a far parte del consiglio di amministrazione di Ryanair e del consiglio di amministrazione della banca di investimenti britannica NBNK. McCreevy venne costretto a dimettersi da quest'ultimo incarico nell'ottobre 2010, dopo che un comitato etico della Commissione europea aveva rilevato un conflitto di interesse. Una direttiva del 2003 pone infatti dei limiti alle attivit\u00e0 degli ex commissari per evitare conflitti di interesse. Quello delle dimissioni di McCreevy costitu\u00ec il primo caso di applicazione concreta della direttiva.\nAttualmente McCreevy ha incarichi direttivi presso Ryanair, \"Sports Direct International\", \"Bank of New York Mellon Clearing International\" e presso la compagnia di scommesse \"WorldSpreads\"\nVita privata.\nMcCreevy ha sette figli, di cui quattro dalla prima moglie e tre dalla seconda."}
{"id": "3445611", "revid": "110157", "url": "https://it.wikipedia.org/wiki?curid=3445611", "title": "Klein Bennebek", "text": "Klein Bennebek (in danese \"Lille Benneb\u00e6k\") \u00e8 un comune di 562 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445612", "revid": "110157", "url": "https://it.wikipedia.org/wiki?curid=3445612", "title": "Klein Rheide", "text": "Klein Rheide (in danese \"Lille Rejde\") \u00e8 un comune di 337 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445613", "revid": "106908", "url": "https://it.wikipedia.org/wiki?curid=3445613", "title": "Kropp", "text": "Kropp (in danese \"Krop\") \u00e8 un comune di 6.454 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445616", "revid": "110157", "url": "https://it.wikipedia.org/wiki?curid=3445616", "title": "Meggerdorf", "text": "Meggerdorf (in danese \"Meggertorp\") \u00e8 un comune di 696 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445618", "revid": "110157", "url": "https://it.wikipedia.org/wiki?curid=3445618", "title": "Norderstapel", "text": "Norderstapel (in danese \"N\u00f8rre Stabel\") \u00e8 un comune di 808 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445621", "revid": "110157", "url": "https://it.wikipedia.org/wiki?curid=3445621", "title": "S\u00fcderstapel", "text": "S\u00fcderstapel (in danese \"S\u00f8nder Stabel\") \u00e8 un comune di 1.039 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445624", "revid": "110157", "url": "https://it.wikipedia.org/wiki?curid=3445624", "title": "Tetenhusen", "text": "Tetenhusen (in danese \"Tetenhuse\") \u00e8 un comune di 935 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445625", "revid": "599013", "url": "https://it.wikipedia.org/wiki?curid=3445625", "title": "Dave Laut", "text": "Il 28 agosto 2009 Laut mor\u00ec all'et\u00e0 di 52 anni nella sua casa di Oxnard, California, dopo essere stato colpito pi\u00f9 volte alla testa con una pistola. Sua moglie Jane fu arrestata cinque mesi pi\u00f9 tardi. Lei sostenne che aveva sparato al marito per legittima difesa."}
{"id": "3445626", "revid": "110157", "url": "https://it.wikipedia.org/wiki?curid=3445626", "title": "Tielen (Germania)", "text": "Tielen (in danese \"Tiele\") \u00e8 un comune di 309 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445627", "revid": "110157", "url": "https://it.wikipedia.org/wiki?curid=3445627", "title": "Wohlde", "text": "Wohlde (in danese \"Volde\") \u00e8 un comune di 529 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kropp-Stapelholm."}
{"id": "3445631", "revid": "110157", "url": "https://it.wikipedia.org/wiki?curid=3445631", "title": "Dollerup", "text": "Dollerup \u00e8 un comune di 1.003 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Langballig."}
{"id": "3445632", "revid": "1702319", "url": "https://it.wikipedia.org/wiki?curid=3445632", "title": "Duomo di Portobuffol\u00e9", "text": "Il duomo arcipretale dei Santi Marco evangelista e Prosdocimo vescovo \u00e8 il principale luogo di culto di Portobuffol\u00e9, in provincia di Treviso e diocesi di Vittorio Veneto; fa parte della forania Opitergina.\nStoria.\nUna tradizione vorrebbe che la chiesa fosse stata ricavata nel XV secolo dalla sinagoga della comunit\u00e0 ebraica di Portobuffol\u00e9. La notizia sembra tuttavia priva di fondamento poich\u00e9, a causa delle restrizioni cui erano sottoposti, gli israeliti non potevano permettersi un luogo di culto autonomo, ma erano costretti a celebrare i riti nelle stanze delle loro abitazioni.\nSembra invece probabile che l'attuale duomo, come dimostra la dedicazione, sia da identificare con una cappella di San Prosdocimo di Rivapiana, attestata sin dal 1297. \u00c8 noto, infatti, che in passato Portobuffol\u00e9 faceva riferimento a due curazie: San Prosdocimo, appunto, che dipendeva dalla pieve di Mansu\u00e8, e quella pi\u00f9 antica di Santa Maria, a Settimo, sottoposta alla pieve di San Cassiano di Livenza.\nFu consacrato il 22 ottobre 1559 ad opera del vicario generale di Ceneda Giovanni Francesco de Rubeis. Poco dopo, nel 1563, le due curazie vennero riunite con l'istituzione di un'unica parrocchia, ratificata da una bolla di papa Pio IV. A questo periodo risale anche la seconda intitolazione a san Marco, patrono della Serenissima.\nNel 1603 un decreto del doge Marino Grimani conferiva alla chiesa il titolo di arcipretale, confermato pi\u00f9 tardi anche dalla Curia romana e dal vescovo di Ceneda.\nEdificio.\nGli esterni sono molto semplici, con la severa facciata restaurata nel 1868.\nL'interno \u00e8 strutturato in un'unica navata molto luminosa. Altre due piccole navate laterali furono aggiunte nel Novecento per ampliare il presbiterio.\nIl soffitto \u00e8 ornato da una serie di dipinti del primo Novecento, organizzati in riquadri: al centro il \"Trionfo di san Marco e san Prosdocimo\", ai lati la \"Traslazione di san Tiziano\", avvenuta, secondo la tradizione, da Settimo a Ceneda, e \"Sant'Antonino e san Francesco\".\nIl coro fu realizzato tra il XVII e il XVIII secolo. L'altare maggiore proviene da Portogruaro (1760) e, alla sua destra, spicca un grande crocifisso del XVI secolo.\nGli altari laterali sono due, dedicati rispettivamente a sant'Antonio (1700) e alla Madonna del Rosario (1762). Alla sinistra dell'ingresso si trova il fonte battesimale in pietra (met\u00e0 del Cinquecento) con copertura lignea ottagonale (seicentesca). Lo sovrasta una tavola di Francesco da Milano, la \"Vergine assunta in cielo con gli Apostoli, san Marco e san Prosdocimo\" (1536 circa). Sono di un artista contemporaneo le due tele sulla parete destra, il \"Crocifisso\" e la \"Nativit\u00e0\".\nL'organo a 472 canne \u00e8 opera di Gaetano Callido (1780). Sopra lo strumento campeggia lo stemma della citt\u00e0."}
{"id": "3445633", "revid": "110157", "url": "https://it.wikipedia.org/wiki?curid=3445633", "title": "Grundhof", "text": "Grundhof (in danese \"Grumtoft\") \u00e8 un comune di 891 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Langballig."}
{"id": "3445634", "revid": "599013", "url": "https://it.wikipedia.org/wiki?curid=3445634", "title": "Yang Xinhai", "text": "I suoi crimini efferati gli hanno valso il soprannome di \"Monster Killer\".\nMonster Killer.\nInizi.\nYang Xinhai (in cinese \u6768\u65b0\u6d77) nacque in una famiglia molto povera a Zhumadian, nella provincia di Henan il 17 o 29 luglio del 1968. Era il pi\u00f9 giovane di quattro figli; aveva due fratelli e una sorella. Veniva considerato come una persona tranquilla, intelligente, che aveva l'hobby di dipingere ma introversa. Nel 1985 a 17 anni lasci\u00f2 la scuola e decise non tornare pi\u00f9 dalla sua famiglia, ma di iniziare a guadagnarsi da vivere facendo piccoli lavori saltuari sotto assunzione. Inizialmente si mise a lavorare in una miniera di carbone. Nel 1988 venne arrestato con l'accusa di furto con scasso e condannato ai lavori forzati nel campo di Xi\u2019an, nello Shaanxi. Uscito di prigione, nel 1991 venne nuovamente arrestato con la stessa accusa e condannato ad altri lavori forzati nel campo di Shijiazhuang, in provincia di Hebei.\nOmicidi.\nNel 1996 mostr\u00f2 i primi segni di squilibrio quando prov\u00f2 a stuprare una persona. Fu quindi condannato a cinque anni di carcere e rinchiuso nella prigione di Zhumadian, in provincia di Henan, ma ne usc\u00ec nel 1999, circa tre anni dopo. In questo periodo si trov\u00f2 una ragazza che, quando scopr\u00ec che Yang era stato imprigionato per stupro, lo lasci\u00f2 nel 2000. Forse fu questa la molla che gli fece scattare la voglia di uccidere. Gli omicidi iniziarono il 19 settembre dello stesso anno (giorno in cui ne comp\u00ec 2) e finirono tre anni dopo, l'8 agosto del 2003 (giorno in cui ne comp\u00ec 5). Avvennero quasi tutti nelle province di Henan, Anhui, Hebei e Shandong. Durante tutto il periodo uccise un totale di 67 persone tra uomini, donne e bambini. Tempo dopo avrebbe giustificato le sue azioni cos\u00ec: \"\"Quando uccido qualcuno sento che voglio (uccidere) di pi\u00f9; questo mi spinge a uccidere di nuovo. Io non mi chiedo se le persone che uccidono meritino o meno di vivere, non \u00e8 un mio problema\u2026 non ho nessun desiderio di far parte di questa societ\u00e0. La societ\u00e0 non \u00e8 una mia preoccupazione\"; \"Uccidere la gente \u00e8 normale, niente di grave\"\". Xinhai quindi, forse a seguito del carcere, odiava la sua societ\u00e0. Alcuni media sostennero anche che Xinhai provasse piacere nell'omicidio e nello stupro. L'idea che fosse impazzito solo dopo che la sua ragazza lo lasci\u00f2 \u00e8 stata generalmente poco accreditata.\nIl suo modus operandi era il seguente: aspettava che calasse la notte, poi si introduceva di nascosto nelle case isolate altrui (specialmente in quelle di famiglie semplici, ad esempio agricoltori) nelle zone rurali dei villaggi, per poi ucciderne tutti gli occupanti. Talvolta uccideva l'intera famiglia, usando asce, mannaie, martelli e badili. Mentre gli uomini e i bambini venivano subito uccisi, le donne erano prima violentate e assassinate successivamente. In molti altri casi commise degli abusi sessuali sul cadavere. Yang durante gli omicidi cercava di occultare alcune prove del suo passaggio, ad esempio vestendosi in modo diverso ogni volta che colpiva e indossando scarpe pi\u00f9 grosse della sua taglia: cos\u00ec facendo gli eventuali testimoni non l'avrebbero riconosciuto e, se avesse lasciato tracce di suole in giro, avrebbe sviato le indagini. Per spostarsi da un luogo all'altro per non dare nell'occhio usava una bicicletta. Durante la sua \"carriera\" omicida venne arrestato diverse volte per induzione alla prostituzione, ma fu rilasciato su cauzione. Yang, a parte per l'unica eccezione delle incarcerazioni precedenti, era infatti insospettabile.\nArresto.\nYang Xinhai fu arrestato a Cangzhou, nella provincia di Hebei, attorno alle 10 del mattino del 3 novembre del 2003, all'et\u00e0 di 35 anni. L'arresto scatt\u00f2 per caso: alcuni poliziotti, che stavano facendo un banale controllo di routine, lo avvistarono e trovarono qualcosa di sospetto nel suo comportamento; Xinhai prov\u00f2 a scappare, ma fu subito preso. Al momento dell'arresto possedeva 500 Yuan, un coltello e non aveva la carta d'identit\u00e0. Fu quindi portato in centrale; l\u00ec gli agenti notarono la somiglianza con l'identikit, scoprirono i suoi gravi precedenti e lo collegarono a una serie enorme di omicidi avvenuti nell'area. Infatti, dopo alcuni accertamenti, si scopr\u00ec che Xinhai era ricercato per omicidio in quattro diverse province.\nL'uomo venne sottoposto immediatamente ad esami dei fluidi corporei e del sangue. La scientifica conferm\u00f2 che il suo DNA era compatibile con quello trovato in diverse scene del crimine e su dei capelli. Pi\u00f9 tardi si scopr\u00ec che Xinhai aveva contratto l'HIV da una delle sue vittime. Egli, senza troppi problemi, inizi\u00f2 a confessare e, la sera del 5 novembre, ammise di aver compiuto 65 omicidi. Se non fosse stato arrestato, si sarebbe recato a Pechino e in un'altra contea per continuare ad uccidere. Fu quindi incarcerato sotto una pesante sorveglianza. Scoppi\u00f2 cos\u00ec il caso mediatico e rapidamente si guadagn\u00f2 dalla stampa il soprannome di \"Monster Killer\".\nLa fine.\nIl \"Mostro Assassino\" venne processato nella corte di Luohe, in provincia di Henan; contro di lui c'era un verbale di pi\u00f9 di 100 pagine. Il processo si svolse a porte chiuse: furono ammesse poche persone. I parenti delle vittime e del killer non erano presenti. Il 1\u00ba febbraio del 2004, in meno di un'ora, fu trovato colpevole di 67 omicidi (due in pi\u00f9 di quelli confessati da lui) ai danni di adulti, donne e minori, di 23 stupri, di svariate rapine e 10 ferimenti. Pochi fortunati, anche se in gravissime condizioni, si salvarono dalla sua furia.\nCondannato a morte per ognuno dei reati a lui iscritti, Yang Xinhai fu giustiziato nel carcere di Henan con un colpo di fucile sparatogli alla nuca il 14 febbraio del 2004. I suoi beni gli furono espropriati. Il suo avvocato difensore disse che Xinhai aveva rinunciato al suo diritto di ricorrere in appello. Dal giorno del suo arresto erano trascorsi poco pi\u00f9 di tre mesi."}
{"id": "3445637", "revid": "110157", "url": "https://it.wikipedia.org/wiki?curid=3445637", "title": "Langballig", "text": "Langballig (in danese \"Langballe\") \u00e8 un comune di 1.474 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Langballig."}
{"id": "3445639", "revid": "110157", "url": "https://it.wikipedia.org/wiki?curid=3445639", "title": "Munkbrarup", "text": "Munkbrarup \u00e8 un comune di 1.094 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Langballig."}
{"id": "3445641", "revid": "110157", "url": "https://it.wikipedia.org/wiki?curid=3445641", "title": "Ringsberg", "text": "Ringsberg (in danese \"Ringsbjerg\") \u00e8 un comune di 512 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Langballig."}
{"id": "3445642", "revid": "512084", "url": "https://it.wikipedia.org/wiki?curid=3445642", "title": "Universiteit Utrecht", "text": ""}
{"id": "3445644", "revid": "512084", "url": "https://it.wikipedia.org/wiki?curid=3445644", "title": "Universiteit Maastricht", "text": ""}
{"id": "3445645", "revid": "767487", "url": "https://it.wikipedia.org/wiki?curid=3445645", "title": "M.A.S.", "text": "M.A.S. \u00e8 un film del 1942 diretto da Romolo Marcellini\nTrama.\nCon lo scoppio della seconda guerra mondiale vengono richiamati in servizio alcuni ufficiali e sottoufficiali di complemento della Regia Marina. Gi\u00e0 in servizio sui MAS (motoscafo armato silurante o motoscafo anti sommergibile) motoscafi d'attacco veloce stentano all'inizio a riadattarsi alla rigida vita militare, ma col passare del tempo in mare e con le prime vittoriose imprese, nonostante l'eroica morte di un loro commilitone, ritrovano la compattezza della squadra e le motivazioni della loro missione.\nProduzione.\nProdotto da Renato Angiolillo per la Cristallo Film, in collaborazione con la Excelsa Film di Roma, e il patrocinio del Ministero della Marina, venne girato per gli interni negli stabilimenti del S.A.F.A. Palatino di Roma.\nDistribuzione.\nLa pellicola venne distribuita nel circuito cinematografico italiano il 12 settembre del 1942.\nLa critica.\nGuido Piovene, nel Il Corriere della Sera, del 16 ottobre 1942, \u00ab Non \u00e8 un film riuscito perch\u00e9 spezzettato e confuso, cerca di coprire con la frondosit\u00e0 dei particolari l'inconsistenza dell'azione e si sparpaglia da ogni parte. I tipi anche quelli comici, mi appaiono casuali e la recitazione scolorita. Un compenso si trova in alcune scene di guerra, come l'affondamento di un sommergibile e l'assalto a un convoglio.\u00bb\nManifesti e locandine.\nLa realizzazione dei manifesti per l'Italia fu affidata al pittore cartellonista Anselmo Ballester."}
{"id": "3445646", "revid": "512084", "url": "https://it.wikipedia.org/wiki?curid=3445646", "title": "Rijksuniversiteit Groningen", "text": ""}
{"id": "3445647", "revid": "439868", "url": "https://it.wikipedia.org/wiki?curid=3445647", "title": "Wees", "text": "Wees (in danese \"Ves\") \u00e8 un comune di 2.289 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Langballig."}
{"id": "3445648", "revid": "512084", "url": "https://it.wikipedia.org/wiki?curid=3445648", "title": "Universiteit van Amsterdam", "text": ""}
{"id": "3445649", "revid": "110157", "url": "https://it.wikipedia.org/wiki?curid=3445649", "title": "Westerholz", "text": "Westerholz (in danese \"Vesterholt\") \u00e8 un comune di 770 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Langballig."}
{"id": "3445650", "revid": "512084", "url": "https://it.wikipedia.org/wiki?curid=3445650", "title": "Eindhoven University of Technology", "text": ""}
{"id": "3445652", "revid": "512084", "url": "https://it.wikipedia.org/wiki?curid=3445652", "title": "Technische Universiteit Eindhoven", "text": ""}
{"id": "3445653", "revid": "2166030", "url": "https://it.wikipedia.org/wiki?curid=3445653", "title": "Timar", "text": "Il Timar era una terra concessa dai sultani ottomani tra il XIV e il XVI secolo, con un valore annuale delle entrate fiscali minori di 20\u00a0000 ak\u00e7e.\nI ricavi prodotti dalla terra agivano come compenso per il servizio militare.\nUn concessionario di un Timar era conosciuto come Timariota. \nSe le entrate del Timar erano comprese tra i 20\u00a0000 e i 100\u00a0000 ak\u00e7e, il \"timar\" veniva chiamato ziyamet, e se fossero state sopra 100\u00a0000 ak\u00e7e, la terra veniva chiamata has.\nI beneficiari potevano essere anche ufficiali o funzionari della corte o di strutture religiose.\nAi dipendenti pubblici superiori (militari, e poi anche nel servizio civile) veniva invece assegnato uno stipendio.\nSistema del Timar.\nNell'Impero ottomano, il sistema dei Timar fu un mezzo attraverso il quale i ricavi previsti di un territorio conquistato venivano distribuiti in forma di diritti temporanei sulla terra tra i Sipahi (Cavalleggeri) e gli altri membri della classe militare tra cui i Giannizzeri e altri, come i \"kul\" (pl. \"kullar\u0131\", \"schiavi\") del sultano.\nQueste prebende erano attribuite come compenso per il servizio militare annuo, per il quale non avevano ricevuto paga.\nIl titolare del Timar non era proprietario delle terre, ma i diritti di utilizzazione del terreno gli erano trasferiti per tutta la vita. Dopo la morte del beneficiario del Timar la piena titolarit\u00e0 tornava allo Stato ottomano.&lt;br&gt;\nIn rare circostanze, anche le donne potevano divenire titolari della concessione del Timar. \nQuesta posizione, tuttavia, era limitata alle donne di spicco, che avevano ricoperto ruoli importanti all'interno della famiglia imperiale, o membri di alto rango dell'\u00e9lite ottomana.\nI Timar potevano essere di piccola entit\u00e0 quando erano concessi da governatori, o grandi funzionari del Sultanato, ma essi necessitavano di una certificazione dal Sultano. In generale il feudo aveva un valore annuo di meno di ventimila ak\u00e7e (una moneta d'argento ottomana).\nQuesto sistema di possesso della terra dur\u00f2 all'incirca dal secolo XIV al XVI secolo.\nGli obiettivi del sistema erano creati dalle esigenze finanziarie ed espansionistiche statali.\nGli obiettivi finanziari del sistema erano di alleviare la pressione sulle casse dello Stato per mantenere l'esercito ottomano, nonch\u00e9 per ottenere una nuova fonte di reddito per la tesoreria centrale. \nLe mire espansionistiche tendevano ad aumentare il numero di soldati di cavalleria e gradualmente assimilare e portare i paesi conquistati sotto il diretto controllo ottomano. \nLo Stato ottomano desiderava inoltre centralizzare l'autorit\u00e0 del sultano rimuovendo il sistema feudale e gli elementi aristocratici dal controllo dell'Impero.\nDiritti e condizioni.\nAll'interno del sistema dei Timar, lo Stato dava ai titolari di Timar, tra cui i cavalieri (\"Sipahi\"), l'autorizzazione ad avere il controllo delle terre coltivabili, vacanti o terreni gi\u00e0 posseduti da contadini, terre abbandonate, alberi da frutto, foreste o acque all'interno del territorio del Timar.\nI \"Sipahi\" impiegavano incaricati di fiducia o sostituti, chiamati \"Keetuda\", \"Vekil\", o \"voyvoda\" per raccogliere i ricavi ed esercitare i poteri delegati.\nAvevano il diritto di raccogliere alcune parti delle entrate fiscali da terreni arabili in determinate localit\u00e0 in cambio del servizio allo Stato. \nEssi erano responsabili della sorveglianza del territorio del loro Timar e il modo in cui \u00e8 stato coltivato e gestito dai contadini.\nI Sipahi venivano premiati se si insediavano in terreno libero. Venivano invece puniti se responsabili dell'abbandono dei terreni coltivati. \nI titolari dei Timar avevano autorit\u00e0 di polizia per perseguire e arrestare coloro che commettevano violazioni all'interno dei loro territori. Tuttavia essi non poteva imporre sanzioni fino a quando non avessero ricevuto un verdetto da un giudice locale di conformit\u00e0 alla legge imperiale. \nLe loro funzioni erano quelle di proteggere i contadini e le persone nel loro territorio e di unirsi all'esercito imperiale durante le campagne militari. Il sultano assegnava ai \"Sipahi\" vigneti e pascoli perch\u00e9 si prendessero cura dei bisogni delle loro famiglie, servitori e cavalli. \nUna delle principali condizioni imposte dallo Stato ottomano era che un titolare di Timar non potesse possedere la terra; la propriet\u00e0 terriera era infatti propriet\u00e0 dello Stato ottomano. \nUn'altra condizione essenziale era che il Timar non potesse essere ereditato, ma non era raro per un Timar essere riassegnato a un figlio, purch\u00e9 prestasse servizio militare. \nIl mantenimento del Timar era infatti subordinato al servizio militare attivo e se un \"Sipahi\" non riusciva a svolgere il servizio militare per sette anni perdeva i suoi diritti e la terra. \nTuttavia il \"Sipahi\" manteneva il suo titolo e poteva essere idoneo per un altro Timar se rimaneva nella classe militare e partecipava a campagne militari.\nIl titolare di un Timar si impegnava a mettere a disposizione la propria sciabola ed il \"Timar di sciabola\" era proprio quello che impegnava un solo guerriero. Potevano essere concessi Timar pi\u00f9 redditizi a uomini pi\u00f9 importanti, i quali si impegnavano a mettere in campo, quando il sultano li chiamava, diversi guerrieri a cavallo, a seconda della quantit\u00e0 di ricchezza che avevano ottenuto.\nOrigini.\nA causa della natura della documentazione della prima storia degli Ottomani, \u00e8 molto difficile assegnare al sistema Timar una data precisa.\nTuttavia elementi del sistema Timar possono essere ritrovati nel mondo antico pre-islamico (antichi imperi medio-orientali, Roma, Bisanzio e dell'Iran pre-islamico o Persia). \nLa \"Pronoia\" di epoca tardo-bizantina \u00e8 forse l'immediato predecessore del sistema Timar. Tuttavia, fu solo fino alla rinascita dell'Impero sotto Mehmet I nel 1413, che fu sviluppato il sistema di possesso e di permanenza in carica che era propriamente detto Timar.\nPrima del collasso dell'Impero Ottomano dovuto a Tamerlano nel 1402, Bayezid aveva concesso diritti simili al Timar ai propri schiavi.\nCon la riunificazione delle terre dell'Impero ottomano sotto un sultano, ancora una volta questi possidenti avrebbero fruito di un formale titolo giuridico legato ai loro diritti.\nNei successivi cinquant'anni questo sistema di possesso della terra fu in gran parte ampliato e standardizzato.\nDopo la conquista di Costantinopoli nel 1453, gli Ottomani ripresero ancora la politica abituale di espansione militare.\nCon il periodo di consolidamento che segu\u00ec non vi fu una precisa politica di totale integrazione e assimilazione delle province nel sistema ottomano.\nCi\u00f2 comport\u00f2 l'eliminazione delle dinastie locali e la loro sostituzione con il sistema Timar e altri sistemi di amministrazione periferica.\nMappatura e distribuzione.\nDurante i secoli XV e XVI, la misurazione e la distribuzione del territorio conquistato tra la classe dei \"Sipahi\" divenne un processo sempre pi\u00f9 complicato e burocratizzato.\nNel rilievo, noto come il Tapu-tahrir, tutte le informazioni fiscali sul territorio sarebbero state raccolte e divise in Timar.\nIl procedimento \u00e8 stato il seguente:\nIn base a queste stime di rendita, il sultano era in grado di distribuire la terra e i villaggi ai soldati che avevano partecipato alla conquista.\nInizialmente i candidati per i Timar erano raccomandati individualmente al sultano.\nAl ricevimento di questa raccomandazione, il Sultano comandava il governatore della provincia di premiare il candidato con un Timar nella provincia. \nIl candidato poi, \"con l'ordine del sultano\" (eli-emirlu) cercava un Timar vacante adatto per lui.\n\u00c8 stato ipotizzato che ci fosse un sistema di rotazione regolare in modo che i titolari dei Timar decadessero dopo un periodo definito \"di conduzione\". Questo periodo di tempo variava caso per caso. \nFintanto che il candidato partecipava regolarmente in campagne militari del Sultano poteva essere ammesso alla concessione di un Timar. \nQuesto fece in modo che si formassero gruppi concorrenti tra loro e che si competesse per guadagnarsi i favori e il mecenatismo del Sultano.\nProblemi e declino.\nDurante il regno di Mehmed II (1451-1481), nell'Impero Ottomano il numero di candidati idonei per le rendite del Timar sostanzialmente diminuirono.\nC'era un'aspettativa crescente tra i soldati Giannizzeri e soldati (\"quli\") del sultano di godere di queste sovvenzioni come ricompensa per aver partecipato al crescente numero di campagne militari. \nInoltre furono offerti Timar a volontari e membri della classe militare pre-Ottomana per la loro fedelt\u00e0 e servizio al sultano. \nAl fine di soddisfare questa nuova domanda, i Timar esistenti furono trasformati in tenute gestite congiuntamente, o divise in parti.\nQuesta domanda crescente costrinse il Sultano ottomano a impegnarsi in ulteriori guerre di conquista nei paesi limitrofi, creando cos\u00ec Timar attraverso nuove acquisizioni. \nQuesto tuttavia aument\u00f2 anche il numero di pretendenti per le rendite fondiarie dei Timar.\nIl tentativo di soluzione di questa crisi port\u00f2 ad assegnare pi\u00f9 di un \"Sipahi\" (cavaliere) a un singolo Timar o quote in molti villaggi al fine di conservare il loro Timar.\nQueste soluzioni probabilmente comportarono complicazioni ulteriori rispetto al solo rispondere alle esigenze di una crescita demografica. \nIl governo ottomano aveva una politica di mantenimento dei Timar registrati uniti e intatti anche mentre cresceva il numero di Sipahi. \nInoltre esso ha impedito ai Sipahi di guadagnare il controllo completo e indipendente sui contadini e la terra all'interno di un territorio.\nVerso la fine del XVI secolo il sistema Timar del godimento della terra aveva cominciato il suo declino irreversibile.\nNel 1528, i Timariot costituivano la pi\u00f9 grande singola divisione dell'esercito ottomano. \nI Sipahis erano responsabili per le proprie spese, comprese le provviste durante le campagne, le attrezzature, fornendo uomini ausiliari (celelu) e valletti (gulam).\nCon l'avvento delle nuove tecnologie militari, in particolare della pistola, i Sipahi che avevano una volta costituito la spina dorsale dell'esercito ottomano cominciarono a diventare inessenziali. \nLe lunghe e costose guerre che i Sultani ottomani combattevano contro gli Asburgo e la Persia avevano richiesto la formazione di un moderno esercito professionale, per mantenere il quale erano necessari molte risorse. \nIn sostanza, la pistola era poi pi\u00f9 conveniente di un cavallo. \nDai primi decenni del 1600, gran parte degli introiti dei Timar vennero trasferiti al tesoro centrale come sostituto in denaro (bedel) per l'esenzione dal servizio militare. \nDal momento che non erano pi\u00f9 necessari, quando i concessionari dei Timar morivano, i loro privilegi non furono pi\u00f9 stati riassegnati, ma trasferiti sotto il diretto dominio imperiale.\nUna volta sotto il controllo diretto centrale, il terreno libero fu trasformato in una struttura assoggettata alla normale fiscalit\u00e0 (\"muq\u00e3ta\u2019a\") al fine di garantire una maggiore entrata di cassa al governo centrale."}
{"id": "3445655", "revid": "200568", "url": "https://it.wikipedia.org/wiki?curid=3445655", "title": "Scratching (street art)", "text": "Con il termine scratching (dall'inglese \"to scratch\", graffiare) si riferisce ad una forma di graffiti dove delle superfici di vetro, di plastica o verniciate vengono deliberatamente graffiate.\nParticolarmente colpite sono le finestre dei trasporti pubblici quali treni, tram e autobus. Questi cosiddetti \"scratchiti\" di solito sono creati tramite pezzi di vetro rotti, pietre marmoree o martelli emergenza. La maggior parte delle scritte sono \"scratch tag\", ovvero tag incise.\nUna variante dello scratching consiste nel corrodere i vetri (\"etching\") tramite dei markers riempiti di acido fluoridrico. \u00c8 una tecnica molto pericolosa, sia per chi la attua, sia per i passeggeri ignari, a causa del possibile contatto dell'acido con la pelle. \nIl fenomeno dello scratching \u00e8 nato nella met\u00e0 degli anni novanta a New York, diffondendosi poi alla fine dello stesso decennio in Germania e, negli anni 2000, in Italia.\nQuesti atti vengono considerati prevalentemente come vandalismo o danneggiamenti della propriet\u00e0. Legalmente, non c'\u00e8 alcun dubbio che vi sia un reato, ma le pene sono spesso difficili da imporre poich\u00e9 i responsabili vengono raramente colti in flagrante."}
{"id": "3445657", "revid": "279320", "url": "https://it.wikipedia.org/wiki?curid=3445657", "title": "Death Brade", "text": ""}
{"id": "3445659", "revid": "729019", "url": "https://it.wikipedia.org/wiki?curid=3445659", "title": "Karacena", "text": "La karacena era un tipo di armatura composta da uno strato di squame metalliche assicurate ad un giaco di cuoio diffusasi tra gli Ussari alati di Polonia, il corpo di cavalleria pesante d'\u00e9lite della Confederazione Polacco-Lituana, durante il regno di Jan Sobieski (1674-1696).\nStoria.\nLe linee marcatamente orientali della \"karacena\" riscontrarono un successo enorme presso la comunit\u00e0 polacco-lituana la cui nobilt\u00e0, la cosiddetta \"szlachta\", si rifaceva ad un fenomeno socio-culturale, il Sarmatismo, volto all'emulazione dello stile di vita orientale inteso come emancipazione delle precipue caratteristiche culturali magiare."}
{"id": "3445667", "revid": "599013", "url": "https://it.wikipedia.org/wiki?curid=3445667", "title": "Landon Wilson", "text": "Statistiche.\n\"Statistiche aggiornate a luglio 2012.\""}
{"id": "3445671", "revid": "104485", "url": "https://it.wikipedia.org/wiki?curid=3445671", "title": "Hn\u00fa\u0161\u0165a", "text": "Hn\u00fa\u0161\u0165a (in ungherese: \"Nyustya\", in tedesco: \"Nusten\") \u00e8 una citt\u00e0 della Slovacchia facente parte del distretto di Rimavsk\u00e1 Sobota, nella regione di Bansk\u00e1 Bystrica."}
{"id": "3445673", "revid": "287204", "url": "https://it.wikipedia.org/wiki?curid=3445673", "title": "Hnusta", "text": ""}
{"id": "3445683", "revid": "114045026", "url": "https://it.wikipedia.org/wiki?curid=3445683", "title": "Kevin Greutert", "text": "Carriera.\nGreutert ha lavorato per il montaggio di \"The Strangers\" (2008), \"Room 6\" (2006) e \"Journey to the End of the Night\" (2006). Ha inoltre montato cinque film della serie \"Saw\". Ha debuttato come regista con \"Saw VI\", che \u00e8 uscito il 23 ottobre 2009.\nGreutert avrebbe dovuto dirigere anche \"Paranormal Activity 2\", ma \u00e8 stato costretto a rinunciare al progetto per \"Saw 3D - Il capitolo finale\", dopo che la Twisted Pictures (la compagnia che ha prodotto tutti i film della serie \"Saw\") ha fatto valere una clausola contrattuale del suo contratto. Tod Williams ha quindi preso il suo posto come regista di \"Paranormal Activity 2\". \"Saw 3D\" \u00e8 uscito il 29 ottobre 2010."}
{"id": "3445688", "revid": "110157", "url": "https://it.wikipedia.org/wiki?curid=3445688", "title": "Tisovec (Slovacchia)", "text": "Tisovec (in ungherese: \"Tiszolc\", in tedesco: \"Theissholz\", in latino: \"Taxovia\") \u00e8 una citt\u00e0 della Slovacchia facente parte del distretto di Rimavsk\u00e1 Sobota, nella regione di Bansk\u00e1 Bystrica."}
{"id": "3445690", "revid": "73843", "url": "https://it.wikipedia.org/wiki?curid=3445690", "title": "Mike Carter", "text": ""}
{"id": "3445716", "revid": "729019", "url": "https://it.wikipedia.org/wiki?curid=3445716", "title": "Seconda battaglia navale di Narvik", "text": "La seconda battaglia navale di Narvik venne combattuta il 13 aprile del 1940 tra una squadra navale della \"Royal Navy\" britannica guidata dal viceammiraglio William Whitworth, ed una flottiglia di cacciatorpediniere della \"Kriegsmarine\" tedesca sotto il comando del capitano di fregata Erich Bey, nei fiordi antistanti il porto norvegese di Narvik.\nLo scontro venne combattuto appena tre giorni dopo la prima battaglia navale di Narvik e fu in pratica una prosecuzione di questa: gi\u00e0 gravemente danneggiata nella precedente azione, la squadra di cacciatorpediniere tedeschi, a corto di rifornimenti ed isolata dalla Germania, venne attaccata da forze britanniche preponderanti; dopo un'accesa battaglia negli stretti spazi dell'Ofotfjord (il fiordo che conduce a Narvik), tutte le unit\u00e0 tedesche vennero eliminate dalle navi del viceammiraglio Whitworth. Il doppio successo nei due scontri navali fece da presupposto per il successivo invio di un contingente anglo-franco-polacco di truppe terrestri in appoggio agli alleati norvegesi, intenti a riconquistare lo strategico porto di Narvik dagli occupanti tedeschi.\nAntefatti.\nLa mattina del 9 aprile 1940, i 10 cacciatorpediniere del \"Marinegruppe 1\" del commodoro Friedrich Bonte, carichi ognuno di 200 soldati del \"Gebirgsj\u00e4gerregiment 139\" (\"139\u00ba Reggimento fanteria da montagna\") del generale Eduard Dietl, entrarono non visti nell'Ofotfjord, diretti verso il porto di Narvik. L'occupazione della citt\u00e0 costituiva uno dei cardini dell'operazione \"Weser\u00fcbung\", il piano d'invasione tedesco di Danimarca e Norvegia; Narvik rappresentava un obiettivo di importanza strategica per la Germania: quasi il 70% del ferro di cui necessitava l'industria tedesca proveniva infatti dai minerali ferrosi estratti nelle miniere di Kiruna e G\u00e4llivare, nella neutrale Svezia, che nei mesi invernali arrivavano in Germania per tramite del porto norvegese di Narvik. Se questa importante via di rifornimento fosse stata interrotta, lo sforzo bellico tedesco ne avrebbe risentito pesantemente.\nL'azione dei tedeschi colse di sorpresa i difensori norvegesi: due vecchie corazzate costiere, la \"Eidsvold\" e la \"Norge\", cercarono di opporsi alle navi tedesche, ma vennero rapidamente silurate dalle unit\u00e0 di Bonte; subito dopo, i fanti da montagna di Dietl sbarcarono e si assicurarono rapidamente il porto di Narvik, senza incontrare opposizione. L'operazione era stata un successo, ma le navi di Bonte necessitavano ora di un immediato rifornimento di carburante, visto che dopo il lungo viaggio i serbatoi erano quasi a secco; solo una delle petroliere recanti il carburante per il viaggio di ritorno del \"Marinegruppe 1\" era giunta incolume a Narvik, rendendo le operazioni di rifornimento pi\u00f9 lunghe del previsto.\nLa reazione della \"Royal Navy\" fu immediata, ma giunse troppo tardi: l'Ammiragliato britannico mise subito in allarme la \"Home Fleet\" dell'ammiraglio Charles Forbes, ma questi si trovava comunque troppo lontano per poter intercettare i gruppi navali tedeschi diretti in Norvegia. Le uniche unit\u00e0 disponibili per una reazione immediata erano, al largo di Bod\u00f8, gli otto cacciatorpediniere del capitano Bernard Warburton-Lee, appoggiati da lontano dall'incrociatore da battaglia HMS \"Renown\" del viceammiraglio William Whitworth con due cacciatorpediniere di scorta: i cacciatorpediniere britannici erano impegnate nelle fasi preliminari dell'operazione \"Wilfred\", il piano, fortemente voluto dal Primo Lord dell'Ammiragliato Winston Churchill, volto a stendere campi di mine nelle acque territoriali norvegesi per impedirne il transito ai mercantili tedeschi. Whitworth ricevette l'ordine di riunirsi con i cacciatorpediniere di Warburton-Lee per difendere gli approdi al fiordo di Narvik, ma le violente burrasche di neve ritardarono i movimenti delle unit\u00e0 britanniche, consentendo alle navi di Bonte di batterle sul tempo.\nSolo alle 04.37 del 9 aprile le navi della squadra di Whitworth giunsero finalmente al largo della costa norvegese; qui le unit\u00e0 britanniche si imbatterono nelle due navi da battaglia tedesche \"Scharnhorst\" e \"Gneisenau\", che avrevano accompagnato le unit\u00e0 di Bonte fino a Narvik. Ne segu\u00ec un intenso scontro a fuoco con la \"Renown\", interrotto verso le 7:15 quando le due unit\u00e0 tedesche ruppero il contatto e fuggirono verso nord-ovest; Whitworth tent\u00f2 di inseguirle, ma la \"Renown\" si dimostr\u00f2 troppo lenta. Rientrando verso la costa norvegese, intorno alle 12:00 il viceammiraglio venne informato dall'Ammiragliato che una nave tedesca era arrivata a Narvik ed aveva sbarcato un piccolo contingente; al capitano Warburton-Lee venne quindi ordinato di andare a Narvik con i suoi cacciatorpediniere e di catturare la nave: Whitworth si offr\u00ec di accompagnarlo, ma l'Ammiragliato rispose negativamente, non volendo rischiare la \"Renown\" negli stretti spazi del fiordo.\nLa mattina del 10 aprile, sfruttando la copertura di una tormenta di neve, le navi di Warburton-Lee si infiltrarono non viste nell'Ofotfjord, lanciando un attacco a sorpresa contro le unit\u00e0 tedesche ancorate nel porto: due cacciatorpediniere vennero affondati (uno con a bordo il commodoro Bonte, che mor\u00ec nell'affondamento) e tre gravemente danneggiati in un rapido scambio di colpi. Mentre si dirigeva verso il mare aperto, la squadra di Warburton-Lee venne per\u00f2 attaccata dalle restanti navi tedesche: due cacciatorpediniere britannici vennero affondati (tra cui l'ammiraglia di Warburton-Lee, che spir\u00f2 a causa delle ferite riportate) ed un terzo gravemente danneggiato. Sebbene costosa sul piano materiale, l'azione dei cacciatorpediniere britannici si dimostr\u00f2 determinante nel bloccare definitivamente le unit\u00e0 tedesche nel fiordo di Narvik: anche se tre dei cacciatorpediniere del \"Marinegruppe 1\" fossero ancora efficienti, tutti gli altri necessitavano di almeno due giorni per essere rimessi in condizione di riprendere il mare.\nNonostante l'ampio dispiegamento di mezzi, la \"Home Fleet\" dell'ammiraglio Forbes non era riuscita ad intercettare nessuno dei sei gruppi navali tedeschi, che furono tutti in grado di portare a termine le loro missioni; solo a Narvik, grazie all'azione di Warburton-Lee, i britannici avevano ottenuto un successo, seppur parziale. Ben conscio di questo, Forbes inizi\u00f2 quasi subito ad inviare consistenti rinforzi a Whitworth: gi\u00e0 la mattina di quello stesso 10 aprile l'incrociatore leggero e quattro cacciatorpediniere si unirono alla squadra di Whitworth, seguiti poco dopo dall'incrociatore da battaglia e da altri cacciatorpediniere. Whitworth, ben intenzionato a non lasciarsi sfuggire nessuna nave tedesca, dispieg\u00f2 subito le sue unit\u00e0 per pattugliare gli approdi al fiordo di Narvik. Venne anche affondata la nave da trasporto tedesca \"Rauenfels\", carica di munizioni da 130\u00a0mm delle quali la flottiglia tedesca era disperatamente a corto.\nDopo la morte di Bonte, il comando del \"Marinegruppe 1\" pass\u00f2 al capitano di fregata Erich Bey, comandante del cacciatorpediniere \"Wolfgang Zenker\"; gi\u00e0 la sera stessa del 10 aprile Bey tent\u00f2 con due cacciatorpediniere di forzare l'uscita dall'Ofotfjord, ma la sorveglianza delle unit\u00e0 britanniche lo obblig\u00f2 a tornare indietro, senza essere intercettato. Le due navi con le quali venne tentata la sortita erano le uniche al momento efficienti, ma ad esse la sera dell'11 aprile si affiancarono altre due che avevano completato le riparazioni. Whitworth aveva intenzione di rientrare nel fiordo di Narvik gi\u00e0 la mattina dell'11 aprile, ma la notte prima, durante un pattugliamento davanti Bod\u00f8, la \"Penelope\" urt\u00f2 il basso fondale procurandosi gravi danni allo scafo, e dovette rientrare in Gran Bretagna per le riparazioni. La mattina del 12 aprile l'ammiraglio Forbes giunse al largo di Narvik con la corazzata e la portaerei ; poco dopo il suo arrivo, la \"Furious\" lanci\u00f2 nove aerosiluranti Fairey Swordfish contro le navi tedesche ancorate a Narvik: gli aerei affondarono alcuni piccoli pattugliatori norvegesi catturati dai tedeschi, ma nessun colpo venne messo a segno sui cacciatorpediniere di Bey, che abbatterono due aerei. Whitworth pianific\u00f2 quindi di lanciare il suo attacco per la mattina successiva; poich\u00e9 l'ammiraglio Forbes era riluttante ad impiegare i due incrociatori da battaglia nello stretto fiordo, Whitworth si trasfer\u00ec sulla \"Warspite\" (necessaria, nelle intenzioni del comandante britannico, per avere ragione delle batterie costiere norvegesi che si ritenevano ora in mano ai tedeschi), intenzionato ad entrare nell'Ofotfjord con la pesante corazzata ed un'abbondante scorta di cacciatorpediniere.\nLa battaglia.\nConsapevole del concentramento di navi britanniche al largo di Narvik, Bey aveva preparato le sue unit\u00e0 per l'imminente scontro: il cacciatorpediniere \"Diether von Roeder\", rimasto immobilizzato nel precedente attacco, venne ancorato al Post Pier (il molo principale del porto) per fungere da batteria galleggiante; la \"Erich Koellner\" era parimenti immobilizzata per aver urtato il fondale nella notte tra l'11 ed il 12 aprile dirigendosi verso il Ballangenfjord dove doveva appostarsi; con i locali caldaie n. 2 e 3, il deposito siluri e la sala radio allagati, venne invece dislocata all'imboccatura dell'Ofotfjord, in un'insenatura laterale. Le altre sei unit\u00e0 erano pi\u00f9 o meno tutte in grado di combattere, anche se carenti di munizioni e carburante; Bey inoltre poteva disporre di due U-Boot, l'U-51 e l'U-64, i quali per\u00f2 accusavano diversi problemi con i loro siluri, che sovente esplodevano troppo presto o non esplodevano affatto.\nAlle 08.30 del 13 aprile, le unit\u00e0 di Whitworth iniziano ad inoltrarsi nel fiordo di Narvik, muovendosi cautamente per paura di eventuali campi di mine disposti dai tedeschi; le unit\u00e0 britanniche vennero avvistate dalle vedette tedesche intorno alle 10:10, e Bey ordin\u00f2 subito alle sue unit\u00e0 di mollare gli ormeggi e di portarsi verso il nemico. Per individuare le unit\u00e0 nemiche, Whitworth fece lanciare l'idrovolante da ricognizione di cui era dotata la \"Warspite\"; lo Swordfish del sergente pilota F. C. Rice individu\u00f2 subito l'immobile \"Erich Koellner\", e ne segnal\u00f2 la posizione alla \"Warspite\". Mentre sorvolava l'Herjangsfjord, a nord del fiordo principale, l'aereo di Rice avvist\u00f2 il sommergibile U-64, riemerso per ricaricare le batterie, e lo attacc\u00f2 subito con le bombe antisommergibile di cui era dotato: una di esse colp\u00ec in pieno il battello, che affond\u00f2 in trenta secondi con la perdita di otto uomini dell'equipaggio. L'aereo venne colpito a sua volta ma senza riportare danni gravi.\nQuattro cacciatorpediniere classe Tribal britannici (, , e ) si avvicinarono alla immobile \"Koellner\", gi\u00e0 individuata dall'idrovolante di Rice, e la colpirono con una serie di bordate sparate a distanza ravvicinata, riducendola ad un relitto anche se questa riusc\u00ec a lanciare i suoi due ultimi siluri (i restanti erano stati trasferiti su due altre navi ancora efficienti, Z11 e Z2) prima di venir colpita nel locale caldaie n.1 e in una sala turbine, oltre a perdere la prua a causa di un siluro; poco dopo, la \"Warspite\" le diede il colpo di grazia con i suoi grossi calibri. Con le quattro unit\u00e0 della classe Tribal a fare da avanguardia, la squadra britannica si avvicin\u00f2 al tratto centrale dell'Ofotfjord intorno alle 13:30; qui le unit\u00e0 britanniche vennero attaccate dai sei cacciatorpediniere di Bey, dando inizio ad un confuso e serrato scontro in movimento; non avendo trovato batterie costiere contro cui dirigere i suoi grossi calibri, la \"Warspite\" intervenne pesantemente nello scontro tra cacciatorpediniere, e dopo un'ora di duro combattimento le unit\u00e0 tedesche, gravemente a corto di munizioni, si ritirarono verso est. I cacciatorpediniere britannici si avvicinano quindi al porto, dove trovano la via sbarrata dalla \"Erich Giese\", che riusc\u00ec a piazzare sei colpi sulla \"Punjabi\", provocando danni e 14 morti tra l'equipaggio; ben presto per\u00f2 la nave venne attaccata dalla \"Bedouin\" e dai grossi calibri della \"Warspite\", e ridotta ad un relitto fumante. Liberato l'ingresso, la \"Cossack\" penetr\u00f2 nel porto di Narvik, solo per venire accolta dalle cannonate della immobile \"Diether von Roeder\", ricevendo sette colpi in due minuti dei quali due da 203\u00a0mm dalle batterie costiere; i danni ad una tubatura del vapore nella sala motori n. 2 tolsero il controllo del timone e la nave and\u00f2 ad arenarsi nei pressi di Ankenes dopo aver subito nove morti e ventun feriti; martellata dalle cannonate della \"Warspite\", la \"Diether von Roeder\" venne fatta saltare in aria dal suo stesso equipaggio poco prima che una squadra da sbarco della cercasse di catturarla. Nel frattempo la \"Cossack\" arenata rispose al fuoco di un cannone da campagna posizionato dietro Narvik, e la \"Kimberley\" tent\u00f2 di rimorchiarla fuori, ma senza esito; la nave poi venne raggiunta da due cugini del posto che informarono il comandante che i tedeschi avevano abbandonato le navi, e portarono anche in dono una bandiera tedesca tolta da una di esse, che fin\u00ec esposta allo Imperial War Museum.\nAlle 13:50 i cacciatorpediniere tedeschi a corto di munizioni ricevettero l'ordine di ritirata; il cacciatorpediniere \"Punjabi\" venne messo temporaneamente fuori combattimento da un colpo che ruppe una tubatura di vapore; dieci aerei della portaerei \"Furious\" che stazionava al largo arrivarono per attaccare le navi tedesche approfittando di una schiarita nelle condizioni meteo, ma non misero a segno colpi, mentre due di essi vennero abbattuti. La \"Hermann K\u00fcnne\", ancora intatta ma completamente priva di munizioni, si stacc\u00f2 dalla formazione e venne deliberatamente fatta incagliare nelle scogliere dell'Herjangsfjord, in modo che l'equipaggio potesse mettersi in salvo; il relitto immobile venne poi colpito da siluri lanciati dal cacciatorpediniere \"Eskimo\". Gli altri quattro cacciatorpediniere si diressero invece verso il fondo del Rombaksfjord, il tratto finale del fiordo di Narvik. Protette da una cortina fumogena, la \"Wolfgang Zenker\", la \"Bernd von Arnim\" e la \"Hans L\u00fcdemann\" andarono ad incagliarsi sul fondo del fiordo e furono fatte saltare dagli equipaggi, mentre la \"Georg Thiele\" ne difendeva l'imboccatura; con i suoi ultimi due siluri, la nave attese che le unit\u00e0 britanniche si avvicinassero, per poi lanciare contro il cacciatorpediniere \"Eskimo\": uno dei siluri esplose contro le rocce, ma il secondo asport\u00f2 di netto la prua del cacciatorpediniere britannico, che tuttavia riusc\u00ec ad allontanarsi. Esaurite le munizioni, la \"Thiele\" fu fatta arenare e venne abbandonata dall'equipaggio.\nConseguenze.\nLa vittoria ottenuta da Whitworth fu netta e schiacciante: tutte le unit\u00e0 tedesche presenti nell'Ofotfjord vennero affondate, ad eccezione del sommergibile U-51 che, infiltrandosi tra le maglie del blocco Alleato, riusc\u00ec a rientrare in Germania. L'azione complet\u00f2 il precedente successo ottenuto da Warburton-Lee, consentendo agli Alleati di guadagnare la supremazia in mare nella Norvegia settentrionale, ed isolando le truppe di Dietl dalla Germania e dal resto delle forze tedesche sbarcate in territorio norvegese. Il successo delle operazioni navali poteva fungere da prologo per uno sbarco di truppe terrestri nella citt\u00e0; Whitworth consider\u00f2 questa opportunit\u00e0 gi\u00e0 dopo la conclusione della battaglia, impiegando i reparti di \"Royal Marines\" imbarcati sulla \"Warspite\", ma intorno alle 18:00 la \"Luftwaffe\" comp\u00ec alcune incursioni sulle navi della squadra, ed il viceammiraglio decise di portare la corazzata ed il grosso dei cacciatorpediniere fuori dal fiordo.\nLe navi danneggiate rientrarono dopo le riparazioni in Inghilterra; la \"Cossack\" che teneva il mare a fatica dovette recarsi a Skelfjord nelle isole Lofoten, dove venne rappezzata con piastre di ferro prelevate da una nave abbandonata, e rientr\u00f2 faticosamente dopo tre settimane di lavori.\nUn progetto per l'invio di truppe terrestri a Narvik in caso di invasione tedesca della Norvegia era gi\u00e0 stato elaborato durante la stesura di \"Wilfred\", ma il grosso delle truppe previste per esso era stato poi mandato in Francia ad unirsi alla \"British Expeditionary Force\"; in Gran Bretagna erano disponibili per un'azione immediata solo tre brigate di fanteria, due delle quali partirono subito alla volta di Narvik. Il 14 aprile giunse nell'area l'ammiraglio William Boyle, 12\u00ba Conte di Cork and Orrery, inviato da Churchill ad assumere il comando delle operazioni contro Narvik; quello stesso giorno Whitworth comunic\u00f2 all'Ammiragliato che i tedeschi a Narvik sembravano disorganizzati e demoralizzati, e che un'azione immediata poteva portare alla riconquista della citt\u00e0 anche impiegando un ridotto contingente di truppe. Il comando britannico dispose quindi di inviare a Narvik la sola 24\u00aa Brigata di fanteria, dirottando la 146\u00aa Brigata (e successivamente la 148\u00aa Brigata, in partenza dalla Gran Bretagna) a Namsos, in appoggio alle truppe norvegesi impegnate contro il contingente tedesco sbarcato a Trondheim.\nLe truppe britanniche sbarcarono ad Harstad il 15 aprile, ma i dissidi tra Boyle, favorevole ad un attacco immediato, ed il comandante delle truppe terrestri generale Pierse Mackesy, che optava invece per un approccio pi\u00f9 cauto ed indiretto, ritardarono l'inizio delle operazioni. Solo il 24 aprile le unit\u00e0 britanniche ritornarono nell'Ofotfjord per bombardare le posizioni tenute dai tedeschi; nonostante un piccolo contingente britannico fosse stato sbarcato con successo in un tratto di costa non difeso, Boyle si rese conto che un attacco nella neve alta contro le posizioni trincerate dei tedeschi si sarebbe probabilmente trasformato in un disastro, e fece ritirare le truppe ad Harstad. Vista l'esiguit\u00e0 del contingente britannico, ogni ulteriore operazione venne sospesa fino all'arrivo dei promessi rinforzi francesi; il lasso di tempo cos\u00ec guadagnato dai tedeschi consent\u00ec loro di organizzare meglio le improvvisate difese della citt\u00e0, e solo il 28 maggio le truppe Alleate poterono riprendere Narvik, ormai troppo tardi per avere influenza sull'andamento della campagna."}
{"id": "3445725", "revid": "729019", "url": "https://it.wikipedia.org/wiki?curid=3445725", "title": "Royal Aircraft Factory S.E.4", "text": "Il Royal Aircraft Factory S.E.4 (Scout Experimental) era un monomotore da ricognizione biplano, una tipologia di velivolo definito nel suo paese d'origine come scout, sviluppato dall'azienda britannica Royal Aircraft Factory e prodotto dal Royal Aircraft Establishment negli anni dieci del XX secolo.\nRealizzato in un unico esemplare, venne utilizzato dal Royal Flying Corps, l'aeronautica militare britannica, durante le fasi iniziali della prima guerra mondiale venendo velocemente sostituito da modelli pi\u00f9 efficienti.\nTecnica.\nL'S.E.4 era un velivolo dall'impostazione per l'epoca classica: monomotore monoposto con velatura biplana e carrello fisso.\nLa fusoliera era caratterizzata dalla presenza di un abitacolo destinato al pilota che aveva anche il ruolo di osservatore. Posteriormente terminava in un impennaggio classico monoderiva.\nLa configurazione alare era biplana, con l'ala inferiore, posizionata bassa sulla fusoliera, leggermente spostata verso coda rispetto alla superiore, posizionata alta a parasole, collegate tra loro da una doppia coppia di montanti per lato integrati da tiranti in cavetto in acciaio.\nIl carrello d'atterraggio era un semplice biciclo anteriore fisso, equipaggiato con ruote di grande diametro, integrato posteriormente da un pattino d'appoggio ammortizzato.\nLa propulsione era affidata ad un motore Gnome 14 Lambda-Lambda, un rotativo a 14 cilindri doppia stella raffreddato ad aria in grado di erogare una potenza pari a 160 hp (119 kW), posizionato all'apice anteriore della fusoliera ed abbinato ad un'elica quadripala a passo fisso."}
{"id": "3445737", "revid": "62004", "url": "https://it.wikipedia.org/wiki?curid=3445737", "title": "7-Eleven-Wamasch", "text": ""}
{"id": "3445741", "revid": "484362", "url": "https://it.wikipedia.org/wiki?curid=3445741", "title": "Alfa Lum-STM", "text": ""}
{"id": "3445749", "revid": "6923", "url": "https://it.wikipedia.org/wiki?curid=3445749", "title": "Crepidinae", "text": "Crepidinae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Cichorioideae, trib\u00f9 Cichorieae).\nEtimologia.\nIl nome di questa sottotrib\u00f9 deriva da un suo genere (\"Crepis\" ) la cui etimologia non \u00e8 molto chiara. In latino \"Cr\u00e8p\u00ecs\" significa pantofola, sandalo e i frutti di alcune specie di questo genere sono strozzati nella parte mediana ricordando cos\u00ec (molto vagamente) questo tipo di calzare. Inoltre lo stesso vocabolo (\"krepis\") nell'antica Grecia indicava il legno di Sandalo e anche una pianta non identificata descritta da Teofrasto. Non \u00e8 chiaro quindi, perch\u00e9 S\u00e9bastien Vaillant (botanico francese, 1669 - 1722) abbia scelto proprio questo nome per indicare il genere della presente specie.\nIl nome scientifico \u00e8 stato definito per la prima volta dai botanici Barth\u00e9lemy Charles Joseph Dumortier (Tournai, 3 aprile 1797 \u2013 9 giugno 1878), botanico, naturalista e politico belga e Alexandre Henri Gabriel de Cassini (1781 \u2013 1832), botanico e naturalista francese, nella pubblicazione \"Florula belgica, opera majoris prodromus. - 60.1827\" del 1827.\nDescrizione.\nLe specie di questa sottotrib\u00f9 sono piante annuali, bienni e perenni non molto alte con una radice di tipo fittonante con un abbondante latice amaro. Occasionalmente possono avere un habitus di tipo arbustivo (\"Crepidiastrum\"). Gli scapi fiorali sono cavi e afilli; possono originare direttamente dal rizoma. In alcuni generi i fusti sono ramificati.\nLe foglie formano delle rosette radicali con lamine intere o dentate oppure roncinato-pennatofide; lungo il caule sono disposte in modo alterno e spesso sono abbraccianti il caule stesso.\nL'infiorescenza \u00e8 composta da uno o pi\u00f9 capolini terminali e solitari. I capolini, solamente di tipo ligulifloro, sono formati da un involucro composto da brattee (o squame) all'interno delle quali un ricettacolo fa da base ai fiori ligulati. L'involucro ha una forma da campanulata a oblunga ed \u00e8 formato da una-due serie di brattee; in alcuni casi alla base \u00e8 legnoso. Solitamente le due serie di brattee non sono uguali: la serie interna \u00e8 eretta, mentre quella esterna \u00e8 patente; in alcuni generi (\"Acanthocephalus\") le brattee sono connate alla base. Il ricettacolo \u00e8 piano e nudo (senza pagliette a protezione della base dei fiori).\nI fiori (fino a 300 unit\u00e0), tutti ligulati, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono ermafroditi e zigomorfi.\nFormula fiorale: per queste piante viene indicata la seguente formula fiorale:\nCalice: i sepali del calice sono ridotti ad una coroncina di squame.\nCorolla: la corolla \u00e8 gialla o aranciata (o anche rosea o rossa) e termina con almeno 5 denti apicali.\nAndroceo: gli stami sono 5 con filamenti liberi e distinti, mentre le antere sono saldate in un manicotto (o tubo) circondante lo stilo. Le antere alla base sono prive di codette.\nGineceo: lo stilo \u00e8 filiforme, mentre gli stigmi dello stilo sono due divergenti e ricurvi. L'ovario \u00e8 infero uniloculare formato da 2 carpelli. Lo stilo \u00e8 pubescente nella parte alta-interna; la superficie stigmatica \u00e8 interna.\nI frutti sono degli acheni con pappo. Gli acheni sono rostrati (con becco) e costati, sono glabri ed hanno delle forme da rotonde a fusiformi o obovoidi (raramente sono compressi); la superficie pu\u00f2 essere tubercolata. In alcune specie gli acheni sono dimorfici (\"Garhadiolus\"): quelli esterni sono incurvati con forme subulate e sono parzialmente racchiusi nelle brattee dell'involucro persistente, quelli pi\u00f9 interni sono incurvati con un becco, sono caduchi e apicalmente sono provvisti di una coroncina di squame oppure hanno un pappo formato da setole. Il pappo \u00e8 setoloso (setole scabre/barbate) o anche nullo in alcuni generi.\nDistribuzione e habitat.\nLa sottotrib\u00f9 \u00e8 distribuita in quasi tutti i continenti (cosmopolita): soprattutto Europa, Africa, Asia e Nord America.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Cichorioideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Cichorieae \u00e8 una delle 7 trib\u00f9 della sottofamiglia. La trib\u00f9 Cichorieae a sua volta \u00e8 suddivisa in 11 sottotrib\u00f9 (Crepidinae \u00e8 una di queste). \nIl numero cromosomico delle specie della sottotrib\u00f9 \u00e8: 2n = 6 - 16. Sono presenti specie triploidi (\"Ixeris\"), tetraploidi (\"Crepis\"), esaploidi (\"Acanthocephalus\") e octoploidi (\"Crepis\") oltre a quelle diploidi.\nComposizione della sottotrib\u00f9.\nQuesto gruppo comprende 26 generi e circa 360 specie (a parte il genere \"Taraxacum\" con circa 1600 specie apomittiche).\nFilogenesi.\nInizialmente le Crepidinae (sempre all'interno della trib\u00f9 delle Cichorieae) erano costituite dai generi con pappo setoloso (e non piumoso); in seguito a studi di tipo filogenetico questo criterio tassonomico \u00e8 stato in parte superato e attualmente la sottotrib\u00f9 considerata monofiletica \u00e8 organizzata in due grandi sub-cladi. Il primo \u00e8 prevalentemente asiatico con due gruppi \u201csister\u201d: (1) \"Heteracia\", \"Heteroderis\", \"Lagoseriopsis\" e \"Garhadiolus\"; (2) \"Syncalathium\", \"Hololeion\", \"Nabalus\" e \"Soroseris\". Mentre il secondo sub-clade \u00e8 pi\u00f9 eurasiatico e comprende i generi pi\u00f9 importanti come \"Crepis\" e \"Taraxacum\" anche questi posizionati in due gruppi sister diversi (vedi un possibile cladogramma per questo gruppo). \nLa circoscrizione della sottotrib\u00f9 come \u00e8 descritta attualmente \u00e8 stata completata molto recentemente ma rimangono ancora delle incertezze. Solo alcuni anni fa diversi suoi generi erano inclusi in altri gruppi. Il genere \"Askellia\", che in precedenza era descritto come una sezione di \"Crepis\" (\"Crepis\" sect. \"Ixeridopsis\"), \u00e8 stato incluso nel gruppo in base ad analisi molecolari di tipo filogenetico (2008), ma la posizione sistematica nella sottotrib\u00f9 rimane ancora incerta (vedi la posizione attualmente proposta di questo genere nel cladogramma). Recentemente \u00e8 stato dimostrato che \"Askellia\" potrebbe far parte di un clade ben supportato insieme ai generi \"Ixeridium\", \"Ixseris\" e \"Taraxacum\" ed essere \u201cgruppo fratello\u201d di un sub-clade comprendente \"Ixeris\" e \"Ixeridium\". Le specie del genere \"Faberia\" in precedenza alcuni Autori le avevano descritte all'interno del genere \"Prenanthes\" (sottotrib\u00f9 Hypochaeridinae). In realt\u00e0 alcune specie di un ramo basale di \"Faberia\" mostrano delle affinit\u00e0 con il gruppo delle Lactucinae. Anche il genere \"Garhadiolus\" tradizionalmente era descritto nella sottotrib\u00f9 Hypochaeridinae, mentre \"Hololeion\" era descritto della sottotrib\u00f9 Hieraciinae. In particolare il genere \"Hololeion\" attualmente comprende delle specie trattate in passato nei generi \"Youngia\", \"Babcockia\" (sinonimo del genere \"Sonchus\" - sottotrib\u00f9 Hyoseridinae) e \"Stebbinsia\" (sinonimo del genere \"Soroseris\"). Il genere \"Syncalathium\" in precedenza era descritto nella sottotrib\u00f9 Lactucinae.\nSono necessari ancora ulteriori studi in quanto non tutti i generi sono stati risolti in modo chiaro e definitivo: il genere \"Crepis\" ad esempio \u00e8 uno di questi, un altro genere controverso \u00e8 \"Lagoseris\". Altri generi la cui posizione tassonomica \u00e8 ancora dubbia sono: \"Crepidifolium\", \"Sonchella\" e \"Tibetoseris\"."}
{"id": "3445752", "revid": "62004", "url": "https://it.wikipedia.org/wiki?curid=3445752", "title": "TVM-Van Schilt", "text": ""}
{"id": "3445755", "revid": "484362", "url": "https://it.wikipedia.org/wiki?curid=3445755", "title": "Lithornithiformes", "text": "Lithornithiformes \u00e8 un ordine estinto dei primi uccelli paleognati. I Lithornitiformi sono conosciuti dai resti fossili risalenti all'alto Paleocene fino al medio Eocene di Nord America ed Europa. Oggi sono tutti estinti. \nI lithornitidi possedevano becchi lunghi e affusolati per scandagliare. Somigliavano molto al moderno tinamino. I membri pi\u00f9 piccoli del genere \"Lithornis\" e \"Pseudocrypturus cercanaxius\" erano ottimi volatili, ma il pesante ordine dei \"Paracathartes\" era probabilmente un volatore occasionale. Gli artigli erano pi\u00f9 ricurvi che nel tinamo e presumibilmente consentivano una migliore presa sugli alberi.\nL'Ordine venne classificato dal Dr. Peter Houde nel 1988. Include 3 generi:\nEsistono 8 specie note che rientrano in questi generi.\n\"Promusophaga\" (Tom Harrisson &amp; Walker, 1977) potrebbe appartenere ai lithornithiformes.\nI lithornitidi possedevano un cranio \"rincocinetico\" con ossa poco suturate, un pigostilo(ossa della coda) fuso debolmente e uno spleniale. Possedevano uno sterno carenato molto sviluppato."}
{"id": "3445760", "revid": "484362", "url": "https://it.wikipedia.org/wiki?curid=3445760", "title": "Alfa Lum-BFB Bruciatori", "text": ""}
{"id": "3445763", "revid": "62004", "url": "https://it.wikipedia.org/wiki?curid=3445763", "title": "Diana-Colnago-Animex", "text": ""}
{"id": "3445776", "revid": "599013", "url": "https://it.wikipedia.org/wiki?curid=3445776", "title": "Brian Oldfield", "text": "Biografia.\nDopo aver partecipato alle Olimpiadi di , concludendo sesto, decise di intraprendere la carriera professionistica firmando un contratto con la \"International Track Association\".\nDurante questi anni lanci\u00f2 varie volte oltre il record del mondo raggiungendo, il 10 maggio 1975, la misura di 22,86 metri (tuttora la quinta prestazione all-time) quando il primato mondiale era detenuto da Al Feuerbach con 21,82 metri. I suoi risultati non vennero per\u00f2 omologati come record a causa della sua condizione di professionista.\nNel 1978 concluse settimo ai \"World's Strongest Man\".\nDal 1980 decise di abbandonare il mondo del professionismo e, nel 1984, a 38 anni, stabil\u00ec il nuovo record nazionale statunitense a 22,19 metri.\nDecise di ritirarsi dalle competizioni al termine della stagione 1988.\nVita privata.\nDurante la carriera accumul\u00f2 lesioni su lesioni usando anche gli steroidi anabolizzanti pur di proseguire a gareggiare.\nDopo aver subito 16 interventi chirurgici, rimase quasi completamente paralizzato.\nVisse i suoi ultimi anni in un piccolo condominio a Elgin mantenendosi attraverso gli assegni di invalidit\u00e0 e i buoni pasto."}
{"id": "3445784", "revid": "1305772", "url": "https://it.wikipedia.org/wiki?curid=3445784", "title": "Varese (cannoniera 1866)", "text": "La Varese \u00e8 stata una cannoniera corazzata della Regia Marina.\nStoria.\nCostruita tra il 1864 ed il 1866 nei cantieri Forges et Chantiers de la M\u00e9diterran\u00e9e di La Seyne-sur-Mer e costata 1.700.000 lire dell\u2019epoca, la \"Varese\" fu consegnata alla Regia Marina piuttosto in ritardo sui tempi previsti. Nel maggio 1866, infatti, nell'imminenza dello scoppio della terza guerra d'indipendenza, la cannoniera era ancora in bacino a Tolone: per evitare che la nave, con lo scoppio del conflitto, fosse sequestrata dalle autorit\u00e0 francesi, il comandante della \"Varese\", capitano di fregata Luigi Fincati, dovette lasciare il porto francese prima del termine dell'allestimento. La nave fu condotta a Napoli, dove i lavori ebbero termine.\nNonostante si trattasse di una unit\u00e0 nuova, la cannoniera presentava alcuni seri problemi: la velocit\u00e0 massima era di soli sei nodi (contro gli otto-dieci di progetto), la corazzatura copriva solo un quarto dello scafo, inoltre la polvere da sparo ed i proiettili erano trasportati dai depositi al ponte di batteria attraverso una sezione non protetta dello scafo. Molto scarso anche l'armamento, composto da solo quattro cannoni da 200 mm in cannoniere che consentivano un ampio campo di tiro, pi\u00f9 un cannone da 120 mm in caccia e due pezzi da sbarco da 80 mm. Gi\u00e0 durante le prove fu necessario effettuare delle riparazioni, presso il cantiere di costruzione: sostanzialmente la nave venne accettata dal governo italiano solo perch\u00e9 ormai la guerra appariva prossima.\nUna volta pronta, la cannoniera, nonostante, per il suo lo scarso armamento e la ridotta velocit\u00e0, non fosse un'unit\u00e0 di squadra, venne aggregata all'armata d'operazioni, per partecipare all'ormai prossima terza guerra d'indipendenza.\nEssendo entrata in servizio da poco tempo, e trovandosi ancora nel periodo di garanzia, la \"Varese\", nel maggio-giugno 1866, aveva ancora personale di macchina francese. Il mattino del 21 giugno 1866 la cannoniera, che era rimasta a Taranto fino a quel momento, lasci\u00f2 il porto pugliese alla volta di Ancona, dove giunse quattro giorni pi\u00f9 tardi, nel pomeriggio del 25. Nel porto marchigiano le navi si rifornirono di carbone, poi, all'alba del 26 giugno, l'avviso a ruote \"Esploratore\" avvist\u00f2 una formazione navale austro-ungarica (6 navi corazzate, 4 cannoniere ad elica e due avvisi a ruote) e l'ammiraglio Carlo Pellion di Persano, comandante dell'armata, decise di uscire con tutte le navi in grado di partire (9 unit\u00e0 corazzate, pi\u00f9 l\u2019\"Esploratore\" stesso, su cui si era imbarcato Persano) per andare incontro alla squadra avversaria. Dato che i macchinisti francesi non intendevano essere coinvolti in un conflitto tra potenze straniere, sulla \"Varese\" (e sulla gemella \"Palestro\") il personale di macchina dovette essere sbarcato e sostituito con altro proveniente dalla nave ospedale \"Washington\", poi la nave pot\u00e9 partire ed aggregarsi al resto della squadra. Dopo che le due formazioni si furono avvistate a vicenda, il comandante della squadra austro-ungarica, viceammiraglio Wilhelm von Tegetthoff, decise di non dare battaglia, e Persano, viste le precarie condizioni delle nove corazzate che aveva potuto far salpare, non lo insegu\u00ec. Durante la permanenza ad Ancona la cannoniera ricevette quattro cannoni da 160 mm, prelevati in parte da unit\u00e0 in legno della squadra ed in parte dal deposito d'artiglieria di Napoli, in aggiunta alle artiglierie di cui era gi\u00e0 dotata.\nDall'8 al 12 luglio la flotta italiana fu in crociera di guerra nell'Adriatico, senza tuttavia incontrare forze navali nemiche.\nNel primo pomeriggio del 16 luglio l'armata salp\u00f2 da Ancona diretta a Lissa, dove di progettava di sbarcare. La \"Varese\" prese il mare in formazione con le pirofregate corazzate \"Re di Portogallo\" (ammiraglia di Divisione) e \"Regina Maria Pia\" e la pirocorvetta corazzata \"Terribile\": questo gruppo bombard\u00f2 i forti situati sulle colline a ponente di Porto San Giorgio sull'isola di Lissa, ove si progettava di sbarcare, mentre l'altra formazione in cui era stata suddivisa la I Squadra aveva il compito di bombardare dal lato opposto le fortificazioni di Porto San Giorgio. La Varese, in particolare, bombard\u00f2 il forte \u00abWellington\u00bb, sito nei pressi dell'imboccatura di Porto San Giorgio. Il bombardamento, iniziato alle 11.30 del 18 luglio e protrattosi, con anche il concorso della III Squadra, sino al tramonto, ottenne discreti risultati, mettendo fuori uso forte San Giorgio e le batterie Schmidt e torre Bentick. Il 19 luglio, invece, mentre la I Squadra si manteneva al largo come forza di copertura e la II e III Squadra proseguivano i bombardamenti contro Porto San Giorgio, la \"Varese\" e la \"Terribile\" vennero inviate a Porto Comisa, per battere la localit\u00e0 con le proprie artiglierie (principale bersaglio fu la batteria \u00abMagnaremi\u00bb). L'azione prosegu\u00ec anche il giorno seguente: all'alba le due navi aprirono nuovamente il fuoco contro Porto Comisa. \nAlle 7.50 del mattino del 20 luglio, mentre si facevano i preparativi per lo sbarco sull'isola (in quel momento la \"Varese\" e la \"Terribile\" stavano bombardando Porto Comisa, ad una quindicina di chilometri dal resto della flotta), sopraggiunse la squadra navale austroungarica agli ordini del viceammiraglio Wilhelm von Tegetthoff: ebbe cos\u00ec inizio la battaglia di Lissa, conclusasi con una drammatica sconfitta della flotta italiana. Le due unit\u00e0 si sarebbero dovute unire alla III Divisione della I Squadra (ridotta alle sole \"Re di Portogallo\" e \"Regina Maria Pia\", in quanto nemmeno la quinta unit\u00e0, la \"Formidabile\", partecip\u00f2 alla battaglia), ma, nonostante l'arrivo dell'avviso \"Messaggere\" e della pirofregata \"Guiscardo\" con ordini di Persano in questo senso, mentre la flotta italiana si riuniva, il comandante della \"Terribile\", capitano di fregata Leopoldo De Cosa, si dimostr\u00f2 molto riluttante a portare la sua nave al combattimento: solo a fatica il comandante Fincati della \"Varese\" riusc\u00ec ad ottenere l'autorizzazione di separarsi e di portarsi avanti (da notare che, pur essendo pi\u00f9 veloce della \"Varese\", la \"Terribile\" non prese parte alla battaglia). Essendo la nave piuttosto lenta, anche forzando le caldaie essa pot\u00e9 accordarsi alla formazione, diverse centinaia di metri a poppavia della Regina Maria Pia, ultima nave della linea di fila, solo quando il combattimento era cominciato da almeno una ventina di minuti, e non ebbe una parte importante nella battaglia. La \"Varese\" giunse sul luogo dello scontro quasi contemporaneamente alla pirofregata corazzata \"Ancona\", e, a causa del denso fumo che aleggiava su tutta la zona, entr\u00f2 in collisione con essa, riportando alcuni danni tra cui l'asportazione di una piastra corazzata. Dopo una fase di violenti scontri che cost\u00f2 la perdita della pirofregata corazzata \"Re d\u2019Italia\" (il cui affondamento fu salutato da gran parte dell'equipaggio della \"Varese\" al grido di \u00ab\"Viva il Re! Viva l'Italia!\"\u00bb perch\u00e9 la nave venne scambiata per un'unit\u00e0 austro-ungarica, mentre Fincati, accortosi della vera identit\u00e0 della nave affondata, raccomand\u00f2 ai suoi ufficiali di non rivelarlo per non demoralizzare gli uomini) e della \"Palestro\", le otto corazzate rimaste, \"Varese\" compresa, si riunirono sotto il comando del contrammiraglio Giovanni Vacca. Questi, assunto temporaneamente il comando, fece disporre le navi in linea di fila e diresse a bassa velocit\u00e0 verso la flotta nemica, ma ad un certo punto, tuttavia, la \"Principe di Carignano\" invert\u00ec la rotta ed inizi\u00f2 ad allontanarsi dal campo di battaglia, imitata da tutte le altre. Sopraggiunse quindi l\u2019\"Affondatore\", con a bordo l'ammiraglio Carlo Pellion di Persano, comandante dell'armata, che diresse verso la flotta austroungarica ed ordin\u00f2 di attaccare, sottolineando che \u00ab\"ogni bastimento che non combatte non \u00e8 al suo posto\"\u00bb: tuttavia solo la \"Re di Portogallo\" esegu\u00ec tale ordine, rientrando per\u00f2 nei ranghi quando il comandante Augusto Riboty, vedendo che era l'unico ad eseguire tale manovra (Vacca non fece infatti nessuna comunicazione, n\u00e9 di conferma n\u00e9 di smentita), ritenne di essere in errore. La flotta italiana rimase ad incrociare sul posto sino a sera, quando Persano ordin\u00f2 infine di rientrare ad Ancona: la battaglia era finita. Dopo la battaglia le caldaie della \"Varese\" andarono in avaria, obbligandola ad essere presa a rimorchio: lasciata indietro dal resto della squadra, la nave rientr\u00f2 scortata dalla pirofregata a ruote \"Governolo\".\nNel febbraio 1868 la \"Varese\" venne inviata al Pireo, dove giunse l'11 febbraio e rimase per qualche tempo come stazionaria. Successivamente, nel 1869, la nave, agli ordini del comandante Manolesso, fece parte della squadra navale comandata dal Duca d'Aosta, attiva nel Mediterraneo.\nNel settembre 1870, dopo dei lavori di rimodernamento, la \"Varese\" fu tra le unit\u00e0 che effettuarono il blocco navale che costrinse alla resa la citt\u00e0 di Civitavecchia. Negli anni immediatamente successivi la cannoniera fece parte della Squadra Permanente.\nStazionaria a Cagliari, nel giugno 1873 venne inviata a Tunisi, essendo scoppiate delle rivolte in Tunisia, mentre nell'ottobre dello stesso anno, dopo aver svolto, ad inizio settembre, esercitazioni di tiro e sbarco a Siracusa insieme alla pirofregata corazzata \"Messina\" ed alla pirofregata in legno \"Gaeta\", venne sottoposta ad un turno di riparazioni nell'Arsenale di La Spezia. \nSuccessivamente la cannoniera effettu\u00f2 qualche crociera nel Levante. Nel 1877 la \"Varese\" venne aggregata alla squadra navale (pirofregate corazzate \"Palestro\", \"Venezia\" e \"Roma\", ariete corazzato \"Affondatore\") con base a Taranto, da dove venne inviata nel Mediterraneo orientale, dapprima sola a Suda, poi, insieme al resto della squadra, a Salonicco. Rientrata a Taranto, in giugno la nave si spost\u00f2 a Napoli. Dopo un turno di lavori in cantiere, nel dicembre 1878 la cannoniera venne nuovamente inviata nel Levante. \nDisarmata per alcuni lassi di tempo, la corazzata fu dislocata a Venezia con funzioni di nave ospedale nel corso di un'epidemia di colera.\nIl 15 novembre 1879 la \"Varese\", incaricata di raggiungere, insieme alla goletta \"Ischia\", il porto di Assab, e di svolgere in Mar Rosso rilevazioni a scopo scientifico nonch\u00e9 \u201cmostrare la bandiera\u201d nelle zone dove l'Italia pensava di fondare sue colonie, salp\u00f2 da Napoli alla volta di Assab, al comando del capitano di fregata Carlo De Amezaga e con a bordo 236 uomini d'equipaggio e tre passeggeri, tra cui i naturalisti Odoardo Beccari e Giacomo Doria. Giunta a Messina il giorno 17 e fatto rifornimento di carbone, il 22 novembre la corazzata approd\u00f2 a Zante, ove rimase l'8 dicembre, quando venne rimpiazzata dal meno appariscente avviso \"Esploratore\" (sul quale trasbordarono sia il comandante De Amenzaga che i due scienziati), dato che si voleva mascherare il proposito di fondare una nuova colonia. Durante questo lasso di tempo, il 26 novembre, si verific\u00f2 un incidente: la \"Varese\", uscita da Zante verso le due del pomeriggio, in piena bonaccia, and\u00f2 ad incagliarsi su una scogliera sommersa, la cui presenza avrebbe dovuto essere segnalata da un gavitello, che era per\u00f2 stato asportato dal maltempo: nonostante diversi tentativi di disincaglio da parte di navi italiane ed austroungariche, la cannoniera rimase incagliata. Inutile fu anche lo sbarco, ordinato dal comandante De Amezaga, di proiettili, munizioni, cannoni e carbone, per alleggerire la nave. Alcuni giorni dopo giunse sul posto il piroscafo greco \"Omonia\", il cui comandante si accord\u00f2 con De Amezaga e con quello del piroscafo austroungarico \"Aquila Imperiale\" (col quale De Amezaga aveva preso accordo per tentare il disincaglio, al prezzo di 100 lire per ogni tentativo fallito ed 800 in caso di raggiungimento) per tentare un disincaglio con l'impiego contemporaneo dell'\"Omonia\" e dell'\"Aquila Imperiale\". Dopo duri sforzi, che costarono la rottura di due gomene della nave austroungarica, l'\"Omonia\", eseguendo un giro indiretto, riusc\u00ec a disincagliare la \"Varese\", tra le acclamazioni dell'equipaggio italiano e della folla radunatasi sul posto.\nDurante una nuova crociera nel Levante, il 6 marzo 1880, la \"Varese\", in navigazione dal Pireo a Salonicco, fu la prima corazzata (e la pi\u00f9 grande nave sino ad allora) ad attraversare l'Euripe. Successivamente la nave stazion\u00f2 per qualche tempo al Pireo, dov'era tornata il 12 aprile.\nIn seguito l'armamento della cannoniera venne mutato in quattro cannoni da 200 mm, nonch\u00e9 altri di calibro minore. Disarmata a Venezia nel 1881, nel 1885 la \"Varese\" fu assegnata alla squadra navale italiana del Mar Rosso, stazionandovi per circa un anno. Nel maggio 1885, durante la navigazione, la nave, con a bordo il contrammiraglio Noce, tocc\u00f2 Brindisi (20 maggio), Zante (22 maggio), Porto Said (1\u00ba giugno), Suez (5 giugno) e Suakin (14 giugno), da dove prosegu\u00ec alla volta di Massaua.\nNel 1886 la nave torn\u00f2 a Venezia dove fu posta in disarmo, e durante l'anno successivo fu sottoposta a lavori di riparazione nell'Arsenale di Venezia. Assegnata alla riserva di II categoria nel 1889, la cannoniera fu quindi impiegata come nave ospedale sino al maggio del 1891.\nIl 29 maggio 1891 la \"Varese\" venne radiata dai ruoli del Naviglio attivo. Usata negli anni successivi dapprima come nave caserma per gli allievi delle Scuole CREM (nonch\u00e9 come nave scuola) e quindi come chiatta, fu infine demolita tra il 1901 ed il 1902."}
{"id": "3445793", "revid": "484362", "url": "https://it.wikipedia.org/wiki?curid=3445793", "title": "Alpilatte-Olmo-Cierre", "text": ""}
{"id": "3445797", "revid": "125631612", "url": "https://it.wikipedia.org/wiki?curid=3445797", "title": "Maledimiele", "text": "Maledimiele \u00e8 un film del 2010 diretto da Marco Pozzi interpretato da Benedetta Gargari, Gianmarco Tognazzi, Sonia Bergamasco e con l'amichevole partecipazione di Isa Barzizza.\nIl film \u00e8 stato presentato alla 67\u00aa Mostra internazionale d'arte cinematografica di Venezia ricevendo il premio speciale del Fiuggi Family Festival.\nNell'aprile 2011 si \u00e8 classificato al primo posto al Filmspray di Firenze 2011.\nTrama.\nSara \u00e8 una ragazza di quindici anni che si ammala di anoressia nervosa, e inizia cos\u00ec a condurre una sorta di doppia vita di cui si accorgono con difficolt\u00e0 sia i genitori che le amiche del cuore. Un giorno per\u00f2 la ragazza sviene durante una gita scolastica, e il suo segreto viene cos\u00ec alla luce.\nScelta del titolo.\nIl regista ha sostenuto in un'intervista che il titolo del film \u00e8 stato scelto per richiamare la prima fase dell'anoressia (detta \"luna di miele\"), in cui l'ammalata dimagrisce, ma si sente forte. Al tempo stesso, il titolo \u00e8 una citazione all'omonimo brano degli Aftehours.\nColonna sonora.\nIl brano principale della colonna sonora del film \u00e8 intitolata \"L'altra parte di me\" composta e cantata da Chiara Iezzi, del duo Paola &amp; Chiara.\nIl resto delle musiche sono di Claudio Pelissero."}
{"id": "3445800", "revid": "729019", "url": "https://it.wikipedia.org/wiki?curid=3445800", "title": "Kopia", "text": "Kopia era la lancia in uso alle forze di cavalleria pesante della Confederazione Polacco-Lituana, gli Ussari alati di Polonia, durante l'Et\u00e0 Moderna (circa 1574-1705). Rispetto alla normale lancia da giostra in uso ai cavalieri medievali, la \"kopia\" era pi\u00f9 lunga e pi\u00f9 leggera, onde poter essere efficacemente utilizzata contro i quadrati di picchieri degli eserciti rinascimentali.\nCongiuntamente alle ali e forse pi\u00f9 di esse, la \"kopia\" fu caratteristica distintiva degli \"husaria\" polacco-lituani durante tutta la loro storia.\nIn lingua polacca, il vocabolo \"kopia\", genericamente traducibile come \"lancia\" in lingua italiana, indicava, come nel resto dell'Europa Occidentale durante il Medioevo, anche la lancia intesa come unit\u00e0 militare di base per la costituzione dell'esercito regio.\nCostruzione.\nCome le altre lance da giostra del Medioevo europeo, la \"kopia\" aveva un padiglione para-mano, il \"ga\u0142ka\", la cui caratteristica peculiare, distintiva rispetto ai padiglioni delle altre lance, era la forma sferica. L'asta della lancia aveva la ragguardevole lunghezza di oltre 5 metri (addirittura 6,2\u00a0m secondo alcune fonti), e, come la famosa \"sarissa\" dei falangiti di Alessandro Magno, date le sue eccezionali dimensioni, non era ottenuta da un unico pezzo di legno bens\u00ec da due met\u00e0 collegate tra loro. Ricorrendo a tendine, nastro di seta e colla animale, le due parti della \"kopia\" venivano congiunte per poi essere dipinte a colori vivaci onde mascherare l'espediente. La met\u00e0 inferiore della lancia era costituita da legno pieno, mentre la met\u00e0 superiore, dal \"ga\u0142ka\" alla punta, era in legno cavo. La tipologia di legno utilizzato era fragile, pino o abete, e rendeva la \"kopia\", quanto meno la sua met\u00e0 superiore, monouso. La punta dell'arma, in acciaio damasco, era molto pronunciata.\nNonostante le notevoli dimensioni e la massa della punta in metallo temprato, una \"kopia\" di 4,4\u00a0m aveva un peso di circa 2\u00a0kg contro i 2,5\u00a0kg di una picca olandese, dalla lama molto meno pronunciata e pesante, lunga 5 m.\nSotto la punta metallica della \"kopia\" era agganciato un grande pennone in seta o taffet\u00e0 lungo oltre due metri, il \"proporzec\". Come ben testimoniato dalle fonti letterarie ed iconografiche (su tutte, la raffigurazione della processione nuziale di Sigismondo III di Polonia raffigurata sulla \"Pergamena di Stoccolma\") del XVII secolo, questi pennoni erano dipinti a colori accesi, quasi sempre con motivi bi-cromatici: bianco-rosso, bianco-nero, blu-verde.\nDate le notevoli dimensioni, la \"kopia\" veniva trasportata su appositi carri. Durante le parate ed al momento dell'attacco, l\"'husaria\" posizionava l'estremit\u00e0 inferiore della \"kopia\" nella \"tuleja\", una coppa di metallo assicurata alla sella da un lungo cinturone di cuoio. La lunghezza di questi legacci in pelle era tale da consentire al cavaliere di mantenere la lancia inserita nella coppa sia durante la marcia che al momento di brandire l'arma per la carica. Imbrigliata nella \"tuleja\", la \"kopia\" si caricava della forza del cavallo, e non pi\u00f9 del solo cavaliere, al momento dell'impatto con il bersaglio.\nStoria.\nNon \u00e8 esattamente noto quando i polacco-lituani svilupparono il modello della lancia da cavalleria pesante medievale ottenendo la \"kopia\". \u00c8 comunque lecito supporre che, come altre armi distintive degli \"husaria\", sia stata sviluppata durante la grande riforma dell'esercito della Confederazione voluto dal sovrano Stefan Batory nel biennio 1574-1576: fu infatti allora che, per esempio, venne sancita la proibizione per la cavalleria pesante polacca di ricorrere allo scudo e si introdusse l'uso della spada nota come \"szabla\", archetipo dal quale svilupp\u00f2 la sciabola occidentale.\nDurante la seconda met\u00e0 del XVII secolo la \"kopia\" convisse, tra alti e bassi, con la carabina (\"bandolet\" in lingua polacca), quale arma d'elezione della cavalleria confederata.\nLa quasi totalit\u00e0 delle battaglie combattute durante la Rivolta di Chmel'nyc'kij (1648-1657) avevano visto le forze della Confederazione in netto svantaggio numerico rispetto ai cosacco-tartari, costrette quindi ad un approccio sempre difensivo allo scontro: campi fortificati, lenti spostamenti fidando sul \"tabor\" dei carri corazzati, ecc. La risolutiva Battaglia di Berestechko (28-30 giugno 1651), il pi\u00f9 grande conflitto di terra combattuto nel Seicento, dimostr\u00f2 per\u00f2 certamente che la carica alla lancia degli \"husaria\" non era pi\u00f9 adeguata contro il fuoco dei moschettieri o dei cavalleggeri armati di carabina. Gli scontri della Guerra russo-polacca (1654-1667), su tutti l'esempio della vittoria confederata nella Battaglia di Polonka (29 giugno 1660), videro invece i cavalieri alati e le loro \"kopie\" tornare a giocare un ruolo fondamentale nel decidere l'esito degli scontri. Il successo di Giovanni III di Polonia nella Battaglia di Vienna (1683), ottenuto con una massiccia carica alla lancia degli \"husaria\" contro le forze dell'Impero ottomano, fu quasi certamente l'ultimo efficace impiego della \"kopia\" sul campo di battaglia. Gi\u00e0 nel 1689, \"hetman\" Stanis\u0142aw Jan Jab\u0142onowski, comandante dell'ala destra polacca a Vienna, guid\u00f2 contro i tartari degli \"husaria\" armati di carabina invece che di lancia, raccomandando poi, nelle successive campagne, l'equipaggiamento ibrido lancia-carabina ai suoi uomini, onde poter meglio sopperire ai bisogni dello scontro.\nAl volgere del XVII secolo, certamente dopo il 1705, la \"kopia\", pi\u00f9 in generale l'ormai arcaico stile di combattimento degli \"husaria\", cadde definitivamente in disuso. La cavalleria polacca adott\u00f2 la \"kopijka\" lunga 3-3,5 metri, arma certamente gi\u00e0 in uso da secoli agli schermagliatori dell'esercito polacco-lituano, che funse poi da modello per lo sviluppo della lancia da cavalleria in uso agli Ulani ed ai Lancieri del XVIII-XIX secolo.\nUtilizzo.\nLa \"kopia\" era stata concepita per superare la lunghezza della picca da fanteria e vanificare cos\u00ec l'efficacia dei quadrati di picchieri che durante il Rinascimento avevano stroncato la capacit\u00e0 offensiva delle cariche di cavalleria di tipo medievale.\nLa met\u00e0 superiore cava dell'asta alleggeriva notevolmente la \"kopia\", permettendo agli \"husaria\" di imbracciarla e di caricare \"lancia in resta\" il nemico. Questo accorgimento rendeva per\u00f2, di fatto, la \"kopia\" un'arma monouso: cava e composta da legno rigido e fragile, la parte terminale della lunga lancia non era in grado di reggere l'urto contro il bersaglio nel momento in cui la pesante punta in acciaio damasco infrangeva lo scudo o impattava il piastrone frontale dell'armatura nemica, finendo cos\u00ec con lo spezzarsi.\nGli ussari alati di Polonia scendevano in battaglia accompagnati da carri di salmerie carichi di lance di scorta, dai quali si rifornivano di nuove armi per le numerose cariche che eseguivano durante le battaglie. Fidando sul loro addestramento, sulla qualit\u00e0 dei loro cavalli e sulla loro mobilit\u00e0, gli \"husaria\" riuscivano infatti a disimpegnarsi dalla mischia ed a ripetere attacchi penetranti ai danni del nemico: nel corso della Battaglia di Klu\u0161ino (1610), sotto il comando del capace \"Grand Hetman\" Stanis\u0142aw \u017b\u00f3\u0142kiewski, i cavalieri polacco-lituani caricarono per una decina di volte i russi, annientandoli. Una simili tattica di combattimento, congiuntamente all'intrinseca fragilit\u00e0 dell'asta della \"kopia\", rendeva gioco-forza necessario agli ussari alati la presenza di una buona scorta di lance onde dimostrare al meglio le loro capacit\u00e0 sul campo di battaglia.\nIl voluminoso pennone assicurato sotto alla punta metallica delle lance polacco-lituane, il \"proporzec\", pare invece fosse destinato a confondere e spaventare, al momento della carica, il cavallo del nemico."}
{"id": "3445811", "revid": "1573940", "url": "https://it.wikipedia.org/wiki?curid=3445811", "title": "Rasbora kalochroma", "text": "Rasbora kalochroma () \u00e8 un pesce d'acqua dolce appartenente alla famiglia Cyprinidae.\nDistribuzione e habitat.\nProviene dai torrenti e dalle torbiere di Borneo e Sumatra.\nDescrizione.\nPresenta un corpo allungato, con occhi grandi e una colorazione che varia dal rosso al violaceo. Sul corpo sono presenti due o pi\u00f9 macchie scure, la pi\u00f9 ampia tra il peduncolo caudale e la piccola pinna dorsale. La lunghezza massima registrata \u00e8 di 10 cm.\nBiologia.\nComportamento.\n\u00c8 pacifico.\nRiproduzione.\nNon ci sono cure nei confronti delle uova, abbandonate dopo la dispersione in acqua.\nAcquariofilia.\nPu\u00f2 essere allevato in acquario ma non \u00e8 comune in commercio."}
{"id": "3445814", "revid": "767487", "url": "https://it.wikipedia.org/wiki?curid=3445814", "title": "Let It Rain (Gotthard)", "text": "Let It Rain \u00e8 il primo singolo estratto da \"Open\", il quarto album in studio della rock band svizzera Gotthard. \u00c8 stato pubblicato nell'ottobre del 1998, circa tre mesi prima dell'uscita dell'album.\nIl singolo ha raggiunto la posizione numero 10 della classifica svizzera nel 1998. In seguito alla prematura morte del cantante Steve Lee, nel 2010, il pezzo \u00e8 rientrato in classifica, alla posizione numero 15.\nTracce.\nTutte le canzoni sono state composte da Steve Lee, Leo Leoni e Chris von Rohr."}
{"id": "3445822", "revid": "1305772", "url": "https://it.wikipedia.org/wiki?curid=3445822", "title": "Universit\u00e0 di Bielefeld", "text": "L'Universit\u00e0 di Bielefeld (\"Universit\u00e4t Bielefeld\") si trova nella citt\u00e0 di Bielefeld, nel Bundesland Renania Settentrionale-Vestfalia. L'universit\u00e0 fu fondata nell'anno 1969. Nell'anno accademico 2009/2010 c'erano 17.458 studenti iscritti. Nel 2009 c'erano 292 professori."}
{"id": "3445825", "revid": "212348", "url": "https://it.wikipedia.org/wiki?curid=3445825", "title": "Panja", "text": "Panja \u00e8 un personaggio immaginario del manga \"Kimba, il leone bianco\".\nPersonaggio.\nEt\u00e0 adulta.\nPanja era molto devoto agli animali e a sua moglie Eliza. Infatti Kimba chiam\u00f2 \"Giungla di Panja\" la sua giungla, perch\u00e9 fu il primo re. Panja abbandon\u00f2 sua sorella Liona e i pigmei al villaggio per andare nella giungla. Dopo qualche mese di regno, conobbe Eliza, per cui soffr\u00ec le pene d'amore. Dopo nacque Leona, la sorella di Kimba, che rimase al villaggio per fare il guardiano alle pelli degli antenati. Dopo, Eliza avvis\u00f2 Panja che era incinta e, proprio il giorno dopo, Panja fu ucciso e Eliza catturata da Hammegg e Catter.\nDopo la sua morte e la cattura di Eliza.\nDopo di ci\u00f2, la giungla cadde in mano ai predatori principali, come Bubu e Toto. Per fortuna, dopo ben 6 anni, arrivo Kimba a mettere le cose in regola.\nLa pelliccia e il fantasma.\nOgni tanto Kimba si confida a lui per le decisioni rischiose e, in qualche puntata, appare anche Panja in sogno, o sotto forma di traveggola, a Kimba."}
{"id": "3445830", "revid": "512084", "url": "https://it.wikipedia.org/wiki?curid=3445830", "title": "Universit\u00e4t Bielefeld", "text": ""}
{"id": "3445831", "revid": "1846411", "url": "https://it.wikipedia.org/wiki?curid=3445831", "title": "TG Norba 24", "text": "TG Norba 24 \u00e8 un canale televisivo italiano nazionale edito da Gruppo Norba.\nStoria.\nTG Norba 24, lanciato il 25 ottobre 2010, \u00e8 disponibile su varie piattaforme di trasmissione:\nL'informazione trasmessa dalla \"all news\" \u00e8 di portata nazionale con particolare interesse per le notizie riguardanti il sud d'Italia, specie per le regioni dove Telenorba irradia il suo segnale e ha le sue sedi principali.\nIl canale trasmette in diretta dalle 5:00 a mezzanotte, con un telegiornale ogni quarto d'ora nel formato . Dal 4 maggio 2011 il canale \u00e8 ricevibile anche in HD upscalato solamente in Puglia.\nIl direttore della testata giornalistica \u00e8 Vincenzo Magist\u00e0.\nI dipendenti del canale sono circa 150.\nAgli Hot Bird TV Awards 2011 \u00e8 stata premiata come miglior nuovo canale.\nMultiplex.\nIn Puglia, Basilicata, Molise, Campania e Basso Lazio il canale \u00e8 trasmesso sul mux Telenorba 1 in versione SD.\nInoltre il canale fa parte del pacchetto News di Sky con LCN 510."}
{"id": "3445833", "revid": "116990530", "url": "https://it.wikipedia.org/wiki?curid=3445833", "title": "McLaren M2B", "text": "La McLaren M2B fu la prima vettura del Team McLaren a prendere parte ad una stagione di Formula 1. Il suo debutto avvenne nella stagione 1966, in cui ottenne tre punti. Concepita nel 1965 da Robin Herd, consisteva nello sviluppo del precedente prototipo: la M2A. La monoposto, spinta dai motori Ford e Serenissima, era costituita da un telaio in mallite, materiale innovativo nel mondo delle corse, ma che caus\u00f2 parecchi problemi alla vettura nel corso del campionato."}
{"id": "3445840", "revid": "1543377", "url": "https://it.wikipedia.org/wiki?curid=3445840", "title": "Formula Le Mans", "text": "La Formula Le Mans \u00e8 una classe di vetture da competizione creata dall'Automobile Club de l'Ouest (organizzatore della celebre 24 Ore di Le Mans) nel 2009 per poter partecipare alle gare (organizzate da diversi promotori) in accordo alle norme tecnico-sportive da esso stesso emanate.\nTale classe di vetture rientra tra i \"monomarca\", in quanto tutti i concorrenti acquistano la vettura da un unico produttore.\nCaratteristiche tecniche.\nLa vettura, di fatto una \"Courage LC75\" rivisitata dal costruttore Francese Oreca, che ha rilevato le attivit\u00e0 della Courage Comp\u00e9tition sul finire del 2007, \u00e8 stata progettata in un'ottica di contenimento dei costi di acquisto e manutenzione per renderla accessibile al maggior numero di squadre, i cui bilanci si sono ridotti a causa della recessione economica mondiale.\nCollegamenti esterni.\nhttps://web.archive.org/web/20090907142156/http://www.formulalemans.com/ Sito ufficiale"}
{"id": "3445841", "revid": "599013", "url": "https://it.wikipedia.org/wiki?curid=3445841", "title": "Figlie di Santa Maria della Presentazione", "text": "Le Figlie di Santa Maria della Presentazione (in francese \"Filles de Sainte-Marie de la Pr\u00e9sentation de Broons\") sono un istituto religioso femminile di diritto pontificio: le suore di questa congregazione pospongono al loro nome la sigla F.S.M.P.\nStoria.\nLa congregazione venne fondata il 20 ottobre 1826 a Broons, in diocesi di Saint-Brieuc, da Joachim Fleury (1762-1849), parroco del posto, assieme alle sorelle Louise (1800-1885) e Laurence Lemarchand (1803-1863); la sua prima sede venne eretta su un terreno donato dal padre delle sorelle Lemarchand.\nLe costituzioni dell'istituto vennero approvate il 30 ottobre 1837 e nel 1839 il re Luigi Filippo riconobbe formalmente la comunit\u00e0.\nLe suore si dedicavano all'istruzione, alla cura di anziani e malati e alla collaborazione con il clero, ma nel 1886, come conseguenza della legge Ferry sull'istruzione, le loro scuole vennero chiuse o secolarizzate: le religiose trasferirono quindi la loro opera in Belgio, Paesi Bassi e negli Stati Uniti d'America; la congregazione venne restaurata in Francia nel 1923, grazie al sostegno del vicepresidente del Senato L\u00e9on Jenouvrier.\nLe Figlie di Santa Maria della Presentazione ricevettero il pontificio decreto di lode il 21 novembre 1959.\nAttivit\u00e0 e diffusione.\nLe Figlie di Santa Maria della Presentazione si dedicano a varie opere nei campi dell'educazione e dell'assistenza socio-sanitaria.\nSono presenti in Europa (Belgio, Francia, Paesi Bassi), nelle Americhe (Canada, Stati Uniti d'America) e in Camerun; la sede generalizia \u00e8 a Broons.\nAlla fine del 2008 la congregazione contava 225 religiose in 38 case."}
{"id": "3445842", "revid": "991694", "url": "https://it.wikipedia.org/wiki?curid=3445842", "title": "Armata Kitchener", "text": ""}
{"id": "3445855", "revid": "228587", "url": "https://it.wikipedia.org/wiki?curid=3445855", "title": "Jacques Buus", "text": "Biografia.\nBuus nacque probabilmente a Gand anche se i dettagli sui primi anni della sua vita sono scarsi, cos\u00ec come per tutti i compositori del suo tempo. Sembra probabile che possa aver studiato o aver iniziato la sua carriera in Francia con la quale mantenne dei contatti per tutta la sua vita. Nel 1538 pubblic\u00f2 la sua prima chanson a Lione attraverso l'editore musicale Jacques Moderne.\nTre anni dopo si rec\u00f2 a Venezia dove concorse per il posto di secondo organista alla Basilica di San Marco, ottenendo il posto che divise con il primo organista, il frate Giovanni Armonio. Questo avveniva durante la direzione della Cappella musicale da parte di Adrian Willaert, che aveva trasformato in un complesso fra i pi\u00f9 famosi d'Europa, secondo solo alla Cappella papale di Roma. Buus vi rimase fino al 1550, quando part\u00ec per la Francia, probabilmente in quanto non riusc\u00ec a pagare i suoi debiti; sembra comunque che il motivo sia stato il fatto che si era convertito al protestantesimo. Nel 1543 dedic\u00f2 una raccolta di chanson alla calvinista duchessa di Ferrara, e nel 1550 fece dono di un volume di \"chansons spirituelles\" protestanti, al protestante arciduca Ferdinando II, inviandoglielo a Vienna. Alla fine del 1550 si rec\u00f2 a Vienna dove ottenne un posto alla Corte degli Asburgo dove rimase per il resto della sua vita, ignorando numerosi inviti provenienti da Venezia.\nMusica.\nBuus ebbe un grande ruolo nello sviluppo del ricercare; compose il pi\u00f9 lungo mai prodotto, che aveva non meno di 98 punti di imitazione. Un altro aveva 358 brevi (equivalenti a 716 battute di 4/4; il tipico \"tactus\" del tempo adottava da 60 ad 80 minime al minuto). Esse erano elaborate contrappuntisticamente, facendo uso di tutte le tecniche della polifonia fiamminga, ovvero \"aumento\", \"diminuzione\", \"inversione\" e cos\u00ec via.\nCompose anche musica sacra vocale, compresi mottetti e \"chansons spirituelles\", una specifica forma protestante, anche se queste ultime non vennero eseguite nella cattolica Venezia. I suoi mottetti ricordano quelli di Nicolas Gombert, con fitta tessitura, pervasive imitazioni e libero trattamento del tema."}
{"id": "3445856", "revid": "1543377", "url": "https://it.wikipedia.org/wiki?curid=3445856", "title": "Alexsander Freitas", "text": "Biografia.\nNato e cresciuto a Rio de Janeiro, nella zona di Capacabana Beach, per oltre due anni ha lavorato come personal trainer in tre palestre di Los Angeles e ha partecipato, e vinto, diverse competizioni di bodybuilding. Successivamente inizia a lavorare come modello, con l'intento di diventare un pornodivo.\nNel 2008 muove i primi passi nel settore, posando per servizi fotografici e partecipando a video da solista. Nel 2009 debutta nel suo primo film pornografico, \"Adrenaline\", prodotto dai Mustang Studios, in cui si esibisce in una scena a tre accompagnato da Spencer Reed e Dominic Pacifico, scena per cui nel 2010 ottiene una candidatura al GayVN Award.\nNel corso degli anni lavora per importanti compagnie, come Raging Stallion Studios, Hot House e Lucas Entertainment, esibendosi esclusivamente come attivo dominante. Inoltre ha partecipato a numerosi video, distribuiti online da siti britannici come MenAtPlay e ButchDixon."}
{"id": "3445866", "revid": "599013", "url": "https://it.wikipedia.org/wiki?curid=3445866", "title": "Jim Doehring", "text": "Nel dicembre 1990 \u00e8 stato squalificato due anni per doping."}
{"id": "3445876", "revid": "92723", "url": "https://it.wikipedia.org/wiki?curid=3445876", "title": "Barcelona Open Banco Sabadell 2011 - Singolare", "text": "Il singolare del Barcelona Open Banco Sabadell 2011 \u00e8 stato un torneo di tennis facente parte dell'ATP World Tour 2011.\nIl campione uscente era Fernando Verdasco, che quest'anno non difender\u00e0 il titolo.\nRafael Nadal ha sconfitto in finale David Ferrer per 6-2 6-4.\nTeste di serie.\nLe prime otto teste di serie ricevono un bye per il secondo turno. "}
{"id": "3445894", "revid": "461603", "url": "https://it.wikipedia.org/wiki?curid=3445894", "title": "Athlitiki Enosi Larissas 1964", "text": ""}
{"id": "3445901", "revid": "599013", "url": "https://it.wikipedia.org/wiki?curid=3445901", "title": "Henri Antchouet", "text": "Carriera.\nClub.\nDurante la sua carriera ha giocato con varie squadre di club, tra cui anche il Belenenses.\nIl 15 giugno 2007 (quando giocava nel Larissa) gli fu inferta una squalifica di due anni per doping dalla federazione calcistica della Grecia.\nNazionale.\nHa debuttato in Nazionale il 27 febbraio 1999, in Sudafrica-Gabon (4-1), subentrando al minuto 68 a St\u00e9phane Bounguedza. Ha messo a segno la sua prima rete con la maglia della Nazionale il 7 novembre 1999, nell'amichevole Gabon-Guinea Equatoriale (4-0), siglando la rete del momentaneo 1-0 al minuto 41. Ha partecipato, con la Nazionale, alla Coppa d'Africa 2000. Ha collezionato in totale, con la maglia della Nazionale, 25 presenze e tre reti."}
{"id": "3445925", "revid": "106456", "url": "https://it.wikipedia.org/wiki?curid=3445925", "title": "Barth\u00e9lemy Faujas de Saint-Fond", "text": "Biografia.\nProfessore e amministratore del Museo nazionale di Storia naturale di Francia, fece numerose e importanti scoperte, in particolare nel campo dei materiali vulcanici. Scopr\u00ec la miniera di ferro di La Voulte-sur-Rh\u00f4ne e quella di pozzolana di Valay. Grande viaggiatore, percorse quasi tutta l'Europa.Fu un convinto sostenitore dell'impiego dei palloni aerostatici, lanciando delle sottoscrizioni per la loro costruzione. Aiut\u00f2 dapprima Jacques Charles, quindi \u00c9tienne Montgolfier e Jean-Fran\u00e7ois Pil\u00e2tre de Rozier.\nCollabor\u00f2 alla \"Histoire naturelle\" di Buffon per la parte geologica.\nIl mineralogista Alexis Damour gli dedic\u00f2 nel 1842 un minerale: la Faujasite."}
{"id": "3445926", "revid": "110157", "url": "https://it.wikipedia.org/wiki?curid=3445926", "title": "L'assassinio di mia zia", "text": "L'assassinio di mia zia (titolo originale \"The Murder of my Aunt\") \u00e8 un romanzo poliziesco del 1934 dello scrittore britannico Richard Hull. Nel 1987 il critico e scrittore H. R. F. Keating ha inserito \"The Murder of my Aunt\" nella lista dei 100 migliori gialli letterari.\nTrama.\nIl giovane Edward Powell, sottoposto fin da bambino alla tirannica custodia della zia Mildred, decide che \u00e8 finalmente arrivato il momento di sbarazzarsi di questa presenza opprimente ed abbandonare per sempre la campagna gallese con il patrimonio ereditato. Il progetto di omicidio prende forma nella mente di Edward, che studia tutti i dettagli, fino a che arriva il fatidico giorno in cui l'auto della zia finisce fuori strada e precipita in una scarpata.\nIncredibilmente la zia riesce ad uscire quasi indenne da questo incidente, ma il giovane non si d\u00e0 per vinto e ricomincia ad elaborare nuovi e migliori piani per mettere a segno il delitto perfetto."}
{"id": "3445943", "revid": "2091899", "url": "https://it.wikipedia.org/wiki?curid=3445943", "title": "Raz de Sein", "text": "Il raz de Sein \u00e8 un passaggio marittimo situato fra l'\u00eele de Sein e il pointe du Raz nel Finist\u00e8re in Bretagna.\nNavigazione.\nQuesto \u00e8 il percorso pi\u00f9 breve e pi\u00f9 sicuro per le navi in viaggio tra la costa atlantica e il canale della Manica, in quanto pi\u00f9 a ovest le secche, l'\u00eele de Sein e le scogliere di Sein bloccano la strada per pi\u00f9 di 30 miglia. Per ragioni di sicurezza e per ridurre al minimo il rischio di inquinamento, le navi di grandi dimensioni non sono pi\u00f9 autorizzate ad usare il passaggio.\n\u00c8 comunque una zona di navigazione molto pericolosa a causa della corrente molto violenta generata dalla marea (fino a 6 nodi, in certi casi). La corrente causa, anche con brezza moderata, un mare molto agitato anche per le navi di una certa stazza. Le guide ai naviganti consigliano di attendere la regressione del fenomeno, quando la corrente si annulla e il mare si calma, per attraversare il Raz de Sein.\nIl Raz de Sein \u00e8 delimitato verso terra dal faro de la Vieille e dalla torretta de la Plate, e al largo della scogliera dell'\u00eele de Sein e del faro d'Ar Men.\nQuesto passaggio veniva molto utilizzato alcuni secoli fa, e nei vari resoconti si ritrovano nomi ormai scomparsi, come Raz Fonteneau (Cauo de Fontanao), che alcuni identificano con lo stesso Raz de Sein. Fonteneau sarebbe il nome di un'isola della zona.\nQuando una persona transitava la prima volta per il Raz de Sein, avveniva una speciale cerimonia a bordo della nave, con mascheramenti, spade di legno, ecc., una sorta di parodia dell'investitura a cavaliere, alla fine della quale non mancava una bevuta a base di brandy o di vino. La cerimonia variava a seconda della nazionalit\u00e0 della nave, prevedendo in qualche caso anche ripetuti tuffi nell'oceano."}
{"id": "3445950", "revid": "3115", "url": "https://it.wikipedia.org/wiki?curid=3445950", "title": "Le Hardi", "text": "Il Le Hardi \u00e8 stato un cacciatorpediniere della Marine nationale, prima ed eponima unit\u00e0 della stessa classe.\nStoria.\nFu ultimato nel 1940. \nIl 27 novembre 1942, in seguito all'occupazione tedesca dei territori della Francia di Vichy, si autoaffond\u00f2 a Tolone insieme al resto della flotta francese per evitare la cattura: la nave si pos\u00f2 sul fondale in assetto di navigazione, con la coperta sommersa e fumaioli, cannoni e sovrastrutture emergenti. \nTuttavia fu ritenuto riparabile e fu dunque riportato a galla nel 1943. Incorporato nella Regia Marina con la sigla \"FR 37\", il cacciatorpediniere fu sottoposto a Tolone a sommari lavori per permettergli di galleggiare e fu quindi avviato a rimorchio verso La Spezia, dove sarebbe stato sottoposto ad ulteriori lavori di riparazione ed ammodernamento (durante tali lavori avrebbe dovuto essere peraltro dotato di armamento antisommergibile\u00a0\u2013 2 lanciabombe e 2 scaricabombe di profondit\u00e0. \nTuttavia l'armistizio sorprese l\u2019\"FR 37\" durante il viaggio, a Savona: non in grado di muovere, la nave fu catturata dalle truppe tedesche nel porto ligure.\nIl 24 aprile 1944 i tedeschi autoaffondarono l\u2019\"FR 37\" per ostruire l'imboccatura del porto di Genova."}
{"id": "3445959", "revid": "104485", "url": "https://it.wikipedia.org/wiki?curid=3445959", "title": "Thomas Crecquillon", "text": "Biografia.\nMolto poco si conosce della sua vita. Fu membro della Cappella musicale dell'imperatore Carlo V, ma se fu \"maestro di cappella\" o un semplice cantore \u00e8 ancora da decifrare in quanto le fonti disponibili sono contraddittorie. Successivamente sembra abbia lavorato a Dendermonde, B\u00e9thune, Lovanio e Namur. Contrariamente alla maggior parte dei compositori fiamminghi, sembra non abbia abbandonato la sua terra per andare in Italia, o in altre parti d'Europa. Molto probabilmente mor\u00ec nel 1557, probabilmente a seguito di una epidemia a B\u00e9thune.\nLa musica di Crecquillon fu molto gradita ai contemporanei, essa mostra una lieve armonia e melodia che prefigura il culmine della polifonia di Palestrina. Egli compose 12 messe, pi\u00f9 di 100 mottetti e almeno 200 \"chanson\". Stilisticante fece uso dell'imitazione, alla maniera di Josquin des Prez, in quasi tutte le composizioni di musica sacra (messe e mottetti), seguendo la moda dell'epoca che prevedeva imitazione pervasiva e complessit\u00e0 polifonica. Diversamente da Josquin, comunque, Crecquillon raramente dava alla tessitura effetti drammatici, preferendo la lievit\u00e0.\nLe sue \"chansons\" profane, diversamente da quelle di altri compositori suoi contemporanei, utilizzavano anch'esse un'imitazione molto pervasiva, anche se come \u00e8 normale in una forma pi\u00f9 leggera di musica, facevano un uso considerevole della ripetizione (per esempio la frase finale). In funzione del loro carattere imitativo, fornirono alcuni dei migliori modelli per il successivo sviluppo della canzona, la forma strumentale che si svilupp\u00f2 direttamente dalla \"chanson\". Molte delle sue chanson sono state arrangiate per gli strumenti, in particolare per il liuto.\nGli editori musicali Pierre Phal\u00e8se (di Lovanio) e Tielman Susato (di Anversa) pubblicarono pi\u00f9 musica sua che di qualsiasi altro compositore del tempo, mostrando ci\u00f2 la grande reputazione di cui godette in vita, anche se la sua musica non \u00e8 eseguita al giorno d'oggi allo stesso modo."}
{"id": "3445960", "revid": "1543377", "url": "https://it.wikipedia.org/wiki?curid=3445960", "title": "Prefontaine Classic 2010", "text": "Il Prefontaine Classic 2010 \u00e8 stata la 36\u00aa edizione dell'annuale meeting di atletica leggera Prefontaine Classic ed ha avuto luogo, allo Hayward Field di Eugene, dalle ore 11:00 alle 14:50 UTC-8 del 3 luglio 2010. Il meeting \u00e8 stato anche la sesta tappa della IAAF Diamond League 2010.\nProgramma.\nIl meeting ha visto lo svolgimento di 18 specialit\u00e0, 8 maschili e 10 femminili: di queste, 7 maschili e 8 femminili erano valide per la Diamond League. Oltre a queste, era inserita nel programma una gara sui 1000 metri, di livello inferiore.\nRisultati.\nDi seguito i primi tre classificati di ogni specialit\u00e0. w "}
{"id": "3445962", "revid": "767487", "url": "https://it.wikipedia.org/wiki?curid=3445962", "title": "Yves Mi\u00e9ville", "text": "Carriera.\nMilita nella squadra svizzera \u00c9toile-Carouge Football Club."}
{"id": "3445965", "revid": "287204", "url": "https://it.wikipedia.org/wiki?curid=3445965", "title": "Philadelphia 76ers 2010-2011", "text": "La stagione NBA 2010-2011 dei Philadelphia 76ers si concluse con un numero di 41 vittorie e 41 sconfitte nella regular season, il 3\u00ba posto nell'Atlantic Division e il 7\u00ba posto della Eastern Conference.\nRegular season.\nAtlantic Division\nArrivi/partenze.\nMercato e scambi avvenuti durante la stagione:\nArrivi\nPartenze"}
{"id": "3445970", "revid": "767487", "url": "https://it.wikipedia.org/wiki?curid=3445970", "title": "Daniel Boone (film 1907)", "text": "Daniel Boone \u00e8 un cortometraggio muto del 1907 diretto da Wallace McCutcheon e da Edwin S. Porter. Florence Lawrence cominci\u00f2 a lavorare all'Edison Manufacturing Company perch\u00e9, sapendo cavalcare, venne scelta per il ruolo della figlia di Boone.Fu l'unico film girato da William Craven.\nIl film ripercorre le vicende di Daniel Boone. Boone \u00e8 stato un esploratore statunitense, famoso per le sue esplorazioni nel Kentucky. Sua figlia Jemina venne rapita insieme a due altre ragazze il 14 luglio 1776 da un gruppo di indiani. Boone e i suoi si misero sulle tracce dei rapitori e riuscirono a salvare le ragazze dopo due giorni di inseguimento. Questo episodio, il pi\u00f9 famoso nella vita di Boone, ispir\u00f2 James Fenimore Cooper, per il suo romanzo \"L'ultimo dei Mohicani\".\nProduzione.\nIl film fu prodotto dalla Edison Manufacturing Company e fu girato negli Edison Studio di New York City l'11 dicembre 1906.\nDistribuzione.\nDistribuito dalla Edison Manufacturing Company, il film - un cortometraggio in una bobina girato nel 1906 - usc\u00ec nelle sale degli Stati Uniti il 3 gennaio 1907. Copia del film esiste ancora, conservata all'UCLA Film and Television Archives.\nData di uscita.\nIMDb\nAlias\nAltre versioni cinematografiche.\nLa storia di Daniel Boone \u00e8 stata portata sullo schermo numerose volte, insieme al personaggio del famoso esploratore, presente in molti western:"}
{"id": "3445978", "revid": "287204", "url": "https://it.wikipedia.org/wiki?curid=3445978", "title": "Cima di Visghed", "text": ""}
{"id": "3445979", "revid": "647919", "url": "https://it.wikipedia.org/wiki?curid=3445979", "title": "Vasili Eroshenko", "text": ""}
{"id": "3445980", "revid": "838137", "url": "https://it.wikipedia.org/wiki?curid=3445980", "title": "Francesco Viviani", "text": "Biografia.\nDiplomatosi nel 1911 presso il Regio Liceo classico Scipione Maffei di Verona, si laure\u00f2 in lettere e filosofia all'universit\u00e0 di Padova nel 1916.\nPartecip\u00f2 alla prima guerra mondiale come ufficiale di complemento.\nDopo la guerra si iscrisse alla associazione di ex-combattenti \u201cItalia Libera\u201d considerata poi dal fascismo centro di attivit\u00e0 sovversive.\nInsegn\u00f2 in varie sedi ma fu sospeso dall'insegnamento dal 1925 al 1928, risultando gi\u00e0 schedato dal 1925 nel Casellario Politico Centrale come antifascista. In quel periodo richiese inutilmente il passaporto per la Francia. Dal 1929 al 1936 insegn\u00f2 latino e greco presso il Regio Liceo classico Ariosto di Ferrara dove ebbe come allievi, tra gli altri, Giorgio Bassani, Lanfranco Caretti, Gaetano Tumiati, Giorgio Franceschini, Vincenzo Cavallari e Raffaello Collevati.\nDal 1930 al 1940 collabor\u00f2 con il Corriere Padano di Ferrara fondato da Italo Balbo e diretto da Nello Quilici, con articoli di letteratura e critica musicale.\nNel 1936 fu trasferito al liceo-ginnasio di Sciacca in seguito ad un'inchiesta disciplinare da parte del ministero dell'educazione nazionale, ma pot\u00e9 riavvicinarsi grazie ad un'amnistia governativa, insegnando ad Adria dal 1939 e a Rovigo dal 1941.\nNel 1938 consegu\u00ec una seconda laurea, in giurisprudenza, presso l'universit\u00e0 di Ferrara.\nAttivit\u00e0 nella resistenza (1943-1945).\nNel 1943 ader\u00ec al Partito d'Azione e dopo l'arresto dei componenti del gruppo dell'avvocato Giuseppe Tommasi, considerato impropriamente primo CLN della provincia di Verona, guid\u00f2 il \nvero e proprio primo CLN provinciale di Verona al quale parteciparono l'avvocato Giuseppe Pollorini (liberale), Giuseppe Deambrogi e Guglielmo Bravo (comunisti), Giuseppe Marconcini e Angelo Butturini (socialisti), Giovanni Domaschi (anarchico) e il professore Vittore Bocchetta (indipendente). Consiglieri militari erano il tenente colonnello Paolo Rossi, il maggiore Arturo Zenorini e il maresciallo Mario Ardu.\nFu arrestato dai fascisti il 2 luglio 1944 e in quei giorni furono anche arrestati quasi tutti i componenti del gruppo. Fu trasportato nelle casermette di Montorio Veronese dove per due settimane fu interrogato e torturato dai fascisti. Fu poi consegnato ai tedeschi e trasferito prima nel carcere degli Scalzi e poi nelle celle ricavate nei sotterranei del palazzo dell'INA diventato sede del SD (il servizio segreto delle SS).\nFu trasferito al campo di transito di Bolzano il 25 agosto 1944 e detenuto nel blocco E, recintato col filo spinato perch\u00e9 riservato ai prigionieri politici considerati pi\u00f9 pericolosi.\nFu deportato in Germania con gli altri componenti del suo gruppo il 5 settembre 1944 con il cosiddetto Trasporto 81, un convoglio ferroviario di carri bestiame che trasport\u00f2 433 prigionieri, tra i quali Teresio Olivelli, Odoardo Focherini e il fratello di Sandro Pertini, Eugenio. \nFu immatricolato il 7 settembre 1944 nel campo di Flossenb\u00fcrg con il triangolo rosso ed il numero 21786. Il 4 dicembre 1944, terminato il periodo di quarantena, fu destinato al campo di concentramento di Mittelbau-Dora dove fu registrato il 6 dicembre 1944 con il numero 101978. Mor\u00ec il 6 febbraio 1945 a Buchenwald.\nA Verona gli \u00e8 stata intitolata una piazza ed il suo nome compare in alcune lapidi commemorative. Rovigo gli ha dedicato una via.\nIn provincia di Ferrara sono deliberati ogni anno dal 1987 i \"Riconoscimenti Francesco Viviani\" per gli studenti delle scuole superiori che si diplomano con il massimo dei voti."}
{"id": "3445983", "revid": "729019", "url": "https://it.wikipedia.org/wiki?curid=3445983", "title": "Douglas Cochrane, XII conte di Dundonald", "text": "Biografia.\nCochrane era figlio di Thomas Cochrane, XI conte di Dundonald e di Louisa Harriet MacKinnon; suo nonno era il celebre Thomas Cochrane, X conte di Dundonald; apparteneva ad una nobile famiglia scozzese. Frequent\u00f2 l'Eton College.\nCarriera.\nFu commissionato nelle Life Guards nel 1870; partecip\u00f2 alla spedizione del Nilo guidata da Garnet Wolsey per salvare Gordon assediato a Khartoum dai madhisti, e alla battaglia di Khartoum del 1885. Nel 1895 divenne colonnello del 2nd Regiment of Life Guards.\nPartecip\u00f2 alla Seconda guerra anglo-boera come comandante della Mounted Brigade nel Natal Maridionale; ebbe una parte molto importante nella battaglia di Ladysmith quando le truppe inglesi guidate dal generale George Stuart White batterono i boeri (numericamente superiori) di Joubert, Botha e de Wet.\nNel 1902 divenne Comandante della Milizia del Canada.\nDurante la prima guerra mondiale fu un funzionario dell'Ammiragliato e partecip\u00f2 alla direzione e al reclutamento delle forze canadesi che dovevano essere mandate di rinforzo alle truppe britanniche in Francia.\nMatrimonio.\nSpos\u00f2, il 18 settembre 1878, Winifred Bamford-Hesketh (?-17 gennaio 1924), figlia di Robert Bamford-Hesketh. Ebbero cinque figli:\nMorte.\nMor\u00ec il 12 aprile 1935 e fu sepolto ad Achnaba Churchyard, ad Ardchattan vicino a Benderloch. Il Dundonald Park ad Ottawa \u00e8 a lui intitolato."}
{"id": "3445990", "revid": "59645", "url": "https://it.wikipedia.org/wiki?curid=3445990", "title": "I Classici di Urania", "text": ""}
{"id": "3446000", "revid": "731511", "url": "https://it.wikipedia.org/wiki?curid=3446000", "title": "Tito Corsi", "text": "Carriera.\nCalciatore.\nNasce a Littoria, ora Latina, da una famiglia originaria di San Casciano in Val di Pesa, paese al quale fa ritorno a cinque anni di et\u00e0 e nella cui formazione amatoriale muove calcisticamente i primi passi. Nel 1954 viene notato da Mauro Franceschini, famoso \"talent scout\" dell'epoca, e reclutato nelle giovanili del G.S. Firenze Rifredi.\nNel 1956 si trasferisce all'Empoli, allora in IV Serie (equivalente dell'attuale Serie D).\nL'anno successivo passa alla per quella che sar\u00e0 l'esperienza pi\u00f9 importante della sua carriera di calciatore: in sei stagioni con la maglia granata colleziona, come \"mediano di spinta\", 141 presenze tra campionato e Coppa Italia, delle quali 106 (con 3 gol) nel Campionato di Serie B.\nConclude la sua parabola agonistica nel 1965 dopo due ulteriori stagioni sportive in Serie C, prima col Lecce poi col .\nAllenatore.\nOttenuto il \"patentino\" di allenatore, fa il suo debutto come tecnico nel gennaio 1967 a Empoli, in Serie C, prima in coppia con Benito Lorenzi poi - dal luglio dello stesso anno - da solo.\nNel biennio successivo passa alle giovanili della , ma dopo la quinta giornata del Campionato 1969-1970 il Presidente Mazza gli affida la prima squadra in sostituzione di Giovan Battista Fabbri. Il secondo posto a fine stagione, con la promozione in Serie B mancata per soli due punti, non gli vale la riconferma; passa ad allenare ancora l', poi il , infine la Massese per due anni.\nGrazie al bel gioco degli apuani e al quarto posto finale nella seconda stagione, si guadagna il salto di categoria nel 1974 quando \u00e8 ingaggiato dalla che partecipa al torneo di Serie B, ma viene esonerato alla diciassettesima giornata. Torna ad allenare in Serie C la Lucchese, poi il nel il campionato 1976-1977: i \"crociati\" terminano in testa il girone d'andata, ma vengono raggiunti e superati dalla Pistoiese, portando a una dura contestazione e alle dimissioni dell'allenatore nel mese di aprile.\nCarriera dirigenziale.\nI primi anni e la serie A (1977-1986).\nIntraprende la carriera dirigenziale sportiva dal 1977, rivestendo il ruolo di Direttore Sportivo della . Dalla stagione successiva \u00e8 Direttore Generale del Lanerossi Vicenza, prima in Serie A poi nel campionato cadetto.\nLa parte pi\u00f9 significativa del suo \"cursus\" manageriale inizia nel maggio 1980 quando la famiglia Pontello, rilevando la propriet\u00e0 della Fiorentina, lo sceglie per il ruolo di Direttore Generale della societ\u00e0 viola. L'incarico durer\u00e0 cinque stagioni sportive, lungo le quali i gigliati arriveranno a nella stagione 1981-1982, nonch\u00e9 al terzo posto nel 1983-1984. Tra i calciatori tesserati in questo periodo spiccano i nomi di Daniel Bertoni, Eraldo Pecci, Francesco Graziani, Pietro Vierchowod, Daniele Massaro, Daniel Passarella, S\u00f3crates. Vengono inoltre finalizzate le operazioni in entrata relative a Roberto Baggio e Dunga, che esordiranno in maglia viola negli anni seguenti.\nNel 1985, terminata l'esperienza fiorentina, \u00e8 chiamato come General Manager all'Udinese, sempre nella massima divisione.\nLa squalifica del 1986.\nViene coinvolto nello Scandalo calcistico del 1986, in cui gli vengono addebitati comportamenti tenuti nella stagione friulana, e condannato in primo grado a 5 anni di inibizione con proposta di radiazione. La sentenza sportiva viene confermata in appello dalla CAF il 26 agosto 1986, anche se l'Udinese si vede ridurre la sanzione dalla retrocessione in Serie B a 9 punti di penalizzazione per la stagione successiva.\nIl rientro (1993-oggi).\nScontati gli anni di squalifica, un nuovo incarico da parte di una societ\u00e0 calcistica si concretizza nel 1993 quando la Pistoiese, militante nel campionato di Serie C1, lo nomina Consigliere d'Amministrazione con delega all'area tecnica. Rester\u00e0 in carica per la stagione 1993-1994, tra l'altro acquistando dal l'allora ventenne Cristiano Doni.\nIdentica qualifica e delega funzionale assume sempre in Serie C1 nell'autunno 2000, presso l'A.C. Arezzo rilevato da Piero Mancini; il tesseramento \"a parametro zero\" di Marco Vendrame, Adri\u00e1n Ricchiuti e soprattutto Mario Frick ha effetti dirompenti sulla stagione 2000-2001, portando la squadra allenata da Antonio Cabrini dalla zona retrocessione ai play-off, nei quali soccomber\u00e0 al Livorno. La collaborazione con la societ\u00e0 aretina cessa poco dopo il completamento del mercato estivo della stagione sportiva successiva.\nNel febbraio 2008 entra a far parte del CdA dell'A.C. Reggiana, con funzioni direttive dell'area tecnica. A maggio la squadra vince il Campionato di C2 e viene promossa in Lega Pro Prima Divisione. L'incarico \u00e8 confermato negli anni successivi e, con la nuova gestione Barilli, Corsi \u00e8 nominato Responsabile dell'Area Tecnica e Direttore Generale della societ\u00e0.\nDurante la stagione 2011-2012, segnatamente dopo l'esonero del tecnico Amedeo Mangone, i rapporti tra presidente e direttore conoscono un progressivo raffreddamento fino alla risoluzione consensuale, annunciata da Barilli il 28 marzo 2012 durante una conferenza stampa.\nNell'estate 2018, dopo la esclusione della societ\u00e0 granata dal campionato di Serie C e la sua conseguente cancellazione, i vertici della nuova societ\u00e0, denominata Reggio Audace F.C. e in procinto di ripartire dal campionato di Serie D, lo nominano Responsabile dell'area tecnica per la stagione sportiva 2018-2019."}
{"id": "3446002", "revid": "773636", "url": "https://it.wikipedia.org/wiki?curid=3446002", "title": "Oratorio di San Bernardino (Pisa)", "text": "L'oratorio di San Bernardino \u00e8 una chiesa di Pisa.\nStoria.\nL'edificio sorse nella seconda met\u00e0 del XV secolo all'incrocio tra la via Emilia e la via per Firenze.\nCostruito su esortazione della popolazione per scongiurare le violente epidemie di peste, risulta terminato entro il 1480.\nNel corso dell'Ottocento fu pi\u00f9 volte restaurato e fu trasformato nella sacrestia di una nuova e pi\u00f9 ampia chiesa costruita nell'area adiacente.\nDopo un periodo di abbandono fu oggetto di alcuni lavori di recupero portati avanti nei primi decenni del XX secolo.\nI bombardamenti della seconda guerra mondiale distrussero la chiesa attigua all'oratorio e causarono il danneggiamento del tempietto di San Bernardino, per il quale si resero necessari nuovi lavori di manutenzione.\nDescrizione.\nSi tratta di un edificio a pianta centrale, realizzato interamente in laterizio e dotato di una piccola abside semicircolare.\nSulla copertura si innalza un campanile a vela.\nAll'interno sono presenti tracce di decorazioni pittoriche che si estendono anche alla cupola."}
{"id": "3446006", "revid": "599013", "url": "https://it.wikipedia.org/wiki?curid=3446006", "title": "Bruno Jo\u00e3o Nandinga Borges Fernandes", "text": "Carriera.\nClub.\nDurante la sua carriera ha giocato con varie squadre di club, tra cui principalmente il Belenenses.\nNazionale.\nConta varie presenze con la Nazionale guineense."}
{"id": "3446017", "revid": "110879283", "url": "https://it.wikipedia.org/wiki?curid=3446017", "title": "Luigi Arnone", "text": "Biografia.\nUfficiale dei Bersaglieri, partecip\u00f2 alle operazioni belliche in Albania, in Bosnia e in Africa Settentrionale.\nDopo essere stato professore ordinario di italiano e latino nei licei, fu senatore nella V e VI legislatura. Ricopr\u00ec la carica di Segretario del Consiglio di Presidenza del Senato della Repubblica dal 1970 al 1976."}
{"id": "3446020", "revid": "1528507", "url": "https://it.wikipedia.org/wiki?curid=3446020", "title": "Stazione Geenna", "text": "Stazione Geenna (\"Station Gehenna\") \u00e8 un romanzo di fantascienza di Andrew Weiner scritto nel 1987. In Italia \u00e8 stato pubblicato nel 1989 col numero 1099 della collana Urania della Arnoldo Mondadori Editore.\nTrama.\nSull'inospitale pianeta Geenna la R.G. Spooner Corporation sta portando avanti un programma di terraformazione che dovr\u00e0 rendere quel pianeta abitabile per rendere pi\u00f9 agevole la colonizzazione e lo sfruttamento delle immense risorse minerarie. A tal fine \u00e8 stata installata una stazione di controllo delle operazioni, all'interno della quale operano sei professionisti della Corporation.\nIl pianeta era stato scoperto 40 anni prima proprio dal \"Grande Vecchio\", ossia da R.G. Spooner, fondatore e presidente della Corporation, il quale adesso, nonostante le estreme condizioni che si devono affrontare per vivere e lavorare su Geenna, ha deciso che anche questo mondo debba essere sfruttato.\nIl clima fra i sei membri della missione, tre uomini e tre donne legati da contratti di matrimonio, che avevano accettato di lavorare su Geenna per 2 anni, \u00e8 divenuto via via pi\u00f9 teso, fino a che Arthur Duggan, l'ufficiale addetto alle attivit\u00e0 ricreative, \u00e8 morto in circostanze misteriose, suicida secondo il rapporto ufficiale del comandante Franz Muller.\nPer indagare su questa morte viene inviato dalla Corporation su Geenna lo psicologo-investigatore Victor Lewin, che si presenta agli altri cinque membri della stazione nelle vesti di sostituto di Duggan. Fin dal suo arrivo Lewin si rende conto che ci sono delle stranezze nei comportamenti degli altri componenti della missione, e tutto ci\u00f2 lo porta a sospettare che Duggan sia stato ucciso e che su Geenna agisca un sabotatore. Il lavoro segreto di Lewin viene per\u00f2 disturbato dalla presenza opprimente del pianeta, che sembra anche turbare il sonno dell'investigatore ed offrirgli delle allucinazioni quanto mai realistiche."}
{"id": "3446021", "revid": "484362", "url": "https://it.wikipedia.org/wiki?curid=3446021", "title": "Panturanismo", "text": ""}
{"id": "3446025", "revid": "1543377", "url": "https://it.wikipedia.org/wiki?curid=3446025", "title": "Fighter Mafia", "text": "Fighter Mafia era un gruppo di ufficiali dell'USAF e di analisti civili della difesa che negli anni 1970 propugnavano la Energy-Maneuverability theory di John Boyd per sviluppare gli aerei da caccia. La teoria introduceva il confronto \"uno-ad-uno\" delle prestazioni degli aerei in termini di manovre di combattimento aereo, ed identificava (con riferimento al panorama tecnico del tempo) le carenze sia nei progetti di velivoli in servizio, sia dei progetti di apparecchi \"futuribili\".\nGli adepti della Fighter Mafia influirono sulla determinazioni delle specifiche tecniche del progetto F-X (che avrebbe anche portato alla nascita dell'F-15), e continuarono per conto proprio a definire le specifiche del Lightweight Fighter program. Il nomignolo, un gioco di parole da addetti ai lavori coniato da un aviere di origini italiane, faceva argutamente il verso alla Bomber Mafia, cerchia di teorici della Air Corps Tactical School le cui idee, negli anni 1930, condussero alla supremazia \"politica\" del bombardamento strategico, a scapito della maggior considerazione che forse avrebbe meritato il caccia nella pianificazione della United States Air Force. La Fighter Mafia fu decisiva per favorire un ritorno alla maneggevolezza aerea come qualit\u00e0 essenziale degli aerei da caccia, dopo che la Guerra del Vietnam aveva confutato la plausibilit\u00e0 dei missili a lungo raggio quali armi risolutive nel combattimento aereo. Questo diede origine ad una nuova generazione di aerei militari, quali gli F-14, F-15, F-16 e F/A-18.\nContesto di sfondo.\nNegli anni 1960, sia l'aeronautica americana sia la U.S. Navy avevano iniziato il percorso di acquisizione di grossi e pesanti caccia concepiti principalmente per combattere con i missili. Il Progetto Forecast, un tentativo dell'USAF di identificare nel 1963 le tendenze delle armi nel futuro, stabil\u00ec che ad una forza contraerea sarebbe stato chiesto di distruggere gli aerei in volo da grande distanza grazie a sistemi d'arma evoluti. A giudizio dell'USAF, questa esigenza sarebbe stata soddisfatta per i successivi vent'anni allestendo versioni armate di missili degli F-111 e F-4 Phantom II. Il programma di adozione di caccia F-X, dapprima unificato nel programma TFX (che origin\u00f2 l'F-111), era scritto nell'alveo di queste linee generali.\nLa prova del fuoco, nella guerra del Vietnam, dimostr\u00f2 l'inconsistenza pratica del concetto intellettuale di \"caccia missiliere\". Regole di ingaggio, limitazioni nelle comunicazioni, scarse prestazioni dei missili ed una gran quantit\u00e0 di altri problemi cospiravano a degradare il combattimento aria-aria all'antiquato stile dogfight quasi in ogni situazione. A dispetto dell'enorme superiorit\u00e0 tecnologica sulla carta, gli F-4 di marina ed aviazione USA si ritrovavano a combattere dappresso contro gli \"inferiori\" MiG-21, peraltro uscendone troppo spesso sconfitti. I caccia pesanti e poco manovrieri vagheggiati dal progetto F-X avrebbero potuto soltanto peggiorare tale quadro, gi\u00e0 di per s\u00e9 sconfortante.\nIl lavoro di Boyd nella teoria E-M (gi\u00e0 ricordata in proemio) prov\u00f2 che l'F-111 non aveva le qualit\u00e0 per adattarsi al ruolo di caccia, ed il progetto F-X dell'Air Force fu senza clamori riscritto per rispecchiare tali rilievi, eliminando l'aggravio dell'ala a geometria variabile, riducendo il peso lordo da 60 000 libbre abbondanti a poco meno di 40 000, e la velocit\u00e0 massima da Mach 2,5 a 2,3. Ne scatur\u00ec l'F-15 Eagle, macchina di gran lunga superiore, in fatto di maneggevolezza, alle varianti da caccia dell'F-111. L'USAF stava meditando anche un pi\u00f9 leggero caccia diurno; a partire dal 1965, essa aveva perseguito uno studio a bassa priorit\u00e0 dell'\"Advanced Day Fighter\" (ADF), un progetto da 25 000 libbre. Quando, nel 1967, si conobbe l'esistenza del MiG-25, si diffuse una qualche forma di apprensione ed il progetto ADF venne abbandonato per concentrare il lavoro sull'F-15. Detto aeromobile, pi\u00f9 leggero nel progetto originale, aument\u00f2 di dimensioni e di peso nello sforzo di tenere il passo con le mirabolanti prestazioni di cui (a torto) veniva accreditato il MiG-25. Bench\u00e9 l'F-15 fosse il risultato di importanti contributi di Boyd, egli lo giudicava ancora un compromesso.\nProtagonisti.\nBoyd, gli analisti della difesa Tom Christie e Pierre Sprey, il pilota collaudatore colonnello Everest Riccioni, assieme all'ingegnere aeronautico Harry Hillaker formarono quella che si auto-soprannomin\u00f2 \"Fighter Mafia,\" operando dietro le quinte al termine degli anni 1960 per ricercare un caccia leggero che potesse scalzare l'F-15. Com'\u00e8 facile intuire, fu Riccioni, ironizzando sulle proprie origini italiane, ad inventare il nomignolo, riecheggiando la \"Bomber Mafia\" (i cui accoliti, del resto, mantenevano ancora saldamente le posizioni di potere USAF), e riservando a s\u00e9 stesso il ruolo di \"padrino\". Nel 1969, sotto il pretesto che la marina americana dovesse sviluppare un piccolo velivolo ad alte prestazioni per le esigenze di quella forza armata, Riccioni conquist\u00f2 149 000 dollari per finanziare uno \"Study to Validate the Integration of Advanced Energy-Maneuverability Theory with Trade-Off Analysis\". Questa somma fu spartita tra Northrop Corporation e General Dynamics per incarnare praticamente la teoria E-M cara a Boyd: un piccolo, aerodinamico, leggero caccia \"puro\", senza barre per bombe. La Northrop chiese ed ottenne 100 000 dollari per progettare l'YF-17, mentre la General Dynamics, che smaniava per avere la rivincita sul \"fiasco\" F-111, dovette accontentarsi della rimanenza per creare il suo YF-16.\nConclusioni.\nIl Segretario alla Difesa Melvin Robert Laird ed il suo vice David Packard, che presero servizio nell'amministrazione Nixon nel 1969, erano interessati a questi studi, cui diedero il loro sostegno. Nel maggio 1971, il Congresso emise un rapporto critico sull'F-14 e sull'F-15, appoggiando lo stanziamento di cinquanta milioni di dollari per la creazione di un caccia leggero (\"lightweight fighter\", LWF) alternativo. Questo port\u00f2 all'assegnazione di dodici milioni di dollari nel bilancio dell'anno fiscale 1972 per il piano LWF. Il 6 gennaio 1971 fu rivolta all'industria una request for proposal per un caccia da 20 000 libbre da affiancare all'F-15.\nSprey insistette su una separazione tra i due prototipi, come gi\u00e0 aveva fatto in passato con il programma A-X, mettendo in lizza gli aerei con i MiG-17 e i MiG-21 segretamente detenuti in Nevada, e con gli F-4. Oltre tutto, i piloti valutatori non sarebbero stati piloti collaudatori, e ciascuno avrebbe volato sulle due \"piattaforme\" sperimentali.\nRetrospettivamente, il principale merito dei questa corrente di pensiero \u00e8 stata l'introduzione della teoria E-M quale base per valutare e concepire gli apparecchi in relazione alle manovre di combattimento aereo. Tuttavia, il loro disprezzo (un po' snobistico) per quello che chiamavano \"gold-plating,\" ossia l'aggiunta di \"diavolerie\" tecnologiche, si sarebbe rivelato improvvido. In realt\u00e0, la tecnologia si sarebbe dimostrata vitale per proteggere gli aerei dai missili, in un campo di battaglia sempre pi\u00f9 gravido di sensori, al contempo svelando insospettate vocazioni multi-missione nelle macchine moderne (ancorch\u00e9, obiettivamente, la \"Fighter Mafia\" avesse tra i suoi dogmi il fatto che le missioni di attacco al suolo andassero elettivamente demandate a mezzi specializzati, quale l'A-10, che davvero in questo settore operativo vanta una notevole supremazia)."}
{"id": "3446030", "revid": "731511", "url": "https://it.wikipedia.org/wiki?curid=3446030", "title": "Ray Werner", "text": "Biografia.\nVinse l'edizione del campionati mondiali di curling nel 1961 con Hector Gervais, Vic Raymer e Wally Ursuliak.\nNell'edizione la medaglia d'argento and\u00f2 alla Scozia mentre quella di bronzo alla statunitense."}
{"id": "3446031", "revid": "731511", "url": "https://it.wikipedia.org/wiki?curid=3446031", "title": "Vic Raymer", "text": "Biografia.\nVinse l'edizione del campionati mondiali di curling nel 1961 con Ray Werner, Hector Gervais e Wally Ursuliak.\nNell'edizione la medaglia d'argento and\u00f2 alla Scozia mentre quella di bronzo alla statunitense."}
{"id": "3446034", "revid": "1751063", "url": "https://it.wikipedia.org/wiki?curid=3446034", "title": "Maria Algranati", "text": "Biografia.\nMaria Algranati nasce a Roma il 16 dicembre 1886 da Alessandro e Gabriella Castelnuovo.\n\u00c8 gemella di Gina Algranati, studiosa e storica vicina al filosofo Benedetto Croce. La famiglia, che \u00e8 ebrea, si trasferisce a Napoli dove si fermer\u00e0 tra alterne vicende di prosperit\u00e0 e ristrettezze. Maria anche negli studi, pur eccellendo nell\u2019Istituto \u00abSuor Orsola Benincasa\u00bb, avr\u00e0 alterne vicende ma, infine, prender\u00e0 i suoi titoli di studio (sia pur dopo varie interruzioni). \nEntrer\u00e0 lei pure nel mondo crociano ed anche familiare del filosofo, al seguito della gemella storica e studiosa, dal quale sar\u00e0 apprezzata come poetessa, tanto che il suo primo vero volume di poesie sar\u00e0 pubblicato a spese del Croce. Soggiorn\u00f2 tra il 1914 e il 1918 in Sicilia dove collabor\u00f2 con il quotidiano \"L'Ora\". Rientrata a Napoli riallacci\u00f2 i suoi rapporti col mondo crociano.\nDocente e traduttrice di lingua francese, fu amica di Adelina, moglie di Benedetto Croce. In casa Croce incontr\u00f2 il poeta Francesco Gaeta, con il quale ebbe una storia che doveva sfociare nel matrimonio ma che fin\u00ec malamente per la gelosia e l'antisemitismo del Gaeta. \nEbbe vita difficile anche perch\u00e9 spos\u00f2 il vedovo di una sorella per curarne i figli, ma il matrimonio fu molto infelice.\n\"dopo la guerra\nmatur\u00f2 la conversione alla fede cristiana, preceduta dall\u2019esempio della sorella\nGina. Sar\u00e0 poi l\u2019amicizia con i suoi nuovi amici d\u2019oltreoceano, giunti\na Napoli con le truppe alleate, a concludere l\u2019ultima stagione felice della\nsua vita. Coraggiosa ed anticonformista fu consegnata alla storia della poesia\ndel Novecento da Benedetto Croce, che la colloc\u00f2 tra le protagoniste femminili\ndi maggiore levatura e per sensibilit\u00e0 poetica, e per spirito critico. (...) Le frequentazioni nei salotti intellettuali napoletani\ndell\u2019epoca e un nutrito scambio epistolare con Enrico De Nicola, Giovanni Gentile e Domenico Rea la resero \u00abun\u2019icona del femminismo\u00bb, secondo Michele Prisco: \u00abribelle, libertaria e anticonformista\u00bb. L\u2019esperienza\ndella sua condizione libertaria, in ambito sociale e professionale, fu pagata,a\ncaro prezzo dall\u2019Algranati, rispetto ai tempi che era destinata a vivere. \nUno spirito libero, \u00abirregolare\u00bb, che visse in solitudine il suo amore per la libert\u00e0 contro il\nconformismo borghese. Frequent\u00f2 la libreria Guida, negli anni Settanta,\nsecondo le testimonianze di Carlo Felice Colucci e di Michele Prisco\".\nLa sua vocazione \u00e8 la poesia, nella quale raggiunge alti momenti lirici. Anche la sua prosa risulta lieve e poetica, come si rileva nella sua ultima opera: l'autobiografia \"Tavola Calda\" pubblicata postuma."}
{"id": "3446035", "revid": "731511", "url": "https://it.wikipedia.org/wiki?curid=3446035", "title": "Wally Ursuliak", "text": "Biografia.\nVinse l'edizione del campionati mondiali di curling nel 1961 con Ray Werner, Vic Raymer e Hector Gervais.\nNell'edizione la medaglia d'argento and\u00f2 alla Scozia mentre quella di bronzo alla statunitense."}
{"id": "3446036", "revid": "536103", "url": "https://it.wikipedia.org/wiki?curid=3446036", "title": "Mascarene", "text": ""}
{"id": "3446041", "revid": "11959", "url": "https://it.wikipedia.org/wiki?curid=3446041", "title": "Turcico", "text": "Col termine turcico ci si riferisce a qualsiasi persona di cultura linguistica turca, non necessariamente quindi solo selgiuchide, ottomana o turca contemporanea. \nLe aree caspiche in cui s'insediarono i Cazari, le steppe euro-asiatiche da cui provennero in un primo tempo i Mamelucchi, quelle centro-asiatiche (attuale Uzbekistan, Turkestan, Kazakistan, Tagikistan) sono la patria, o i luoghi d'insediamento (vedi il caso dell'Azerbaigian), di genti che parlano lingue turche, agglutinanti, simili ma non identiche alla lingua turca conosciuta grazie ai Selgiuchidi (che preferivano di gran lunga esprimersi a livello colto e ufficiale in persiano) e agli Ottomani.\nDa qui l'opportunit\u00e0 di distinguere il turco selgiuchide, ottomano o della moderna Turchia, da quanti a quelle specifiche esperienze restarono quasi del tutto estranei.\nLa parola deriva dal latino \"turcicus\", in diverse occasioni usato in letteratura (ad. es. Bernardino Leo scrisse nel 1573 il \"De bello turcico\"), senza dimenticare un'apprezzata rivista turca che, per parlare dei fenomeni del vasto panorama storico-culturale delle varie genti turche, ha scelto, per l'appunto, di chiamarsi \"Turcica\" (significando \"argomenti relativi alla cultura turca\" in senso lato)."}
{"id": "3446059", "revid": "1543377", "url": "https://it.wikipedia.org/wiki?curid=3446059", "title": "Luigi Sardei", "text": "Biografia.\nEra fratello maggiore di Valentino Sardei, anch'egli calciatore in Serie A nelle file del Lanerossi Vicenza.\nCarriera.\nNato calcisticamente nell'AC Thiene nel 1953, esord\u00ec in Prima squadra Cat. Promozione a diciassettenne segnando un gol stupendo da fuori area al debutto. In quella stagione 1954-55 il Thiene vinse oltre al campionato anche il titolo veneto di categoria passando in serie D. Gino venne acquistato dal Brescia in Serie B e rimase nella rosa l'annata 1956-57 assieme ad un altro thienese, Giuliano Paterno giunto nella stagione precedente. Nel 1957-58 Gino viene girato in Serie D all'Aurora Travagliato per \"farsi le ossa\" e nel 1958-59 ad Ivrea sempre in Serie D. La stagione successiva 1959-60 Gino torna nel vicentino in Serie D con lo Schio dove viene osservato giocare da Luigi Del Grosso (premio \"Il seminatore d'oro\"), allenatore della Reggiana, che l'annata successiva lo porta alla sua corte di Reggio Emilia in Serie B. Da attaccante lo trasforma in centrocampista. Nella stagione 1960-61 quindi Gino da centrocampista si consacra anche come cannoniere collezionando 15 reti, delle quali 3 segnate contro il Palermo che sta lottando con la Reggiana per la promozione in Serie A. La Reggiana giunge quarta ed il Palermo conquistando il terzo posto passa in Serie A. Nella campagna acquisti Sardei viene conteso tra Juventus, Inter e Mantova, ma all'ultimo minuto del calcio mercato la spunta proprio il Palermo che offre la cifra pi\u00f9 alta. Con i rosa-nero colleziona solo 7 presenze in Serie A nella stagione 1961-1962; nel corso della quale ha un malanno fisico e viene trasferito al in Serie B. L'anno successivo, dopo aver iniziato il campionato con i pugliesi, passa al e oramai guarito dal problema fisico, torna in forma giocando alla grande, spesso come capitano della squadra calabrese e con la quale rimane per 6 stagioni, dal 1962 al 1968. Con i giallorossi del Catanzaro \"ammazza grandi\" raggiunge la meta storica della finale di Coppa Italia 1965-1966 persa per 2-1 contro la nei tempi supplementari e per colpa di un rigore assegnato per un suo fallo di mano; proprio lui che era stato il migliore in campo (internet vedi \" Ciao Sardei e non pensarci pi\u00f9 \") Nel 1968-69 Gino ritorna a giocare a Schio in Serie D e nel 1970 torna alle origini nell'AC Thiene di Prima Categoria. Da \"libero\" e capitano porta la squadra rossonera in Serie D, squadra della sua citt\u00e0 natale con la quale nel 1974 chiude la carriera. Quindi ricapitolando, Gino Sardei conta 125 presenze totali in Serie B con , Bari e e 7 presenze in Serie A col Palermo."}
{"id": "3446072", "revid": "408657", "url": "https://it.wikipedia.org/wiki?curid=3446072", "title": "Al\u00e9theia", "text": ""}
{"id": "3446074", "revid": "2039709", "url": "https://it.wikipedia.org/wiki?curid=3446074", "title": "Capi di Stato d'Italia", "text": "Questa lista raccoglie i capi di Stato italiani, dalla proclamazione del Regno d'Italia il 17 marzo 1861 a oggi.\nL'Italia \u00e8 stata retta, dopo l'unificazione, da quattro re (appartenenti a Casa Savoia), due capi provvisori dello Stato, fra i risultati del referendum del 2 giugno e l'entrata in vigore della Costituzione, e dodici presidenti della Repubblica, intervallati talvolta da presidenti supplenti.\nRe d'Italia.\nCon la nascita del Regno d'Italia nel 1861, sul trono si install\u00f2 la dinastia dei Savoia, precedentemente titolare del Regno di Sardegna, su tutto il territorio italiano di allora.\nLuogotenente generale del Regno.\nDopo la liberazione di Roma, Vittorio Emanuele III si ritir\u00f2 a vita privata, nominando il figlio Umberto \"Luogotenente generale del Regno\", come stabilito dagli accordi tra le varie forze politiche del Comitato di Liberazione Nazionale, che prevedevano di \u00abcongelare\u00bb la questione istituzionale fino al termine del conflitto. Umberto, dunque, esercit\u00f2 le prerogative di capo dello Stato senza tuttavia possedere la dignit\u00e0 di re, che restava in capo a Vittorio Emanuele III.\nRe d'Italia.\nIn vista del referendum del 2 giugno il re Vittorio Emanuele III venne indotto dai suoi consiglieri ad abdicare, per tentare di separare le proprie responsabilit\u00e0 sull'avvento del fascismo rispetto alle sorti di casa Savoia. Succede a lui Umberto II.\nCapi provvisori della Repubblica Italiana.\nIl 2 giugno 1946 la monarchia venne sostituita dalla repubblica a seguito dell'esito di un referendum popolare. Umberto II lasci\u00f2 l'Italia il 13 giugno successivo. I risultati definitivi della consultazione furono proclamati ufficialmente dalla Corte di cassazione il 18 giugno 1946."}
{"id": "3446085", "revid": "599013", "url": "https://it.wikipedia.org/wiki?curid=3446085", "title": "Bernd D\u00fcrnberger", "text": "Carriera.\nClub.\nGioc\u00f2 per tutta la carriera nel Bayern Monaco, con cui vinse per cinque volte la Bundesliga (1972-1973, 1973-1974, 1979-1980, 1980-1981, 1984-1985), per tre volte la Coppa dei Campioni (1973-1974, 1974-1975, 1975-1976), per due volte la Coppa di Germania (1981-1982, 1983-1984) e per una volta la Coppa Intercontinentale (1976)."}
{"id": "3446095", "revid": "768068", "url": "https://it.wikipedia.org/wiki?curid=3446095", "title": "Accentazione della lingua latina", "text": "L'accento latino, bench\u00e9 a tutt'oggi manchino delle testimonianze precise sulla sua effettiva natura, si ritiene sia stato un accento melodico.\nL'accento: alcuni fondamenti linguistici.\nPer comprendere per quale motivo l'accento latino sia stato inteso dalla popolazione romana del periodo classico (III sec. a.C. - V sec. d.C. c.a) come accento melodico, \u00e8 necessario prima dare qualche appunto di linguistica.\nLa linguistica contemporanea tende a differenziare, dal punto di vista dell'accento, le lingue in \"lingue ad accento d'intensit\u00e0\", (o \"intensivo\", o \"dinamico\", o \"espiratorio\") e le \"lingue ad accento di altezza\" (o \"melodico\", o \"musicale\" o \"cromatico\").\n\u00c8 utile inoltre ricordare, in principio a ogni discussione riguardo all'accento latino, che in una lingua l'accento \u00e8 connotato da quattro caratteristiche fondamentali:\nLe ipotesi passate, la linguistica sperimentale e la teoria dell'accento oggi.\nL'opinione generale, sino a qualche tempo fa, era che solo una delle prime due caratteristiche citate (intensit\u00e0 e altezza) fossero presenti nell'accento di una lingua, e che la presenza solo di una delle due in un idioma fosse il fattore distintivo tra le cosiddette \"lingue ad accento d'intensit\u00e0\", (o intensivo, o dinamico, o espiratorio) e le \"lingue ad accento di altezza\" (o \"melodico\", o \"musicale\" o \"cromatico\").\nPoich\u00e9 le lingue con accento intensivo accentuavano con l'intensit\u00e0, trascurando l'altezza, mentre le lingue melodiche rilevavano l'altezza tonale senza incidere su di essa con l'intensit\u00e0 articolatoria.\nTuttavia, la fonetica sperimentale, negli ultimi decenni del XX secolo, ha dimostrato l'insussistenza di questo genere di divisione: \u00e8 stato infatti comprovato che, in realt\u00e0, tutte e quattro queste caratteristiche sono presenti in ogni accento: ogni lingua possiede intensit\u00e0, altezza, durata e articolazione nello stesso momento e nella stessa esecuzione fonatoria. A questo proposito, ad esempio, si pensi all'italiano, lingua dotata di accento intensivo. Sebbene non usato all'interno dell'economia dell'accento, l'innalzamento dell'altezza tonale \u00e8 lo strumento fondamentale che permette di distinguere un'affermazione (\"andate!\" schema di lettura: an - da - te _, con abbassamento tonale) da un'interrogazione (\"andate?\" schema di lettura an _ da _ te -, con innalzamento tonale).\nPer quale motivo, dunque, una lingua pu\u00f2 avere accento solo intensivo o solo melodico?\nLa risposta risiede non nell'effettiva esecuzione della parola in s\u00e9, ma nella percezione che il destinatario ne ha. Secondo una teoria linguistica diffusa e accreditata, quella dell'economia linguistica, un parlante cerca di usare meno strumenti possibili, e i pi\u00f9 semplici e duttili, per articolare la pi\u00f9 vasta gamma di suoni (ad esempio, di tutti i foni articolabili, svariate centinaia, solo pochi sono realmente usati in una data lingua come fonemi - nell'italiano, ad esempio, circa una ventina). Cos\u00ec accade ad esempio con la durata, generando due diversi aspetti della lunghezza della sillaba, quello della \"durata in s\u00e9\" (ossia dell'esecuzione oggettiva e meccanica) e quello della \"quantit\u00e0\" (ossia la durata percepita dal parlante come valore fonologico) tanto che anche nella distinzione, sempre latina, tra vocale o sillaba breve o lunga, la lunga rispetto alla breve non deve valere necessariamente due unit\u00e0 di durata, ma anche una e mezzo o tre o pi\u00f9, poich\u00e9 il fatto distintivo importante \u00e8 che vi sia una distinzione tra 1 (unit\u00e0 quantitativamente breve) e &gt;1 (unit\u00e0 quantitativamente lunga). E similmente accade anche con l'articolazione, che viene sentita in modo diverso a seconda delle lingue.\nDetto questo comprendiamo che, seppure in ogni accento esistano intensit\u00e0 e altezza, solo una viene percepita dal parlante di una lingua. E sappiamo che \"la popolazione latina\", almeno tra il III sec. a.C. e il V sec. d.C. (ossia nei periodi che definiamo come \"storici\" o \"classici\" della lingua latina antica) \"percepiva un accento melodico\".\nProve a sostegno dell'ipotesi melodica.\nLe prove a questo proposito sono molteplici e ineludibili:\nSappiamo anche come i latini adottarono in blocco la terminologia metrica greca, con i corrispettivi \"accentus\" (per altro, da \"ad\" + \"cantus\", che significa propr. canto), \"acutus\", \"gravis\", \"circumflexus\", tutti nomi corrispettivi degli equivalenti greci. Ci\u00f2 non ci sorprende, se pensiamo che i latini abbiano un accento melodico; viceversa ci lascerebbe attoniti qualora avessero avuto una coscienza intensiva dell'accento, poich\u00e9 nel caso non avrebbero potuto adattare alla loro lingua n\u00e9 i sopradetti termini n\u00e9 il loro significato. La natura stessa di vocale o sillaba \"lunga\" o \"breve\", infatti, non ha significato nelle lingue ad accento intensivo a noi note (ad esempio, non l'ha in italiano), ma lo ha al contrario in quelle ad accento musicale (cfr. ad es. lo svedese).\nL'accento dopo Roma.\nCi\u00f2 che abbiamo detto ovviamente vale per il periodo che intercorre tra il 240 a.C. (prima manifestazione letteraria latina a noi nota, un dramma di Livio Andronico) sino al V secolo d.C. (fine dell'impero romano).\nCon lo sfaldamento dell'Impero romano d'Occidente, la mancanza di un'autorit\u00e0 centrale (anche e sopra tutto didattica) cui affidare la diffusione di una lingua corretta e univoca gener\u00f2 la mutazione progressiva della lingua a tutti i livelli, e in tutti i paesi. La mutazione della percezione dell'accento, seppure lenta e non registrata dai contemporanei, port\u00f2 al nuovo sentire, accentuativo, della lingua latina (con la scrittura di versi in latino con metrica accentuativa, avvenuta durante l'Alto Medioevo) confluita poi, con il definitivo distacco del latino volgare dal latino vero e proprio, nei volgari (con l'italiano, e generalmente le lingue neolatine, che hanno tutt'oggi un accento intensivo).\nL'accento preletterario.\nIn aggiunta a ci\u00f2, i linguisti si sono interrogati - e tuttora si interrogano - sulla natura dell'accento prima dell'et\u00e0 letteraria, questione ben pi\u00f9 complessa della (gi\u00e0 non facile) precedente.\nRiteniamo gi\u00e0 da alcuni indizi linguistici che l'accento latino \"preletterario\" (ossia afferente a un periodo che va dalla nascita della lingua latina sino al IV sec. a.C.) non fosse del tutto identico a quello letterario (ossia dall'inizio delle attestazioni letterarie in lingua latina oggi possedute): sappiamo ad esempio dai meccanismi di apofonia latina come esso all'epoca fosse protosillabico (perch\u00e9 evoluzione dell'indoeuropeo, verosimilmente protosillabico, come un'altra lingua indoeuropea, il germanico comune), ossia evidenziasse sempre la prima sillaba della parola. In aggiunta a ci\u00f2, molti studiosi sono portati a credere che esso potesse non essere gi\u00e0 melodico, ma inizialmente intensivo. A questo favore si riporta:\nD'altro canto per\u00f2 altri studiosi, seguendo la linea della doppia presenza dell'intensivit\u00e0 e della melodia nello stesso accento, hanno affermato che:\nA tutt'oggi, seppure predomini la soluzione intensiva, riguardo l'accento preletterario esistono troppo poche informazioni perch\u00e9 si possa dare una risposta certa e definitiva."}
{"id": "3446096", "revid": "287204", "url": "https://it.wikipedia.org/wiki?curid=3446096", "title": "Jheronimus Vinders", "text": "Biografia.\nQuasi nulla si conosce della sua vita ad eccezione del fatto che fu maestro del coro alla Cattedrale di San Bavone a Gand, fra il 1525 ed il 1526. La citt\u00e0 era allora uno dei principali centri musicali del Rinascimento e ospitava molti compositori e cantori.\nLa musica di Vinders possiede sia la innovativa pervasivit\u00e0 dell'imitazione, che caratterizzava le composizioni della generazione di Gombert e Jacob Clemens non Papa, ed elementi conservatori come l'uso della tecnica del cantus firmus, che era passata di moda intorno al 1500 o anche prima. A volte porta combinati sia gli elementi conservatori che quelli progressisti nella stessa opera, come nella sua messa basata sul famoso brano \"Fors seulement\", dove utilizza sia la tecnica della messa ciclica che quella della messa parodia (la tecnica della parodia doveva essere il metodo preferito di composizione di messe fino alla fine del secolo; essa utilizzava molte voci).\nVinders compose sia musica sacra che profana. Tutte le composizioni sono scritte in polifonia per voci; nessuna composizione strumentale \u00e8 a noi pervenuta, o gli \u00e8 stata attribuita. Quattro delle sue messe sono giunte a noi, tutte a cinque voci e tutte basate su melodie differenti. La \"Missa Fors seulement\" \u00e8 basta sulla chanson di Antoine de F\u00e9vin e Matthaeus Pipelare; la \"Missa Fit porta Christi pervia\" si basa su di un canto piano (cantus firmus); la \"Missa Myns liefkens bruyn ooghen\" utilizza il tema di una canzone profana fiamminga di Benedictus Appenzeller; infine la \"Missa Stabat mater\" utilizza il tema del mottetto di Josquin Des Prez, un compositore da lui ammirato. Anche otto dei suoi mottetti sono pervenuti, con scritture oscillanti fra le quattro e sette voci; il suo famoso \"O mors inevitabilis\", una lamentazione sulla morte di Josquin des Prez, \u00e8 per sette voci. Questo \u00e8 uno dei suoi pezzi pi\u00f9 registrati al giorno d'oggi, assieme alla gemella lamentazione di Gombert, \"Musae Jovis\"; essa \u00e8 stata utilizzata nel 2005 come musica di sottofondo del videogioco, Civilization IV.\nLe tre chanson note di Vinders, \"Myns liefkens bruyn ooghen\", \"Och rat van aventueren\" e \"O wrede fortune\", sono tutte in lingua fiammingo, suggerendo che questa dovesse essere la sua lingua natale; molti compositori dell'area composero chanson in francese, ma se Vinders ne scrisse, esse non ci sono pervenute. La musica profana \u00e8 scritta a quattro e sei voci."}
{"id": "3446097", "revid": "484362", "url": "https://it.wikipedia.org/wiki?curid=3446097", "title": "Zoroastrianismo", "text": ""}
{"id": "3446100", "revid": "767487", "url": "https://it.wikipedia.org/wiki?curid=3446100", "title": "Peter Reichel", "text": "Carriera.\nVinse la Coppa di Germania nel 1974 e nel 1975 con l'Eintracht."}
{"id": "3446102", "revid": "484362", "url": "https://it.wikipedia.org/wiki?curid=3446102", "title": "Zoroastrianesimo", "text": ""}
{"id": "3446121", "revid": "599013", "url": "https://it.wikipedia.org/wiki?curid=3446121", "title": "Joseph Bruy\u00e8re", "text": "Carriera.\nPassato professionista nel 1970 con la Faemino-Faema di Eddy Merckx, fu per nove stagioni, fino al 1978, compagno di squadra e gregario del \"Cannibale\" belga, vestendo le divise di Molteni, Fiat France e C &amp; A. In quegli anni contribu\u00ec ai successi di Merckx in quattro Tour de France, tre Giri d'Italia e una Vuelta a Espa\u00f1a, oltre che in numerose classiche e, con la Nazionale belga, alla vittoria nel campionato mondiale del 1974 a Montr\u00e9al.\nSeppe comunque ottenere alcuni risultati di prestigio: nel 1974 e nel 1975 si aggiudic\u00f2 la classica Het Volk, nel 1976 e nel 1978 fece quindi sua, in entrambi i casi giungendo all'arrivo in solitaria, la Liegi-Bastogne-Liegi. Al Tour de France, cui partecip\u00f2 per sei volte, vinse la tappa di Versailles nell'edizione 1972 e vest\u00ec per undici giorni la maglia gialla di leader della classifica generale, tre nel 1974 e otto nel 1978; nel 1976 vinse inoltre la semitappa di Arcore al Giro d'Italia.\nSi ritir\u00f2 dall'attivit\u00e0 l'8 aprile 1980, appena trentunenne, dopo essersi aggiudicato per la terza volta, il mese precedente, la Het Volk."}
{"id": "3446130", "revid": "729019", "url": "https://it.wikipedia.org/wiki?curid=3446130", "title": "I Classici del Giallo Mondadori dal 1001 al 1100", "text": ""}
{"id": "3446131", "revid": "287204", "url": "https://it.wikipedia.org/wiki?curid=3446131", "title": "New York Knicks 2010-2011", "text": "La stagione NBA 2010-2011 dei New York Knicks si concluse con un numero di 42 vittorie e 40 sconfitte nella regular season, il 2\u00ba posto nell'Atlantic Division e il 6\u00ba posto della Eastern Conference.\nRegular season.\nAtlantic Division\nStaff tecnico.\nArrivi/partenze.\nMercato e scambi avvenuti durante la stagione:\nArrivi\nPartenze"}
{"id": "3446133", "revid": "767487", "url": "https://it.wikipedia.org/wiki?curid=3446133", "title": "Ant\u00f3nio de Oliveira Caetano", "text": "Carriera.\nClub.\nDurante la sua carriera ha giocato con varie squadre di club, tra cui principalmente il , con cui conta 125 presenze e 2 reti."}
{"id": "3446135", "revid": "287204", "url": "https://it.wikipedia.org/wiki?curid=3446135", "title": "Joseph Bruyere", "text": ""}
{"id": "3446146", "revid": "2110845", "url": "https://it.wikipedia.org/wiki?curid=3446146", "title": "Albert Batteux", "text": "Carriera.\nDa calciatore gioc\u00f2 per tutta la carriera nello Stade Reims, dove vinse un campionato francese nel 1949 ed una Coppa di Francia nel 1950. L'anno seguente divenne allenatore della squadra e la guid\u00f2 per tutto il periodo di maggior successo della sua storia: vinse infatti cinque campionati francesi (1953, 1955, 1958, 1960, 1962), una Coppa di Francia (1958), una Coppa Latina (1953) e disput\u00f2 due finali di Coppa dei Campioni (1956, 1959).\nNel 1955 venne chiamato ad allenare in contemporanea anche la Nazionale francese, che port\u00f2 al terzo posto ai Mondiali in Svezia nel 1958, che costitu\u00ec allora il miglior risultato mai raggiunto dai \"Bleus\". Nel 1963 pass\u00f2 al Grenoble dove visse un quadriennio senza vittorie, poi torn\u00f2 al successo nella seguente esperienza al Saint-Etienne, portato alla vittoria di quattro campionati (1967, 1968, 1969, 1970) e due coppe nazionali (1968, 1970)."}
{"id": "3446147", "revid": "322321", "url": "https://it.wikipedia.org/wiki?curid=3446147", "title": "Giacomo Vianol", "text": "Biografia.\nNacque dalla famiglia Vianol, di origine bergamasca, che sarebbe di l\u00ec a poco entrata nel patriziato veneziano.\nPrese gli ordini minori nel 1658 e nel 1672 ricevette il suddiaconato, il diaconato e il presbiterato.\nIl 18 dicembre 1673, all'et\u00e0 di 75 anni, fu nominato vescovo di Torcello.\nMor\u00ec nel novembre 1691, all'et\u00e0 di 93 anni.\nGenealogia episcopale.\nLa genealogia episcopale \u00e8:"}
{"id": "3446150", "revid": "580758", "url": "https://it.wikipedia.org/wiki?curid=3446150", "title": "Chiesa cattolica in Guam", "text": ""}
{"id": "3446153", "revid": "105826", "url": "https://it.wikipedia.org/wiki?curid=3446153", "title": "Giacomo Vianoli", "text": ""}
{"id": "3446156", "revid": "580758", "url": "https://it.wikipedia.org/wiki?curid=3446156", "title": "Chiesa cattolica in Tokelau", "text": ""}
{"id": "3446176", "revid": "347225", "url": "https://it.wikipedia.org/wiki?curid=3446176", "title": "PictoChat", "text": ""}
{"id": "3446186", "revid": "1543377", "url": "https://it.wikipedia.org/wiki?curid=3446186", "title": "Horti Torquatiani", "text": "Gli Horti Torquatiani erano antichi giardini situati a Roma sul colle Esquilino (Rione Esquilino), nella zona di Porta Maggiore.\nStoria.\nI giardini, il cui proprietario rimane sconosciuto, sono menzionati due volte dall'erudito Frontino, nella localit\u00e0 detta \"ad Spem Veterem\", ove si congiungevano i rami dell\"'aqua Appia\" e della \"aqua Augusta\" (localit\u00e0 altrimenti nota anche come \"ad Gemellos\").\nSecondo Samuel Ball Platner e Thomas Ashby i giardini sarebbero da collocare ad ovest della \"Spes Vetus\" (e quindi a sud della \"via Labicana\"), mentre a giudizio di Pierre Grimal occuperebbero la zona a sud di Porta Maggiore."}
{"id": "3446190", "revid": "767487", "url": "https://it.wikipedia.org/wiki?curid=3446190", "title": "Campionato mondiale di hockey su ghiaccio Under-18 2006", "text": "L'8\u00ba Campionato mondiale di hockey su ghiaccio U-18 \u00e8 stato assegnato dall'International Ice Hockey Federation alla Svezia, che lo ha ospitato nelle citt\u00e0 di \u00c4ngelholm e di Halmstad nel periodo tra il 12 e il 22 aprile 2006. Le partite si sono disputate in due diversi palazzetti, la \u00c4ngelholms Ishall di \u00c4ngelholm, palazzetto da 4.600 posti a sedere, e la Sannarps Isstadion di Halmstad, capace di ospitare 3.800 spettatori. Nella finale gli si sono aggiudicati il terzo titolo, secondo consecutivo, sconfiggendo la con il punteggio di 3-1. Al terzo posto invece \u00e8 giunta la , che ha avuto la meglio sul per 4-1.\nCampionato di gruppo A.\nPartecipanti.\nAl torneo prendono parte 10 squadre:\nGironi preliminari.\nLe dieci squadre partecipanti sono state divise in due gironi da 5 cinque squadre ciascuno: le compagini che si classificano al primo posto nel rispettivo girone si qualificano direttamente alle semifinali. La seconda e la terza classifica di ciascun raggruppamento disputano invece i quarti di finale. La quarta e la quinta giocano infine un ulteriore girone al termine del quale le ultime due classificate vengono retrocesse in Prima Divisione.\nGirone per non retrocedere.\nLe ultime due classificate di ogni raggruppamento si sfidano in un girone all'italiana di sola andata. Le prime due classificate guadagnano la permanenza nel Gruppo A, mentre le ultime vengono retrocesse in Prima Divisione. Le sfide tra squadre provenienti dallo stesso girone si disputano, ma tutte le squadre ereditano i punti e la differenza reti delle partite precedentemente giocate. Pertanto Germania e Slovacchia partono da 2 punti in virt\u00f9 delle vittorie rispettivamente su Bielorussia e Norvegia.\nClassifica finale.\nRiconoscimenti.\nRiconoscimenti individuali\nAll-Star Team\nPrima Divisione.\nIl Campionato di Prima Divisione si \u00e8 svolto in due gironi all'italiana. Il Gruppo A ha giocato a Miskolc, in Ungheria, fra il 3 e il 9 aprile 2006. Il Gruppo B ha giocato a Riga, in Lettonia, fra il 2 e l'8 aprile 2006:\nSeconda Divisione.\nIl Campionato di Seconda Divisione si \u00e8 svolto in due gironi all'italiana. Il Gruppo A ha giocato a Merano, in Italia, fra il 2 e l'8 aprile 2006. Il Gruppo B ha giocato a Elektr\u0117nai e Kaunas, in Lituania, fra il 15 e il 21 marzo 2006:\nTerza Divisione.\nIl Campionato di Terza Divisione si \u00e8 svolto in un unico girone all'italiana a Miercurea-Ciuc, in Romania, fra il 13 e il 19 marzo 2006."}
{"id": "3446192", "revid": "2134764", "url": "https://it.wikipedia.org/wiki?curid=3446192", "title": "Lu\u00eds Filipe Vieira Carvalho", "text": "Carriera.\nClub.\nDurante la sua carriera ha giocato con varie squadre di club, tra cui principalmente lo Sporting Lisbona, con cui conta 152 presenze e 10 reti.\nNazionale.\nConta 2 presenze con la nazionale portoghese."}
{"id": "3446193", "revid": "729019", "url": "https://it.wikipedia.org/wiki?curid=3446193", "title": "Sean Parnell", "text": "Biografia.\nNato in California, dopo gli studi in legge, Parnell entr\u00f2 in politica venendo eletto dapprima alla Camera dei Rappresentanti dell'Alaska e poi al Senato di stato dell'Alaska. Dopo aver lasciato il Senato di stato, si occup\u00f2 delle relazioni governative fra l'Alaska e la compagnia petrolifera ConocoPhillips.\nNel 2005 si candid\u00f2 a Vicegovernatore dell'Alaska e vinse le elezioni in coppia con la candidata governatrice Sarah Palin. Parnell fu uno stretto collaboratore della Palin per tutta la durata del suo mandato.\nNel 2008 sfid\u00f2 il deputato della Camera dei Rappresentanti Don Young nelle primarie repubblicane, ma fu sconfitto.Quando la Palin diede le dimissioni, il 26 luglio 2009, secondo la costituzione dell'Alaska, Parnell fu nominato governatore al suo posto.\nNel 2010 Parnell affront\u00f2 delle elezioni vere e proprie per cercare di mantenere la sua posizione di governatore. Alla fine Parnell vinse le elezioni con oltre dieci punti percentuali in pi\u00f9 dell'avversario democratico.\nNel 2014 Parnell va' alla ricerca di un terzo mandato ma viene sconfitto dall'avversario Bill Walker; lascia il governatorato il 1\u00ba dicembre 2014."}
{"id": "3446194", "revid": "110157", "url": "https://it.wikipedia.org/wiki?curid=3446194", "title": "Superliga 2010-2011 (pallavolo femminile, Serbia)", "text": "La Superliga serba di pallavolo femminile 2010-2011 si \u00e8 svolta dall'8 ottobre 2010 al 22 aprile 2011: al torneo hanno partecipato 10 squadre di club serbe e la vittoria finale \u00e8 andata per la seconda volta consecutiva alla .\nRegolamento.\nIl campionato si \u00e8 svolto con una prima fase dove le dieci squadre si sono incontrate in un girone all'italiana con gare d'andata e ritorno per un totale di 18 giornate. Al termine della \"regular season\":"}
{"id": "3446202", "revid": "484362", "url": "https://it.wikipedia.org/wiki?curid=3446202", "title": "Indipendenza lettone", "text": ""}
{"id": "3446203", "revid": "484362", "url": "https://it.wikipedia.org/wiki?curid=3446203", "title": "Indipendenza lituana", "text": ""}
{"id": "3446206", "revid": "484362", "url": "https://it.wikipedia.org/wiki?curid=3446206", "title": "Indipendenza texana", "text": ""}
{"id": "3446208", "revid": "182396", "url": "https://it.wikipedia.org/wiki?curid=3446208", "title": "Legatus pro praetore", "text": ""}
{"id": "3446210", "revid": "484362", "url": "https://it.wikipedia.org/wiki?curid=3446210", "title": "Indipendenza cilena", "text": ""}
{"id": "3446215", "revid": "767487", "url": "https://it.wikipedia.org/wiki?curid=3446215", "title": "Oxfordiano", "text": "Nella scala dei tempi geologici, l'Oxfordiano \u00e8 il primo dei tre piani o et\u00e0 in cui \u00e8 suddiviso il Giurassico superiore, l'ultima epoca dell'intero periodo Giurassico.\n\u00c8 compreso tra 161,2 \u00b1 4,0 e 155,6 milioni di anni fa (Ma), preceduto dal Calloviano, l'ultimo stadio del Giurassico medio e seguito dal Kimmeridgiano. \nDefinizioni stratigrafiche e GSSP.\nIl piano Oxfordiano fu introdotto nella letteratura scientifica dal mineralogista francese Alexandre Brongniart nel 1827. Il piano prende il nome dalla citt\u00e0 di Oxford in Inghilterra. \nLa base dell'Oxfordiano \u00e8 definita dalla prima comparsa negli orizzonti stratigrafici della specie ammonitica \"Brightia thuouxensis\".\nIl limite superiore, nonch\u00e9 base del successivo Kimmeridgiano, \u00e8 data dalla prima comparsa della specie ammonitica \"Pictonia baylei\".\nGSSP.\nIl GSSP, il profilo stratigrafico di riferimento della Commissione Internazionale di Stratigrafia, non \u00e8 ancora stato fissato (2009).\nBiozone.\nNel dominio Tetide, l'Oxfordiano contiene sei biozone ammonitiche:"}
{"id": "3446223", "revid": "1543377", "url": "https://it.wikipedia.org/wiki?curid=3446223", "title": "Coraciidae", "text": "I Coracidi (Coraciidae ) sono una famiglia di uccelli coraciformi noti comunemente come ghiandaie marine, con generi diffusi nel vecchio mondo, arboricoli, e caratterizzati dal becco uncinato e le dita anteriori libere.\nEtimologia.\nIl loro nome deriva dall'aggettivo latino \"coracinus\" (a sua volta derivante dal greco \"k\u00f3rax\" (corvo)) e da \"formis\" (a forma di), perch\u00e9 hanno teste e becchi grandi e corpi compatti proprio come i corvi.\nDescrizione.\nLe ghiandaie somigliano ai corvi in taglia e struttura, misurando circa 27\u201329\u00a0cm in lunghezza, e condividono l'aspetto colorito dei martin pescatori e dei gruccioni, con predominanza di livree blu, rosate e cannella. La loro morfologia generale \u00e8 simile a quella dei parenti nell'ordine dei coraciiformes, con capi massicci su colli corti, piumaggio sgargiante, zampe deboli e corte. Le dita mediane sono collegate tra di loro per buon tratto; la debolezza delle loro zampe trova riscontro nel loro comportamento: non saltellano n\u00e9 si muovono lungo i trespoli e di rado usano le zampe oltre che per inseguire le prede a terra sobbalzando. Il becco \u00e8 robusto, pi\u00f9 corto e massiccio nel genere Eurystomus, i cui membri sono conosciuti come ghiandaie beccogrosso. I loro becchi differiscono da quelli del genere Coracias anche per i colori sgargianti, dove nei Coracias sono neri. Altre differenze tra i due generi risiedono nella lunghezza delle ali: gli Eurystomus, pi\u00f9 propensi al volo, hanno ali pi\u00f9 lunghe e zampe pi\u00f9 corte che nei Coracias: ci\u00f2 riflette le differenze nella loro ecologia di nutrizione. Il loro canto \u00e8 un breve e ripetuto gracchio rauco.\nDistribuzione e habitat.\nI Coraciidi abitano le zone pi\u00f9 calde del vecchio mondo. L'Africa possiede la maggior parte delle specie, e si crede che la famiglia si sia originata da qui. Questa teoria \u00e8 supportata dal fatto che le parenti ghiandaie terricole sono endemiche del Madagascar. La ghiandaia marina eurasiatica (\"Coracias garrulus\") \u00e8 un uccello completamente migratorio, che sverna in Africa e si riproduce in Europa. Anche la ghiandaia marina orientale (\"Eurystomus orientalis\") lascia quasi completamente il suo areale riproduttivo in inverno. Altre specie sono sedentarie o migratorie a corto raggio. Popolano habitat ricchi di alberi o altri appigli da dove lanciarsi sulla preda.\nBiologia.\nLe ghiandaie sono molto chiassose ed aggressive nella difesa dei territori di nidificazione, che perlustrano sfoggiando il piumaggio mozzafiato e attaccando gli intrusi con tuffi roteanti intimidatori. Sono monogami e costruiscono il nido in buchi nei tronchi degli alberi o nelle intercapedini dei muri, e depongono tra le due e le quattro uova ai tropici, e da tre a sei a pi\u00f9 alte latitudini. Le uova, bianche, si schiudono dopo 17-20 giorni, e i pulcini rimangono nel nido per circa 30 giorni. La deposizione \u00e8 scaglionata a intervalli giornalieri in modo da garantire la sussistenza degli uccellini nati prima se dovesse presentarsi una condizione di scarsit\u00e0 di cibo. I pulcini nascono nudi, ciechi e bisognosi di cure.\nLe ghiandaie del genere \"Coracias\" sono cacciatrici da agguato: stanno appollaiate sugli alberi o su altre postazioni in attesa delle prede che riportano sul trespolo prima di cibarsene. Si nutrono di una vasta gamma di invertebrati terrestri e piccoli vertebrati come rane, lucertole, roditori e piccoli uccelli. Non disdegnano prede evitate da altri uccelli come bruchi pelosi, insetti con colori di avvertimento e serpenti.\nLe specie del genere \"Eurystomus\" si nutrono in volo.\nTassonomia.\nLa famiglia dei Coracidi \u00e8 una delle 6 nell'ordine dei Coraciiformes, che include anche Momotidae, Meropidae, Todidae, Brachypteraciidae e Alcedinidae.\nComprende i seguenti generi e specie:"}
{"id": "3446228", "revid": "31886", "url": "https://it.wikipedia.org/wiki?curid=3446228", "title": "Sanit\u00e0 militare", "text": "Per sanit\u00e0 militare si intende il complesso dell'organizzazione sanitaria delle forze armate di un paese.\nSi occupa in particolare della prevenzione, diagnosi e trattamento di malattie, traumi, infortuni e disturbi neuropsichiatrici legati all'esercizio della professione militare. Utilizza i metodi della medicina applicata a particolari aspetti della professione delle armi, sia in tempo di pace che in condizioni di guerra.\n\u00c8 costituita da personale militare, con specializzazione in medicina, in farmacia o in infermieristica. In alcuni paesi sono inquadrati all'interno della singola forza armata, in altri formano un corpo autonomo. Nei corpi di sanit\u00e0 militare in alcuni casi sono inquadrati anche militari con specializzazioni non sanitarie, utilizzati in caso di conflitto come porta feriti.\nIn Italia il personale medico, farmacista, chimico e veterinario \u00e8 inquadrato con il grado di ufficiale, quello infermieristico con quello di sottufficiale, in altri paesi vi sono anche sottufficiali medici (USA), e ufficiali infermieri (Canada).\nStoria.\nL'importanza della sanit\u00e0 militare al fianco delle forze di combattimento va ben oltre il trattamento delle lesioni da campo: in ogni grande guerra combattuta fino alla fine del XIX secolo le malattie e le ferite comportavano pi\u00f9 vittime tra i soldati che l'azione nemica.\nSi stima che durante le guerre napoleoniche (1803-1815), le malattie infettive hanno portato otto volte pi\u00f9 morti nei ranghi britannici che in quelli francesi. Infatti il medico militare francese Jean Colombier aveva pubblicato un \"Codice medico militare\" nel 1772 e nel 1778 in sette volumi \"Medicina Militare o trattato sulle malattie interne cui i militari sono esposti in tempo di pace o di guerra\", mentre il chirurgo Dominique-Jean Larrey organizz\u00f2 ambulanze chirurgiche mobili per potere curare i feriti al pi\u00f9 presto, gi\u00e0 sul campo di battaglia.\nL'8 dicembre 1798, non ritenuta pi\u00f9 idonea al servizio come nave da guerra, la britannica HMS Victory fu convertita in nave ospedale per curare prigionieri francesi e spagnoli feriti di guerra.\nIn Italia il primo servizio sanitario fu organizzato in Piemonte nel 1644 grazie anche a Carlo Emanuele II. Qui la cura degli ammalati dei reggimenti vennero suddivise fra chirurgi e medici, operazione terminata il 1666. Il Corpo della sanit\u00e0 militare si costituisce il 4 giugno 1833 quando il re del Regno di Sardegna Carlo Alberto riordin\u00f2 il preesistente Servizio sanitario militare dell'Armata Sarda. Tuttavia, la denominazione \"Corpo di sanit\u00e0 militare\" arriv\u00f2 soltanto nel 1845, quando la struttura si ordin\u00f2 su un ruolo medici ed un ruolo farmacisti, mentre nel 1848 fu istituita la prima Compagnia infermieri militari.\nDurante la guerra civile americana (1860-65) circa il doppio dei soldati morirono di malattia rispetto a quelli uccisi o feriti a morte in combattimento. \nFu con la guerra di Crimea (1853-1856), che nacque il primo nucleo di sanit\u00e0 militare, quando l'infermiera britannica Florence Nightingale guid\u00f2 una missione medica nell'ospedale militare di Scutari (Turchia). Mise cos\u00ec in evidenza l'influenza delle condizioni di vita sulla sopravvivenza dei feriti, in particolare la prevenzione delle malattie infettive (tifo, febbre tifoidea, colera e dissenteria). \nNel 1861 nacque il Corpo sanitario militare marittimo e nel 1866 si diede vita alla prima nave ospedale italiana: la Washington.\nLa Convenzione di Ginevra del 1864 \"per il miglioramento delle condizioni dei feriti e dei malati delle forze armate in campagna\" ebbe per oggetto il personale sanitario e religioso.\nLa guerra franco-prussiana (1870-1871) \u00e8 ritenuta essere stato il primo conflitto in cui le morti per lesioni in combattimento hanno superato quelle per malattia, almeno nell'esercito della coalizione tedesca che ha perso 3,47% del suo organico medio in combattimento e solo il 1,82% per malattie. \nVenne fondato il 19 gennaio 1877 dall'Associazione dei cavalieri italiani dell'ordine di Malta, il Corpo militare dell'ACISMOM con lo scopo di supporto e sostegno sanitario all'allora Regio Esercito, sia in tempo di guerra che di pace.\nTra la fine dell'Ottocento e i primi del Novecento, in diversi paesi europei nacquero le infermiere volontarie al seguito degli eserciti, che tanta parte avrebbero avuto nei conflitti successivi.\nIl Corpo delle infermiere volontarie della Croce Rossa Italiana nacque nel 1908, inquadrando le \"dame della Croce rossa\", che esistevano gi\u00e0 da qualche decennio.\nDurante la prima guerra mondiale, Marie Curie fond\u00f2 un corpo d'ambulanze radiologiche, \"Small Curie\" per localizzare proiettili e schegge e facilitare cos\u00ec l'operazione chirurgica. Si inizi\u00f2 inoltre a diventare consapevoli dei disturbi comportamentali di guerra.\nL'8 ottobre 1925 venne istituito il Servizio Sanitario Aeronautico italiano.\nNella seconda guerra mondiale le navi ospedale furono utilizzate in maniera massiccia, riconvertendo molte navi passeggeri. Furono affondate dagli alleati molte navi ospedali italiane: \"Giuseppe Orlando\", \"San Giusto\", \"Citt\u00e0 di Trapani\", \"Arno\", \"Po\" e \"Virgilio\". L'Italia denunci\u00f2 gli affondamenti alle autorit\u00e0 di Ginevra.\nLa 2\u00aa convenzione di Ginevra introdusse, il 12 agosto 1949, il bracciale sanitario internazionale obbligatorio per il personale sanitario militare.\nNei nuovi paesi del mondo, come l'Australia, la Nuova Zelanda, e il Canada, i medici militari e chirurghi hanno contribuito in modo significativo allo sviluppo delle cure sanitarie civili."}
{"id": "3446229", "revid": "179980", "url": "https://it.wikipedia.org/wiki?curid=3446229", "title": "Ra\u00fal Emilio Bernao", "text": ""}
{"id": "3446231", "revid": "46291", "url": "https://it.wikipedia.org/wiki?curid=3446231", "title": "Trichocline", "text": "Trichocline \u00e8 un genere di piante angiosperme dicotiledoni della famiglia delle Asteraceae.\nDescrizione.\nLe specie di questa voce sono piante scapose perenni con portamenti erbacei o arbustivi o acauli (raramente sono piante cespitose).\nIn genere sono presenti sia foglie basali che cauline. Le foglie lungo il caule sono disposte in modo alternato. Quelle basali spesso formano delle rosette (disposizione rosulata). La forma delle lamine \u00e8 intera e semplice con contorno lineare, lineare-oblanceolato, oblanceolato, ellittico, oblungo o occasionalmente orbicolare. I bordi sono lirati o pennatopartiti o partiti o lobati o ondulati oppure interi. La superficie \u00e8 glabra o pubescente.\nLe infiorescenze sono composte da capolini terminali, solitari e scaposi. I capolini sono radiati e sono formati da un involucro a forma emisferica composto da brattee (o squame) all'interno delle quali un ricettacolo fa da base ai fiori di due tipi (pi\u00f9 o meno): tubulosi e ligulati. Le brattee, simili a foglie, disposte su 3 - 7 serie in modo embricato sono generalmente di tipo fogliaceo. Il ricettacolo, pubescente, a forma piatta o concava \u00e8 alveolato.\nI fiori sia quelli tubulosi che ligulati sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi, actinomorfi o zigomorfi e fertili. I fiori del raggio (quelli periferici) sono femminili (con staminoidi e antere sterili) e disposti in modo uniseriale. I fiori del disco (quelli centrali) sono numerosi e sono ermafroditi.\nI frutti sono degli acheni con pappo. La forma dell'achenio \u00e8 ovoidale con alcune coste longitudinali. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente; la superficie \u00e8 setolosa. Il carpopodium \u00e8 assente, oppure ha delle forme anulari. Il pappo, formato da una o pi\u00f9 serie di setole piumose o barbate, persistenti, \u00e8 direttamente inserito nel pericarpo o connato in un anello parenchimatico posto sulla parte apicale dell'achenio.\nDistribuzione e habitat.\nIl genere \u00e8 distribuito prevalentemente in Sudamerica, dal Per\u00f9 meridionale all'Argentina e al Cile, con un'unica specie (\"Trichocline spathulata\") in Australia.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Mutisieae con la trib\u00f9 Nassauvieae formano due \"gruppi fratelli\" ed entrambe rappresentano il \"core\" della sottofamiglia.\nIl genere \"Trichocline\" \u00e8 descritto all'interno della trib\u00f9 Mutisieae, raggruppamento che la classificazione tradizionale collocava all'interno della sottofamiglia Cichorioideae e che la moderna classificazione filogenetica ha ricollocato, ridisegnandone i confini, all'interno della sottofamiglia Mutisioideae. Provvisoriamente il genere fa parte del gruppo informale Gerbera Complex.\nAll'interno del \"Gerbera Complex\" il genere di questa voce, da un punto di vista filogenetico e quindi evolutivo, fa parte del \"Clade A\" formato dai generi \"Lulia\", \"Trichocline\" e \"Brachyclados\". In questo gruppo \"Trichocline\" occupa una posizione abbastanza centrale ed \u00e8 \"gruppo fratello\" del genere \"Brachyclados\". Le possibili date relative alla divergenza del clade variano da 19 a 8 milioni di anni fa.\nIl cladogramma seguente presenta una possibile configurazione filogenetica di alcune specie del genere:\nI caratteri distintivi per le specie di questo genere sono:\nIl numero cromosomico delle specie di questo genere \u00e8: 2n = 36 e 40.\nElenco specie.\nQuesto genere comprende le seguenti 23 specie:\nL'unica specie australiana del genere, \"T. spathulata\", era stata in passato assegnata ad un genere a s\u00e9 stante \"Amblysperma\".. Una successiva revisione ne ha invece confermato l'appartenenza al genere \"Trichocline\".. Una seconda entit\u00e0 presente in Australia occidentale, originariamente descritta come \"Amblysperma minor\", \u00e8 stata definitivamente considerata un sinonimo di \"Trichocline spathulata\"."}
{"id": "3446232", "revid": "1573940", "url": "https://it.wikipedia.org/wiki?curid=3446232", "title": "Pandisus", "text": "Pandisus \u00e8 un genere di ragni appartenente alla Famiglia Salticidae.\nDistribuzione.\nDelle sei specie oggi note di questo genere, ben cinque sono endemiche del Madagascar e una sola dell'India; probabilmente in origine erano un unico ceppo.\nTassonomia.\nA dicembre 2010, si compone di sei specie:"}
{"id": "3446233", "revid": "21880", "url": "https://it.wikipedia.org/wiki?curid=3446233", "title": "Amblysperma", "text": ""}
{"id": "3446258", "revid": "122394984", "url": "https://it.wikipedia.org/wiki?curid=3446258", "title": "Dalle Olle", "text": "Antica ed illustre famiglia nobile patrizia di Bologna. Presa nel complesso essa rappresenta il tipo di nobilt\u00e0 democratica medioevale, quella che sorgeva dalle funzioni dello Stato, conciliando l'antitesi tra due opposte tendenze incarnate, l'una nel popolo della citt\u00e0, l'altra nei baroni della campagna. \nStoria.\nLe prime fonti che riguardano i dalle Olle risalgono al XIII sec. con Gerardo Anziano della citt\u00e0 di Bologna. Il Collegio degli Anziani rappresentava la pi\u00f9 alta magistratura dello Stato ed era formato da quattro fra nobili e notabili eletti per ogni quartiere cittadino.\nLa dimora in Bologna della famiglia risulta quindi essere stata nel quartiere di Porta Stiera, Cappella di Santa Maria Maggiore come emerge dai documenti conservati presso l'Archivio di Stato.\nDal 1400 sposta la sua residenza nella Val Samoggia (\"de Ollis de Samodia\") dove vari membri ricoprono cariche di Vicari e notai presso l'Ufficio del Vicariato e del Capitanato della Montagna, prima di ritirarsi a vita privata come possidenti.\nUn ramo della famiglia ebbe inoltre un ruolo nel tessuto sociale brasiliano a partire dal XIX secolo con il barone Flaminio dalle Olle e sua moglie Elisa Bartolini.\nParentele.\nMolte le famiglie nobili e notabili con le quali i dalle Olle si sono legati, il Carrati nelle sue genealogie menziona Benvenuto dalle Olle imparentandolo col ramo dominante dei Bentivoglio (famiglia) nel 1318 attribuendogli il feudo della baronia di Torrione. Alcune sono:\nBlasone.\n\"D'azzurro al rincontro di cervo d'argento sormontato da un bisante dello stesso crociato di rosso.\"\nIl cervo rappresenta la vigilanza militare, l'inclinazione all'esercizio della caccia, riservata ai nobili, il cavaliere ardito e cortese. \nIl bisante denota sovranit\u00e0 per il diritto di batter moneta.\nLa croce \u00e8 una pezza onorevole di prim'ordine, si vuole che indichi chi fu alle gloriose crociate.\nLa prevalenza d'azzurro, invece, indica la devozione, la fedelt\u00e0, la castit\u00e0, la giustizia, la santit\u00e0, la bellezza, la nobilt\u00e0, la vigilanza, la vittoria, la perseveranza, la ricchezza, l'amore per la patria, la fama gloriosa.\nBlasone Bolognese"}
{"id": "3446261", "revid": "1005847", "url": "https://it.wikipedia.org/wiki?curid=3446261", "title": "Mariann Fischer Boel", "text": "Esponente del Partito Liberale Danese, \u00e8 stata commissario europeo e ministro.\nBiografia.\nFormazione.\nFischer-Boel ha studiato lingue moderne ed economia.\nInizi\u00f2 la carriera professionale come segretaria amministrativa in una societ\u00e0 di esportazioni di Copenaghen. Successivamente ha fatto parte di alcuni consigli di amministrazione di societ\u00e0 danesi.\nCarriera politica.\nLa carriera politica di Fischer-Boel cominci\u00f2 a livello locale, come consigliere comunale prima e vicesindaco poi di Munkebo tra il 1982 e il 1990.\nNel dicembre 1990 Fischer-Boel entr\u00f2 nel Folketing nelle file del Partito liberale come rappresentante della contea di Fionia. Sempre nel 1990, entr\u00f2 a far parte del Consiglio generale del Partito liberale e nel comitato esecutivo del gruppo parlamentare del partito. Tra il 1994 e il 1998 presiedette la commissione parlamentare per l'alimentazione, l'agricoltura e la pesca, poi tra il 1998 e il 1999 la commissione per il commercio e l'industria ed infine tra il 1999 e il 2001 la commissione parlamentare per gli affari fiscali.\nMinistro.\nIl 27 novembre 2001 Fischer-Boel venne nominata ministro dell'agricoltura e dell'alimentazione all'interno del governo guidato da Anders Fogh Rasmussen.\nCommissario europeo.\nNel 2004 venne indicata dal governo danese come membro della Commissione europea e si dimise dall'incarico di ministro. Fischer-Boel ha fatto parte della Commissione Barroso I per tutta la durata del suo mandato, dal 2004 al 2010, ed \u00e8 stata in carico del portafoglio dell'agricoltura e dello sviluppo rurale."}
{"id": "3446273", "revid": "6923", "url": "https://it.wikipedia.org/wiki?curid=3446273", "title": "Autorientamento", "text": "Il termine autorientamento \u00e8 composto dal prefisso greco \"auto-\", che rimanda al S\u00e9, e il sostantivo \"orientamento\". Partendo da tale presupposto, l'autorientamento diviene una declinazione dell'orientamento che si radica nella persona, costituendosi come una risorsa che le permette di affrontare in modo autonomo e competente la pluralit\u00e0 di situazioni e di domande complesse e interrelate che la societ\u00e0 d'oggi pone. L'autorientamento fa perno sulle risorse proprie del soggetto e diviene cos\u00ec parte del bagaglio di potenzialit\u00e0 spendibili.\nEsso \u00e8 pratica costante di presa di coscienza delle proprie scelte attraverso un processo analitico continuato relativamente ad aspirazioni, motivazioni, interessi, peculiarit\u00e0 e competenze, mirante alla costruzione di un'adeguata immagine di s\u00e9, capace di dialogare in modo efficace con la complessit\u00e0 del mondo circostante attraverso una lettura di esso.\nIl processo di autorientamento parte dal soggetto per costruire il soggetto, mediante una elaborazione di un progetto non solo professionale, ma in primo luogo di vita, il quale presuppone la capacit\u00e0 di iniziativa personale, che pensa, crea e realizza, che conduce l'individuo a dare un contributo a s\u00e9, alla comunit\u00e0 e a s\u00e9 nella comunit\u00e0.\nDi fronte alle differenti scelte di vita la persona che si autorienta presenta un adeguamento attivo, mai dequalificante o squalificante, in quanto risultato in una costante introspezione, di una valutazione critica e oggettiva del proprio \u201critratto\u201d, della propria storia. Quindi attraverso l'autoesplorazione l'individuo che sa guardarsi in maniera efficace giunge all'autocoscienza che rileva le strade percorribili di vita, le quali non fanno percepire lo smarrimento, ma il costante controllo sui propri passi da parte dell'individuo.\nL'autorientamento nasce dall'esercizio operato in modo sistematico e autonomo di tali processi che dialogano tra loro: analisi integrale delle proprie risorse personalit\u00e0 , esame realistico delle opportunit\u00e0 e dei vincoli contestuali, assunzione di decisioni, messa in atto di comportamenti finalizzati alla realizzazione del proprio obiettivo, adattamento all'ambiente e gestione positiva della transizione e del cambiamento.\nPer poter addivenire a un efficace autorientamento occorre sviluppare competenze specifiche che consentano al soggetto di elaborare strategie e progetti in relazione alla gestione ed al controllo della propria vita e delle proprie scelte. Il processo attraverso il quale si incrementano le competenze di un soggetto atte ad aumentarne il \"potere\" sulla propria esistenza viene denominato empowerment."}
{"id": "3446275", "revid": "256896", "url": "https://it.wikipedia.org/wiki?curid=3446275", "title": "Holoplatysini", "text": "Holoplatysini \u00e8 una trib\u00f9 di ragni appartenente alla sottofamiglia Marpissinae della famiglia Salticidae dell'ordine Araneae della classe Arachnida.\nDistribuzione.\nI tre generi oggi noti di questa trib\u00f9 sono diffusi prevalentemente in Australia e Nuova Zelanda; sono state rinvenute diverse specie anche in Nuova Caledonia, Taiwan, Cina e Tasmania.\nTassonomia.\nA dicembre 2010, gli aracnologi riconoscono tre generi appartenenti a questa trib\u00f9:"}
{"id": "3446276", "revid": "1793900", "url": "https://it.wikipedia.org/wiki?curid=3446276", "title": "Fort de Buade", "text": "Fort de Buade fu un forte francese sito ove \u00e8 oggi la citt\u00e0 statunitense di St. Ignace (Michigan). Esso fu presidiato da una guarnigione dal 1683 al 1701.\nLa missione.\nL'insediamento franco-canadese a St. Ignace ebbe inizio con l'omonima missione fondata da padre Jacques Marquette, S.I. nel 1669.\nNel 1680 era gi\u00e0 diventata una comunit\u00e0 considerevole consistente nella missione, un villaggio francese con una dozzina di case, una citt\u00e0 di indiani Uroni ed un'adiacente citt\u00e0 di indiani Odawa, entrambe circondate da mura.\nNel 1681 l'uccisione di Annanhac, capo degli indiani Seneca, da parte degli Uroni e degli Illiniwek a Saint Ignace mise i Francesi sull'avviso che questa comunit\u00e0 necessitava di protezione. Anche le dure pratiche del commercio delle pelli erano una fonte di tensioni. Nel 1683 il governatore Antoine le Febvre de La Barre ordin\u00f2 a Daniel Greysolon Du Luth e ad Olivier Morel de La Durantaye, di instaurare una presenza strategica sulla riva settentrionale degli Stretti di Mackinac, dove i laghi Michigan Huron si univano. La missione dei gesuiti venne fortificata e La Durantaye vi si stabil\u00ec come comandante generale dei forti francesi nel nord-ovest: Fort Saint Louis dell'Illinois (oggi North Utica, Illinois), Fort Kaministigoya (oggi Thunder Bay, Ontario) e Fort la Tourette (presso il Lago Nipigon sempre nell'Ontario). Egli era anche responsabile del territorio intorno a Green Bay.\nNella primavera del 1684 La Durantaye condusse una spedizione di soccorso da St. Ignace a Fort Saint Louis dell'Illinois, che era assediato dagli indiani Seneca. In estate ed ancora nel 1687, La Durantaye condusse \"coureur de bois\" ed indiani americani dagli stretti contro il territorio dei Seneca nella parte superiore dell'attuale Stato di New York. In quegli anni commercianti inglesi da New York entrarono nei Grandi Laghi e iniziarono commerci a Michilimackinac.\nQuesto e lo scoppio della Guerra franco-inglese nel 1689 indussero I francesi ad erigere nel 1690 il Fort de Buade ad opera del comandante Louis de La Porte de Louvigny.\nI forti.\nFort de Buade a St. Ignace.\nDurante gli anni 1690 il forte divenne la base per gli attacchi dei francesi e dei loro alleati indiani contro i Seneca, alleati degl'inglesi. Esso rimase un importante centro commerciale e punto di distribuzione di armi e munizioni per la guerra contro gl'Irochesi.\nNel 1694 il governatore Frontenac invi\u00f2 un suo giovane ed aggressivo protetto, Antoine Laumet de La Mothe de Cadillac, per dirigere il forte. Cadillac fece una piccola fortuna in quella posizione, probabilmente raccogliendo bustarelle. Nel 1697 Kondiaronk, capo degli Uroni, condusse da Michilimackinac un attacco contro i Seneca sul Lago Erie, che si concluse con una schiacciante vittoria dei primi e che infranse le speranze degli irochesi di una vittoria contro i francesi. Quattro anni dopo, Kondiaronk ebbe un ruolo di guida nel preparare la Grande pace di Montreal (4 agosto 1701) fra la Nuova Francia e le Prime nazioni, che pose fine alla guerra.\nDurante il periodo di comando del Cadillac i rapporti fra quest'ultimo ed i gesuiti della Missione di St. Ignace non furono buoni. La Durantaye aveva diretto Michilimackinac con mano ferma: egli teneva sotto controllo il commercio dell'alcool, quello delle pellicce e teneva in riga i commercianti. Era un uomo onesto che pass\u00f2 gli ultimi anni della sua vita in povert\u00e0. Cadillac invece non si preoccup\u00f2 molto di queste cose. In effetti, gran parte dell'alcool che giungeva sul luogo era fornito da lui stesso. I missionari, guidati da padre Etienne de Carheil, accusarono Cadillac di incoraggiare il commercio di alcool con gl'indiani, attivit\u00e0 vietata da un decreto del re di Francia. Pu\u00f2 darsi che Cadillac abbia svolto questa attivit\u00e0 illegale per controllare i commercianti inglesi, ma \u00e8 certo che essa era assai lucrosa per i suoi progetti finanziari personali.\nNonostante il commercio di liquori di Cadillac, la concorrenza commerciale fra inglesi e francesi continuava. Il Cadillac fu poi sostituito nel comando del forte da Alphonse de Tonti, fratello dell'esploratore Henri de Tonti\nNel 1701, Cadillac ottenne da Parigi l'autorizzazione a fondare un'altra postazione fortificata sul fiume Detroit, Forte Pontchartrain del Detroit, embrione della citt\u00e0 (oggi statunitense) di Detroit (Michigan), per bloccare il flusso di merci che i commercianti inglesi trattavano nel lago Huron.\nTra il 1690 e il 1701 Fort de Buade era probabilmente difeso da una palizzata in legno. Si pensa che esso si trovasse in una localit\u00e0 all'interno dell'attuale comune di St. Ignace, probabilmente su una collina prospiciente la Moran Bay, chiamata localmente \"Fort Hill.\" Fino all'agosto del 2009 non erano stati ancora identificate tracce dei resti del forte.\nIl successivo forte presso Mackinaw City.\nTra il 1701 ed il 1715 non vi fu una presenza ufficiale franco-canadese nello \"Stretto di Mackinac\", sebbene commerci non autorizzati continuassero a svilupparsi grazie ai \"coureur des bois\".\nNel 1715 un reparto francese al comando di Marchand de Lignery ristabil\u00ec la presenza francese negli \"Stretti di Mackinac\" in preparazione di una guerra contro gli indiani Meskwaki (detti anche Fox) del Wisconsin. Una nuova postazione fu eretta sulla riva meridionale degli \"Stretti\", vicino all'attuale municipalit\u00e0 di Mackinaw City (Michigan) e fu chiamata Fort Michilimackinac.\nGran parte degli Uroni si spostarono a sud con Cadillac nel 1701. Gli Ottawa emigrarono da Moran Bay verso il nuovo forte e l'area di St. Ignace rimase pressoch\u00e9 abbandonata fino al XIX secolo."}
{"id": "3446278", "revid": "44876", "url": "https://it.wikipedia.org/wiki?curid=3446278", "title": "Titolo confinario", "text": "Il titolo confinario \u00e8 un'opera di dimensioni generalmente non fisse, il pi\u00f9 delle volte artificiale, che indica l'appartenenza, al di l\u00e0 o al di qua di esso, a diversi enti territoriali o propriet\u00e0, appunto confinanti.\nCaratteristiche.\nIl cippo o il palo, sostanzialmente, servono come riconoscimento, a occhio nudo, di un confine qualora non lo si riesca a distinguere in altri modi: il titolo opera, in assenza di barriere naturali tra un luogo ed un altro, per indicare il discrimine tra l'ambito territoriale di esercizio di due diverse propriet\u00e0 o di due diverse pubbliche potest\u00e0. Era molto utilizzato in passato (soprattutto tra il Medioevo e il XVIII secolo ma anche in altre epoche, per segnare il confine tra stati o comuni).\nPoteva essere realizzato con \"pietre fitte\" (in latino indicate come \"lapides terminales\") - blocchi in pietra conficcati nel terreno, recanti scritte - o opere lapidee pi\u00f9 grandi, spesso ornate da modanature e recanti gli stemmi scolpiti delle propriet\u00e0 contigue.\nStoria.\nIl ruolo delle complesse pratiche di costruzione dei confini e di tracciamento delle linee di demarcazione era ampiamente riconosciuto nel diritto romano. Una moltitudine di agrimensori, una figura \u00abtecnica\u00bb emersa sul confine tra sacro e profano, era al lavoro nella Roma antica per rendere possibile l\u2019istituzione della propriet\u00e0 privata attraverso una \"limitatio\" (letteralmente, il tracciamento di un \"limes\", di un confine) della terra comune. Una volta istituita, la preservazione di questa propriet\u00e0, cos\u00ec come il giudizio sulle controversie tra proprietari, ha continuato a richiedere il lavoro degli agrimensori\". Ci\u00f2 avveniva nel quadro di quella che i giuristi romani chiamavano \"actio finium regundorum\" (azione di regolamento dei confini), molto pi\u00f9 tardi entrata nel diritto civile moderno di numerosi paesi dell\u2019Europa continentale."}
{"id": "3446287", "revid": "767487", "url": "https://it.wikipedia.org/wiki?curid=3446287", "title": "Hoodlum", "text": "Hoodlum \u00e8 un film del 1997 diretto da Bill Duke con protagonisti Laurence Fishburne, Tim Roth e Andy Garc\u00eda.\nTrama.\nNella Harlem impoverita dalla Grande Depressione degli anni '30, per molti la sola speranza di sopravvivenza \u00e8 legata ad un'improbabile vincita con la lotteria illegale gestita da Madame Queen. Questo business milionario ingolosisce anche Arthur Flegenheimer detto \"Dutch Schultz\" gangster ebreo del Bronx, disposto a contravvenire al divieto di interferenza sancito dal capomafia Lucky Luciano, pur di appropriarsi del lucroso affare. Contro queste intimidazioni ci sar\u00e0 il gruppo di fedelissimi di Harlem, guidati dal gangster di colore Ellsworth Johnson, detto \"Bumpy\", che prender\u00e0 le redini dell'organizzazione che gestisce la lotteria, quando Madame Queen verr\u00e0 arrestata per frode fiscale, la lotta per la gestione della lotteria, tra Bumpy e Dutch sar\u00e0 spietata e senza esclusione di colpi, e sar\u00e0 solo con l'aiuto di Lucky Luciano, a cui Johnson dovr\u00e0 riconoscere una forte tangente, che il gruppo di Harlem avr\u00e0 la meglio su Schultz."}
{"id": "3446290", "revid": "79968", "url": "https://it.wikipedia.org/wiki?curid=3446290", "title": "Orientamento scolastico per competenze", "text": "L'orientamento scolastico per competenze \u00e8 una sezione dell'orientamento formativo che si attua all'interno dell'istituzione scolastica, \u00e8 rivolto a soggetti in et\u00e0 evolutiva ed \u00e8 realizzato prettamente dagli insegnanti. In tal modo le attivit\u00e0 didattiche permettono la conoscenza di s\u00e9 e del contesto di vita attraverso lo sviluppo di competenze generali curriculari e specifiche risultato di progettualit\u00e0 mirate.\nSignificato.\nCon l'aggettivo \"scolastico\" si situa il processo di orientamento all'interno dell'ambiente formativo della scuola, il quale possiede due funzioni precise: una implicita, legata alla propria finalit\u00e0 istituzionale che si pone di portare lo studente alla maturazione di competenze orientative di base attraverso una didattica orientativa, e quella esplicita, che prevede azioni concrete didattiche e formative finalizzate a migliorare l'esperienza scolastica volta all'orientamento e al ri-orientamento nei momenti di passaggio.\nSecondo tale prospettiva la scuola ha il dovere di gestire e rispondere ai bisogni formativi dei ragazzi, soprattutto dagli 11 ai 18 anni, soggetti in et\u00e0 evolutiva che devono affrontare degli step di scelta che prevedono il possesso di competenze orientative.\nPresupposti culturali e metodologici per una scuola orientante sono l'avere la persona come centro, il prevedere il coinvolgimento dei genitori, l'essere inseriti in una rete di sviluppo in un sistema nazionale di orientamento. A ci\u00f2 si uniscono altri elementi chiave, quali il superamento di un'ottica puramente informativa dell'orientamento e una collaborazione costante e sistematica tra scuola, universit\u00e0, centri di formazione, mondo del lavoro e delle professioni.\nQuesti elementi si inseriscono in un ambito che dovrebbe presentare delle specifiche condizioni: una formazione iniziale e in itinere di docenti che possano progettare e sperimentare percorsi personalizzati, affiancati anche da professionisti dell'ambito orientativo, l'utilizzo di modalit\u00e0 educative permanenti e trasversali per tutti gli ordini di scuola e attraverso le diverse discipline. In quest'ottica quindi viene superata l'episodicit\u00e0 e la straordinariet\u00e0 dell'intervento orientativo mirando al successo formativo che si esplica in un processo globale di crescita della persona, durante tutto l'arco della vita, presente sin dalla scuola dell'infanzia.\nL'attivit\u00e0 didattica, quindi, oltre a trasmettere e far apprendere contenuti, mira all'incremento della crescita di s\u00e9 all'interno della realt\u00e0 sociale in cui il ragazzo \u00e8 inserito, potenziando le abilit\u00e0 possedute per leggere e fronteggiare la realt\u00e0 complessa del mondo odierno, grazie allo sviluppo dei processi di conoscenza, crescita e apprendimento. In questo quadro si inseriscono le competenze orientative, ovvero l'insieme di risorse, caratteristiche, abilit\u00e0, atteggiamenti e motivazioni che permettono alla persona di affrontare consapevolmente l'esperienza formativa. Necessario \u00e8 che la scuola predisponga attivit\u00e0 per sviluppare tali competenze le quali presentano un diverso grado di specificit\u00e0, andando da un basso a un alto coefficiente, e si concretizzano in:\nInterventi indiretti, non strutturati, specifici.\nTali competenze consentono di raggiungere una pluralit\u00e0 di obiettivi, quali:\nEsse poi possono essere trasferite alla vita diventando competenze meta-cognitive, meta-emozionali; cognitive e comunicative.\nL'orientamento scolastico prevede quindi un cambiamento anche per quanto riguarda la figura del docente, che da guida diviene sperimentatore e infine mentore, assumendo una funzione tutoriale che orienta in modo diretto lo studente mediante azioni mirate alla riflessione sul fare. Per giungere a ci\u00f2, risulta necessario in primo luogo operare una discussione sulla professionalit\u00e0 docente stessa, al fine di comprendere l'importanza della funzione esercitata, adottando la prospettiva dell'\"orientarsi per orientare\". Il docente, sulla base di tale premessa, deve essere in grado di esercitare una mediazione tra i ragazzi e il contesto attraverso azioni di sostegno, monitoraggio, facilitazione, messa a confronto, rafforzamento e aiuto nell'esercitare una costante riflessivit\u00e0, per la quale pu\u00f2 utilizzare strumenti come la narrazione, al fine di ri-costruire in modo significativo il vissuto, e il portfolio, per connettere e mettere in comunicazione i percorsi realizzati dallo studente.\nPertanto occorre affrontare le problematiche dell'et\u00e0 evolutiva e mettere in campo una sistematica attivit\u00e0 di rilievo e sviluppo delle attitudini, ad evitare la dispersione dei talenti o la comparsa di fenomeni involutivi. Il raggiungimento di questo obiettivo pu\u00f2 essere facilitato dalla continuit\u00e0 educativa intesa come raccordo tra gli impianti progettuali dei vari gradi scolastici."}
{"id": "3446293", "revid": "1543377", "url": "https://it.wikipedia.org/wiki?curid=3446293", "title": "Domenico Pietro Cerone", "text": "Biografia.\nDopo un periodo in cui fu cantore preso la cattedrale di Oristano, in Sardegna, nel 1592 and\u00f2 in Spagna, dove fu uno dei rari musicisti italiani presenti a Madrid, e studi\u00f2 approfonditamente la teoria e la pratica musicale del luogo. Lasci\u00f2 il Paese apparentemente nel 1603, per divenire sacerdote e cantore della basilica della Santissima Annunziata Maggiore a Napoli, citt\u00e0 all'epoca sotto il dominio spagnolo; gran parte della sua produzione fu perci\u00f2 scritta in quella lingua. Fu un artista in controtendenza, giacch\u00e9 nel XVI secolo molti musicisti spagnoli vennero in Italia, ma non il contrario. A Napoli Cerone scrisse i suoi due pi\u00f9 famosi trattati.\nOpere.\nIl primo di questi, \"Le regole pi\u00f9 necessarie per l'introduzione del canto fermo\", pubblicato nel 1609, era un'opera didattica per l'insegnamento del canto piano, che venne probabilmente usato nella chiesa della Santissima Annunziata e fu scritto in italiano. Quattro anni dopo, pubblic\u00f2 un monumentale trattato di teoria musicale, \"El melopeo y maestro: tractado de m\u00fasica theorica y pratica; en que se pone por extenso; lo que uno para hazerse perfecto musico ha menester saber\", costituito da 22 volumi, 849 capitoli e 1160 pagine, in lingua spagnola.\n\"El melopeo\" raggiunse grande notoriet\u00e0, e ne aveva ancora nel 1803, tanto da essere utilizzato come satira dal romanziere spagnolo Antonio Eximeno, che lo paragon\u00f2 ai romanzi cavallereschi di Don Chisciotte: \"una collezione incredibilmente dettagliata e assurda di sciocchezze\". Altri scrittori nel XVIII e XIX secolo lo definirono \"mostruoso\". Tuttavia, il trattato contiene passaggi che documentano molte pratiche compositive del tempo.\nCerone fu un conservatore e, di conseguenza, i suoi scritti influenzarono il ritardo con cui si afferm\u00f2 la musica barocca nella Penisola Iberica. Nelle sue opere non fu particolarmente benevolo nei confronti dei compositori spagnoli mentre diede grande risalto all'ingegno e al valore di quelli italiani (che pu\u00f2 in parte spiegare l'astio della critica spagnola nei suoi confronti). Nelle sue opere Cerone discusse approfonditamente sugli scritti dei pi\u00f9 importanti teorici come Zarlino, Vicentino, Juan Bermudo. Descrisse anche in dettaglio come i compositori potevano ottenere intensit\u00e0 espressiva nella composizione di messe, mottetti, madrigali, frottole, canzonette, cantici, inni, salmi, lamentazioni, ricercare, tiento, strambotti e le altre forme musicali del tempo. Il suo autore ideale fu Palestrina, anche se sostenne che le \"regole\" del contrappunto basate sulla sua scuola dovevano essere superate non appena il compositore le avesse imparate: paradossalmente, anche nel XXI secolo, nessuno stile di composizione \u00e8 insegnato in una forma pi\u00f9 rigorosa, basato sulle regole dell'idioma polifonico di Palestrina.\nI trattati di Cerone dimostrano che egli possedeva una notevole abilit\u00e0 compositiva, tuttavia nessuna sua composizione \u00e8 sopravvissuta e non \u00e8 noto se ne avesse pubblicata alcuna."}
{"id": "3446302", "revid": "287204", "url": "https://it.wikipedia.org/wiki?curid=3446302", "title": "Itatini", "text": "Itatini \u00e8 una trib\u00f9 di ragni appartenente alla Sottofamiglia Marpissinae della Famiglia Salticidae dell'Ordine Araneae della Classe Arachnida.\nDistribuzione.\nI tre generi oggi noti di questa trib\u00f9 sono diffusi in America settentrionale, Messico e meridionale.\nTassonomia.\nA dicembre 2010, gli aracnologi riconoscono tre generi appartenenti a questa trib\u00f9:"}
{"id": "3446307", "revid": "287204", "url": "https://it.wikipedia.org/wiki?curid=3446307", "title": "Joe Borg", "text": "\u00c8 stato commissario europeo e ministro.\nCarriera professionale.\nA partire dal 1979 Borg ha ricoperto una serie di incarichi accademici presso l'universit\u00e0 di Malta, occupandosi soprattutto di diritto privato, diritto industriale e diritto europeo. Ha anche svolto vari incarichi come consulente legale.\nDal 1989 al 1995 Borg fu consigliere del ministro degli esteri di Malta per le questioni riguardanti l'Unione europea. Dal 1992 al 1995 ha fatto parte anche del comitato dei direttori della banca centrale di Malta.\nCarriera politica.\nCarriera a livello nazionale.\nNel 1995 Borg venne eletto al Parlamento per conto del Partito nazionalista, un partito di centro-destra. Tra il 1998 e il 1999 si occup\u00f2 di affari esteri e nel 1999 venne nominato ministro degli esteri. Occup\u00f2 tale carica fino al 2004, gestendo direttamente i negoziati e la preparazione dell'ingresso di Malta nell'Unione europea.\nCarriera a livello europeo.\nIl 1\u00ba maggio 2004, appena Malta entr\u00f2 a far parte della UE, Borg venne nominato commissario europeo ed entr\u00f2 a far parte della Commissione Prodi, affiancando Poul Nielson come commissario per lo sviluppo e gli aiuti umanitari. Borg venne riconfermato come membro maltese della Commissione anche nella Commissione Barroso I, nel cui ambito si occup\u00f2 degli affari marittimi e della pesca dal 2004 al 2010.\nCome commissario per gli affari marittimi e la pesca, Borg cerc\u00f2 di rafforzare la politica marittima integrata, riformare la politica della pesca e lottare contro la pesca illegale per raggiungere la sostenibilit\u00e0 della pesca. Borg si oppose duramente alle richieste di messa al bando della pesca del tonno rosso.\nVita privata.\nBorg \u00e8 sposato e ha due figli."}
{"id": "3446313", "revid": "1793900", "url": "https://it.wikipedia.org/wiki?curid=3446313", "title": "Xanadu 2.0", "text": "Xanadu 2.0 \u00e8 una grande villa ubicata nello stato di Washington, nota per essere l'abitazione di Bill Gates. La casa, posta su una collina presso il Lago Washington, \u00e8 un edificio di enorme estensione (circa 6.100 m\u00b2), famoso per il suo design e per le dotazioni tecnologiche dei suoi interni.\nNel 2009, le tasse di propriet\u00e0 riportate ammontano a 1,063 milioni di dollari, su un valore totale dell'immobile di 147,5 milioni di dollari.\nSecondo Zillow, nel 2013 aveva un valore stimato di $154.286.409.\nNome.\nLa scelta del nome sottende una citazione cinematografica al film \"Quarto potere\" di Orson Welles: \"Xanadu\", infatti, rimanda al nome della villa posseduta del protagonista del film, il magnate Charles Foster Kane, a sua volta un rimando alla citt\u00e0 di Shangdu.\nDettagli.\nLa casa possiede un design moderno nello stile di una \"Pacific lodge\" (quindi \u00e8 costruita prevalentemente con enormi pannelli di legno), con caratteristiche classiche quali un'ampia libreria privata con un tetto a spioventi e una finestra circolare.\nAll'interno della struttura \u00e8 installato un complesso sistema di server dotati di sistema operativo Windows, mentre il sistema di riscaldamento \u00e8 del tipo a pavimento. Nella villa sono presenti numerosi . Gli ospiti indossano delle chiavi elettroniche che, rilevate prima dell'ingresso del possessore in una camera, permettono a numerosi computer presenti in ogni parte dell'edificio di regolare la musica, la temperatura, e altre impostazioni, in base a parametri definiti in precedenza dagli stessi ospiti, come \u00e8 illustrato in un tour virtuale sulla casa. Inoltre, dei microproiettori modificano le immagini delle pareti hi-tech; durante le riunioni, la presenza di pi\u00f9 partecipanti crea un variegato mix di colori sui muri. Anche le chiamate sul telefono vengono indirizzate direttamente all'apparecchio pi\u00f9 vicino al destinatario.\nVista dall'esterno, la casa non mostra le sue reali dimensioni, dal momento che parte di essa si sviluppa attraverso locali interrati nella collina.\nLa sabbia che costituisce la spiaggia non \u00e8 del lago Washington, ma proviene da una spiaggia tropicale, St. Lucia, dalla quale viene reintegrata una volta all'anno.\nLa villa possiede un parco la cui vegetazione \u00e8 costituita da specie di piante rare importate da tutto il mondo.\nLa piscina ha un sistema audio che diffonde la musica sott'acqua. \u00c8 possibile accedere alla zona esterna immergendosi e passando sotto un vetro.\nGates e sua moglie Melinda sono molto appassionati de \"Il grande Gatsby\" di Francis Scott Fitzgerald e hanno fatto scrivere all'interno della biblioteca una frase tratta dall'ultima pagina del romanzo:\nAlcune delle porte della zona sotterranea pesano pi\u00f9 di 350\u00a0kg, ma sono bilanciate per essere aperte agevolmente."}
{"id": "3446314", "revid": "1318658", "url": "https://it.wikipedia.org/wiki?curid=3446314", "title": "Gaetano Anzalone", "text": "Biografia.\nImprenditore edile e membro del consiglio comunale di Roma nelle file della Democrazia Cristiana, inizi\u00f2 la carriera di dirigente sportivo nell'Ostiense, per poi approdare alla Roma come massimo dirigente del settore giovanile. Il 13 giugno 1971 rilev\u00f2 da Alvaro Marchini la propriet\u00e0 della societ\u00e0: dopo otto anni di presidenza, in cui mise in atto una politica societaria non sempre condivisa dai dirigenti e dal pubblico, cedette la squadra a Dino Viola al termine della stagione 1978-1979.\nSoprannominato dai tifosi \"il presidente gentiluomo\", Anzalone \u00e8 ricordato come un personaggio pionieristico in ambito calcistico nazionale, perch\u00e9 prima di altri cap\u00ec l'importanza economica del marketing e del merchandising come nuova opportunit\u00e0 di incrementare il fatturato delle societ\u00e0 di calcio e colmarne il pressante deficit economico. A lui si deve, in questa prospettiva, la nascita del lupetto giallorosso, marchio disegnato dal grafico Piero Gratton, gi\u00e0 collaboratore della Roma. L'idea innovativa di Anzalone, che si richiamava al panorama sportivo statunitense, era quella di sfruttare commercialmente il simbolo sociale giallorosso registrandolo, primo in Italia, come marchio aziendale per ben 38 categorie merceologiche, cosa allora non possibile con lo stemma originario della lupa capitolina, per la quale lo stesso Comune di Roma, non concesse il permesso per l'operazione.\nAl posto della lupa che allatta Romolo e Remo, stemma dunque commercialmente non proteggibile, fu creato e depositato per il copyright il nuovo simbolo sociale, un lupetto stilizzato, con un vispo occhio rosso su fondo nero, registrato come logo industriale. Il marchio fu presentato il 19 luglio 1978, e i suoi diritti d\u2019utilizzo furono successivamente ceduti alle aziende che ne facevano richiesta per realizzare i propri articoli, versando in cambio alla Roma la quota del 10% del fatturato percepito con le vendite. Allo stesso tempo Anzalone lanci\u00f2 i Roma shop, veri e propri negozi all'interno dello stadio Olimpico, dove i tifosi potevano acquistare gran parte dei prodotti griffati col nuovo stemma della squadra di calcio.\nLo sfruttamento del marchio e del merchandising voluto da Anzalone fu un'operazione economica ed imprenditoriale importante anche perch\u00e9 introdusse il concetto dell'identit\u00e0 di marchio, estraneo ai costumi culturali delle societ\u00e0 calcistiche italiane. Sempre a Gaetano Anzalone si deve la costruzione del centro sportivo di Trigoria, il cui investimento iniziale fu di due miliardi di vecchie lire. Il centro, inaugurato il 23 luglio 1979, fu di fatto completato con la gestione proprietaria successiva di Dino Viola. \nAnzalone mor\u00ec il 18 maggio 2018, all'et\u00e0 di 87 anni."}
{"id": "3446315", "revid": "1104133", "url": "https://it.wikipedia.org/wiki?curid=3446315", "title": "Greg Centauro", "text": "Visse stabilmente a Budapest, una dei maggiori centri del cinema hard. Fu per un certo periodo legato sentimentalmente all'ex attrice pornografica, modella e cantante Clara Morgane.\nEsord\u00ec come interprete nel 2001 e da allora prese parte a centinaia di produzioni; fu attivo anche nella veste di regista. \u00c8 considerato uno dei pi\u00f9 grandi interpreti del gonzo. Tra i suoi interessi la musica rock, il cinema horror, il wake bording e lo jet skiing. Grande appassionato di tatuaggi, ne aveva diversi disegnati sul corpo. Fu uno dei pochi attori hard europei a ricevere scritture da case di produzione statunitensi.\nMorte.\n\u00c8 morto giovanissimo per un attacco cardiaco acuto, avvenuto il 26 marzo 2011: Centauro aveva 34 anni."}
{"id": "3446318", "revid": "223320", "url": "https://it.wikipedia.org/wiki?curid=3446318", "title": "Ne'arin", "text": ""}
{"id": "3446320", "revid": "1477637", "url": "https://it.wikipedia.org/wiki?curid=3446320", "title": "Chiesa di Sant'Egidio (Mantova)", "text": "La chiesa di Sant'Egidio, dedicata a Sant' Egidio abate, \u00e8 un luogo di culto cattolico situato nel centro storico di Mantova, nell'attuale Via Pietro Frattini. Probabilmente edificata gi\u00e0 nel IX sec., \u00e8 documentata come esistente a partire dall'anno 1151. Evento architettonico importante \u00e8 stata l'edificazione, nel 1540, della cappella Valenti come da volont\u00e0 testamentaria di Valente Valenti, cortigiano della reggia gonzaghesca.\nNel Settecento fu necessaria una profonda ristrutturazione a causa della vetust\u00e0 della chiesa; la prima pietra fu posata il 19 giugno 1721. Importante intervento fu voluto nel 1777 dal cardinale Luigi Valenti che fece ricostruire la cappella di famiglia.\nLa ristrutturazione della chiesa si pot\u00e9 ritenere conclusa nel 1787 con la sistemazione del coro.\nAl centro del pavimento della navata un'epigrafe ricorda che vi era sepolto Bernardo Tasso, padre del poeta Torquato Tasso; egli mor\u00ec ad Ostiglia nel 1569 e vi fu sepolto, finche' i suoi resti furono successivamente traslati nella Chiesa di San Paolo di Ferrara.\nOpere d'arte.\nTra i dipinti conservati nella chiesa di Sant'Egidio si segnalano sulle pareti semicircolari dell'abside:\nAltre opere esposte sono da menzionare:"}
{"id": "3446324", "revid": "256896", "url": "https://it.wikipedia.org/wiki?curid=3446324", "title": "Maeviini", "text": "Maeviini \u00e8 una trib\u00f9 di ragni appartenente alla sottofamiglia Marpissinae della famiglia Salticidae dell'ordine Araneae della classe Arachnida.\nDistribuzione.\nI quattro generi oggi noti di questa trib\u00f9 sono diffusi prevalentemente nelle Americhe: un solo genere, Fuentes \u00e8 endemico dell'Honduras e due sole specie, \"Maevia albozonata\" e \"Maevia quadrilineata\", sono endemiche di Sumatra.\nTassonomia.\nA dicembre 2010, gli aracnologi riconoscono quattro generi appartenenti a questa trib\u00f9:"}
{"id": "3446327", "revid": "33689", "url": "https://it.wikipedia.org/wiki?curid=3446327", "title": "Antioco Chuzon il Giovane", "text": "Biografia.\nAntioco nacque ad Antiochia, come il suo omonimo nonno, il prefetto del pretorio d'Oriente (430-431) e console (431) Antioco Chuzon.\nAnche il giovane Antioco ricopr\u00ec la carica di prefetto del pretorio d'Oriente, nel 448. Al suo intervento \u00e8 da ricondurre il restauro della \"Porticus Troadenses\" di Costantinopoli danneggiato da un incendio, e il finanziamento delle corse ippiche di Antiochia.\nNel novembre del 448, quando aveva gi\u00e0 terminato il suo mandato, ricevette una lettera di Teodoreto di Cirro, il quale gli chiedeva di dare udienza ad un gruppo di vescovi provenienti dal vescovo di Cirro.\nTra il 448 e il 451, Antioco ottenne il rango di \"patricius\": con questo titolo, infatti, \u00e8 ricordato tra i partecipanti alla sesta sessione del concilio di Calcedonia (25 ottobre 451)."}
{"id": "3446344", "revid": "155613", "url": "https://it.wikipedia.org/wiki?curid=3446344", "title": "Chiesa di Santa Maria Ausiliatrice (Marina di Pisa)", "text": ""}
{"id": "3446345", "revid": "83531", "url": "https://it.wikipedia.org/wiki?curid=3446345", "title": "Pawe\u0142 Samecki", "text": "\u00c8 stato commissario europeo.\nCarriera accademica.\nSamecki si \u00e8 laureato all'universit\u00e0 di \u0141\u00f3d\u017a ed ha conseguito il dottorato in economia. Ha studiato anche presso la London School of Economics.\nDopo gli studi intraprese la carriera accademica. Ha lavorato per un periodo alla sede di Natolin del Collegio d'Europa.\nCarriera politica.\nSamecki \u00e8 un esponente di Piattaforma Civica, un partito liberal-conservatore.\nA partire dal 1991 ricopr\u00ec vari incarichi e collabor\u00f2 con il governo polacco. Tra il 1997 e il 1998 fu viceministro delle finanze e dal 1998 al 2002 sottosegretario presso il comitato per l'integrazione europea.\nNel 2004 entr\u00f2 a far parte del comitato di gestione della banca nazionale della Polonia, da cui si dimise quando venne indicato dal governo polacco come membro della Commissione Barroso I, in seguito alle dimissioni di Danuta H\u00fcbner. Samecki le subentr\u00f2 per alcuni mesi, mantenendo la sua delega alla politica regionale.\nVita privata.\nSamecki \u00e8 sposato ed ha due figli."}
{"id": "3446357", "revid": "72396", "url": "https://it.wikipedia.org/wiki?curid=3446357", "title": "Grant Imahara", "text": "Biografia.\nLaureato alla University of Southern California in ingegneria, specializzato in robotica ed elettronica potenziata, era considerato uno dei massimi esperti sui robot negli USA. Lavor\u00f2 per Lucasfilm durante le riprese della trilogia prequel di Star Wars.\nIn \"Mythbusters\" formava insieme a Tory Belleci e Kari Byron il \"build team\", che assiste i presentatori Adam Savage e Jamie Hyneman nel testare la plausibilit\u00e0 dei vari miti: lavor\u00f2 nel programma dal 2003 al 2014. Nel 2016 ha presentato assieme a Belleci e Byron il programma televisivo \"White Rabbit Project\".\n\u00c8 morto improvvisamente il 13 luglio 2020, a 49 anni, a causa della rottura di un aneurisma cerebrale."}
{"id": "3446358", "revid": "729019", "url": "https://it.wikipedia.org/wiki?curid=3446358", "title": "Edward Blakeney", "text": "Blakeney nacque a Newcastle upon Tyne, quarto figlio del colonnello William, membro del Parlamento irlandese, e di sua moglie Costanza Brudenell, figlia di James Brudenell, V conte di Cardigan. Apparteneva ad una famiglia della piccola gentry di campagna anglo-britannica di origini gallesi. Nel 1794 entr\u00f2 nell'esercito britannico come alfiere nell'8th Light Dragoons.\nAccompagno il maggior generale White nelle Indie occidentali come capitano del 99th Regiment of Foot e partecip\u00f2 alla cattura di Demerara, Berbice e Essequibo nel 1796; inoltre fu per tre mesi prigioniero di alcuni corsari malesi. Nel 1798 partecip\u00f2 all'evacuazione di Santo Domingo; l'anno seguente partecip\u00f2 alla spedizione contro i Paesi Bassi con il 7th Regiment of Foot nella flotta comandata da William Cathcart nel Baltico, prendendo parte anche alla cattura della flotta danese e alla resa di Copenaghen; nel 1809 fu trasferito in Martinica.\nBlakeney serv\u00ec durante la guerra d'indipendenza spagnola tra il 1811 e il 1814 a capo del 1st Battalion 7th Foot come tenente colonnello; serv\u00ec sotto Wellington in Portogallo, partecipando alla \nbattaglia di Bussaco contro i francesi di Ney e Massena e alla battaglia di Albuera con William Beresford, I visconte Beresford e il generale spagnolo Blake y Joyes. Partecip\u00f2 anche alla battaglia di Ciudad Rodrigo e alla presa di Badajoz (dove fu gravemente ferito al braccio durante l'assalto), e alle battaglie di Vitoria, Pamplona e dei Pirenei. Nel 1815 fu trasferito in Belgio sempre agli ordini di Wellington, partecipando alla battaglia di Waterloo e alla presa di Parigi. Dopo essere stato insignito di varie medaglie commemorative alle guerre di Spagna e Portogallo, il 2 gennaio 1815 fu creato cavaliere dell'Ordine del Bagno.\nIl 20 settembre 1832 divenne colonnello del 7th Foot; quattro anni dopo succedette a Hussey Vivian, I barone Vivian come Comandante in Capo dell'Irlanda e il 7 maggio 1836 sciolse il Private Council of Ireland, divenendo molto impopolare; il 7 maggio 1849 divenne cavaliere di gran croce dell'Ordine del Bagno; tornato in Inghilterra nel 1855, fu nominato governatore del Royal Hospital Chelsea dal 6 febbraio al 25 settembre 1856; il 9 novembre 1862 fu promosso maresciallo di campo e nominato colonnello in capo della Rifle Brigade il 28 agosto 1865.\nNel 1814 aveva sposato Maria, figlia del colonnello Paul Gardiner della Compagnia delle Indie Orientali; la signora Blakeney mor\u00ec al Chelsea Hospital nel 1866; Blakeney mor\u00ec due anni dopo, morendo il 2 agosto 1868; venne seppellito a Twickenham."}
{"id": "3446369", "revid": "115682", "url": "https://it.wikipedia.org/wiki?curid=3446369", "title": "Guillaume-Antoine Olivier", "text": "Biografia.\nStudi\u00f2 medicina presso la Facolt\u00e0 di Montpellier e scopr\u00ec le Scienze naturali venendo in contatto con Pierre Marie Auguste Broussonet (1761-1807). Esercit\u00f2 quindi la medicina nella sua citt\u00e0 (Arcs, presso Tolone), ma questa attivit\u00e0 lo deluse. Fare il medico era per lui un lavoro senza interesse e anche poco remunerativo. Gigot d'Orcy, proprietario di una ricchissima collezione di minerali e di insetti, lo ingaggi\u00f2 allora per andare a raccogliere esemplari di insetti nei Paesi Bassi, in Gran Bretagna e in altri Paesi.\nFu quest'incarico che gli permise di scrivere gli articoli sugli insetti e sui ragni per l\"'Enciclopedia metodica\" (10 volumi, 389 tavole) dal 1789 al 1825, e, pi\u00f9 tardi, di redigere il suo imponente lavoro sui coleotteri: \"\"Entomologie ou Histoire naturelle des insectes, avec leurs charact\u00e8res g\u00e9n\u00e9riques et sp\u00e9cifiques, leur description, leur synonimye et leur figure enlumin\u00e9e\" (6 volumi, 363 tavole) dal 1789 al 1808.\nComp\u00ec anche un lungo viaggio di sei anni in Medio Oriente visitando l'Impero Ottomano, la Persia e l'Egitto. Pot\u00e9 cos\u00ec mettere insieme una collezione considerevole di esemplari naturalistici e torn\u00f2 in Francia nel 1798. La sua collezione \u00e8 oggi conservata nel Museo nazionale di storia naturale di Francia, mentre una piccola parte di essa si trova nel Museo di Edimburgo.\nNel 1807 pubblic\u00f2 il resoconto del suo viaggio: \"Voyage dans l'Empire Ottoman, l'Egypte et la Perse\" (3 volumi).\nDivenne membro dell\"'Accademia delle Scienze\" di Parigi il 26 marzo 1800, divenendo poco dopo professore di zoologia alla Scuola veterinaria di Alfort. Fu buon amico di Johan Christian Fabricius (1745-1808) e protettore di Pierre Andr\u00e9 Latreille (1762-1832), in particolare durante il tormentato periodo della Rivoluzione."}
{"id": "3446372", "revid": "1566286", "url": "https://it.wikipedia.org/wiki?curid=3446372", "title": "Mila Stanic", "text": "Biografia.\n\u00c8 conosciuta per aver fatto parte del \"cast\" del film di Dino Risi del 1962 \"Il sorpasso\" e dello sceneggiato televisivo del 1966 diretto da Edmo Fenoglio \"Il conte di Montecristo\" in cui ha interpretato il ruolo della giovane orientale Haydee. Terminata la sua carriera di attrice ha iniziato quella di giornalista. Alla radio ha condotto un suo programma per dodici anni \"Fotografare insieme di Mila Stani\u0107\" su GR2 mentre contemporaneamente scriveva per il settimanale \"Gioia\". Dalla radio passa alla televisione dove realizza reportage per il programma \"Bella Italia\" in onda su Rai3, successivamente per il TG2 lavora per i programmi di \"Diogene\". In seguito entra al TG2 nella redazione cultura dove per quattordici anni conduce varie inchieste e interviste con i personaggi pi\u00f9 importanti del mondo dello spettacolo e della cultura. Attualmente vive a Capodistria, in Slovenia, dove all'interno della biblioteca \"Info-Libro\", insieme ad ottimi collaboratori \u00e8 impegnata nel promuovere eventi culturali nell'ambito della Comunit\u00e0 degli Italiani."}
{"id": "3446375", "revid": "1005847", "url": "https://it.wikipedia.org/wiki?curid=3446375", "title": "Elezioni amministrative in Italia del 2011", "text": "Le elezioni amministrative in Italia del 2011 si sono tenute il 15 e 16 maggio (primo turno) e il 29 e 30 maggio (secondo turno).\nIn Sicilia le elezioni si sono tenute il 29 e 30 maggio (primo turno) e il 12 e 13 giugno (secondo turno).\nElezioni comunali.\nFriuli-Venezia Giulia.\nPordenone.\nFonti: Candidati - Liste - Ballottaggio - Seggi\nTrieste.\nFonti: Candidati - Liste - Ballottaggio - Seggi\nElezioni provinciali.\nFriuli-Venezia Giulia.\nProvincia di Trieste.\nFonti: Candidati - Liste - Ballottaggio - Seggi"}
{"id": "3446376", "revid": "33689", "url": "https://it.wikipedia.org/wiki?curid=3446376", "title": "Eritrio", "text": "Eritrio era nativo dell'Egitto. Nel 466 ricopr\u00ec la carica di prefetto del pretorio d'Oriente (sebbene sia possibile che questa prima prefettura fosse d'Illirico); fu prefetto del pretorio d'Oriente tra il 1\u00ba gennaio e il 1\u00ba luglio 472. In una data imprecisata tra il 474 e il 491, fu nominato nuovamente prefetto del pretorio (presumibilmente d'Oriente), ma, essendo venuto a conoscenza della scarsit\u00e0 di fondi a sua disposizione, e non volendo imporre ulteriori tasse, si dimise dall'incarico, cosa che provoc\u00f2 una certa commozione, essendo nota la sua equit\u00e0."}
{"id": "3446385", "revid": "110157", "url": "https://it.wikipedia.org/wiki?curid=3446385", "title": "Missione di St. Ignace", "text": "La Missione di St. Ignace \u00e8 situata nella citt\u00e0 di St. Ignace nello stato statunitense del Michigan ed \u00e8 uno dei primi siti dichiarati \"National Historic Landmark\", ovvero sito di interesse storico nazionale.\nFu fondata da padre Marquette, S.I. nel 1669 che vi fu sepolto alla sua morte, avvenuta nel 1671. Ben presto attorno alla missione si form\u00f2 un villaggio, embrione dell'odierna citt\u00e0 St. Ignace nel Michigan. Nel 1690 i francesi eressero nelle vicinanze il Fort de Buade, ad opera del comandante Louis de La Porte de Louvigny. Dopo la morte di padre Marquette la Missione fu abbandonata dai gesuiti nel 1705.\nUna seconda missione fu eretta in altro luogo nel 1837 e trasferita qui nel 1954.\nLa Missione oggi \u00e8 un parco municipale e viene utilizzata come Museo della cultura Ojibway."}
{"id": "3446392", "revid": "767487", "url": "https://it.wikipedia.org/wiki?curid=3446392", "title": "Jackie Lomax", "text": "Dotato di una voce rara e personale, \u00e8 ricordato per avere contribuito alla fioritura del merseysound come cantante e strumentista di alcuni gruppi di Liverpool negli anni sessanta.\nSi ricordano anche le sue collaborazioni musicali con artisti come George Harrison, Ringo Starr, Billy Preston ed Eric Clapton.\nCarriera musicale.\nEx dipendente del settore amministrativo del porto di Liverpool, Lomax si un\u00ec dapprima al gruppo Dee &amp; the Dynamites come chitarrista ritmico. Successivamente divenne componente degli Undertakers, un quintetto che acquis\u00ec una certa popolarit\u00e0 esibendosi nei club di Liverpool e che, come diversi altri gruppi del Merseyside, fu reclutato per suonare ad Amburgo, al Top Ten e allo Star Club. I primi singoli vennero incisi grazie al contratto con la Pye Records, che tuttavia non fu mai in grado di valorizzarne le potenzialit\u00e0 operando scelte molto discutibili dal punto di vista delle strategie di mercato.\nIn seguito allo scioglimento degli Undertakers, Lomax e un altro ex membro del gruppo si unirono a due strumentisti americani e diedero vita ai Lomax Alliance. Il nuovo gruppo guadagn\u00f2 le attenzioni di Brian Epstein che li scrittur\u00f2 per esibirsi al Saville Theatre. Nel 1968 Lomax divenne un artista solista della scuderia Apple Records, rinomato per la notevole estensione di voce. Per questo, George Harrison ne produsse un singolo di propria composizione, \"Sour Milk Sea\", in cui l'artista suonava assieme allo stesso Harrison alla chitarra, Paul McCartney al basso, Eric Clapton alla chitarra, Nicky Hopkins alle tastiere e Ringo Starr alla batteria. Nonostante il valore dei musicisti e l'estensione vocale di Lomax, il lavoro ebbe scarso successo. L'anno seguente, Lomax incise il suo primo album, \"Is This What You Want?\", sempre per l'etichetta Apple.\nDopo qualche altra registrazione, Jackie Lomax si ritir\u00f2 temporaneamente dal panorama musicale a seguito di un incidente stradale nel quale la moglie rischi\u00f2 la paralisi, per poi riapparire come musicista e produttore in diversi progetti sulla scena di Los Angeles.\nLomax \u00e8 morto nel sonno dopo una breve malattia il 15 settembre 2013."}
{"id": "3446393", "revid": "256896", "url": "https://it.wikipedia.org/wiki?curid=3446393", "title": "Marpissini", "text": "Marpissini \u00e8 una trib\u00f9 di ragni appartenente alla sottofamiglia Marpissinae della famiglia Salticidae dell'ordine Araneae della classe Arachnida.\nDistribuzione.\nGli 11 generi oggi noti di questa trib\u00f9 sono diffusi pressoch\u00e9 in tutto il mondo: solo nel continente africano vi \u00e8 un'unica specie, la \"Marpissa soricina\", che \u00e8 endemica del Camerun.\nTassonomia.\nA dicembre 2010, gli aracnologi riconoscono 11 generi appartenenti a questa trib\u00f9:"}
{"id": "3446397", "revid": "34392", "url": "https://it.wikipedia.org/wiki?curid=3446397", "title": "World Wrestling Entertainment", "text": ""}
{"id": "3446399", "revid": "84184", "url": "https://it.wikipedia.org/wiki?curid=3446399", "title": "Romualdi", "text": ""}
{"id": "3446409", "revid": "1005847", "url": "https://it.wikipedia.org/wiki?curid=3446409", "title": "Edificio postale di Roma Nomentano", "text": "L'edificio postale Roma Nomentano, noto come Posta di piazza Bologna, \u00e8 un edificio postale di Roma situato in piazza Bologna, nel quartiere Nomentano.\nOspita l'ufficio postale Roma Nomentano (Frazionario 55647).\nStoria.\nLa realizzazione di questo ufficio postale, insieme a quelli di viale Mazzini, via Taranto e via Marmorata, rientrava nel piano dello sviluppo dell'Urbe, che prevedeva il decentramento dei servizi in zone esterne al nucleo storico della citt\u00e0. Nel 1932 il concorso per la realizzazione dell'opera, bandito dal Ministero delle comunicazioni, fu vinto dall'architetto Mario Ridolfi. L'ufficio postale fu inaugurato il 28 ottobre 1935.\nDescrizione.\nL'edificio, caratterizzato per la sua doppia curvatura e per il rivestimento a cortina in listelli di travertino, rappresenta una delle opere pi\u00f9 interessanti dell'architettura razionalista italiana. L'edificio \u00e8 stato sottoposto a modifiche nel 1976, le pi\u00f9 radicali nel salone pubblico dell'ufficio postale."}
{"id": "3446412", "revid": "767487", "url": "https://it.wikipedia.org/wiki?curid=3446412", "title": "Shamal", "text": "Shamal \u00e8 un album dei Gong, band di rock progressivo, prodotto da Nick Mason dei Pink Floyd e pubblicato dalla Virgin Records nel 1976. \u00c8 il primo lavoro dei Gong registrato senza la partecipazione dei fondatori Daevid Allen e Gilli Smyth, usciti nell'aprile del 1975. Fu il maggiore successo commerciale del gruppo, con oltre 100.000 copie vendute.\nIl disco.\n\u00c8 un disco di transizione basato quasi esclusivamente sul rock progressivo, non presenta tracce della follia dadaista dei lavori precedenti, mentre la svolta fusion che Pierre Moerlen imporr\u00e0 negli album successivi \u00e8 presente solo in brevi tratti. Conserva spunti psichedelici di sapore hippie del precedente album \"You\" nei brani \"Wingful Of Eyes\", interpretata alla voce da Mike Howlett, e \"Bambooji\", dove il flauto di Malherbe richiama atmosfere indiane e andine. Con l'uscita di Allen, i cui rivoluzionari testi avevano contraddistinto fino ad allora il sound del gruppo, \"Shamal\" \u00e8 un disco prevalentemente strumentale.\nPer l'occasione, la Virgin Records affida la leadership dei Gong a Pierre Moerlen e Didier Malherbe, provocando la delusione di Steve Hillage, che annuncia di suonare nel tour di promozione dell'album solo nei brani \"Wingful Of Eyes\" e \"Bambooji\" e in qualit\u00e0 di ospite. Sancir\u00e0 la sua uscita dal gruppo subito dopo la fine delle registrazioni, nel dicembre del 1975, concentrandosi sulla carriera di solista iniziata alcuni mesi prima con \"Fish Rising\"."}
{"id": "3446414", "revid": "1873140", "url": "https://it.wikipedia.org/wiki?curid=3446414", "title": "Snack Bar Budapest (colonna sonora)", "text": "Snack Bar Budapest \u00e8 un album del cantante italiano Zucchero Fornaciari, pubblicato l'11 novembre 1988. Contiene i brani della colonna sonora dell'omonimo film di Tinto Brass.\nSulla copertina sono raffigurati Tinto Brass, Zucchero Sugar Fornaciari e Giancarlo Giannini. \nTracce.\nTesti e musiche di Zucchero, eccetto dove diversamente indicato.\nSuccesso commerciale.\nHa vinto il disco d'oro per aver venduto 150.000 copie. \u00c8 arrivato quattordicesimo in Italia, risultando il settantatreesimo disco pi\u00f9 venduto nel 1988."}
{"id": "3446415", "revid": "256896", "url": "https://it.wikipedia.org/wiki?curid=3446415", "title": "Simaethini", "text": "Simaethini \u00e8 una trib\u00f9 di ragni appartenente alla sottofamiglia Marpissinae della famiglia Salticidae dell'ordine Araneae della classe Arachnida.\nDistribuzione.\nI 13 generi oggi noti di questa trib\u00f9 sono diffusi prevalentemente in Asia sudorientale e Australia; alcune specie sono state rinvenute anche in Asia orientale, in Oceania (Isole Tonga e Isole Caroline), e in alcune localit\u00e0 dell'Africa (il genere Vatovia \u00e8 endemico dell'Etiopia).\nTassonomia.\nA dicembre 2010, gli aracnologi riconoscono 13 generi appartenenti a questa trib\u00f9:"}
{"id": "3446426", "revid": "599013", "url": "https://it.wikipedia.org/wiki?curid=3446426", "title": "Gary Sprake", "text": "Carriera.\nClub.\nSprake esord\u00ec con il Leeds nel 1961, all'et\u00e0 di 16 anni, quando fu chiamato a sostituire il portiere titolare nella partita contro il Southampton.\nNella sua carriera contribu\u00ec con le sue parate alle vittorie del \"Dirty Leeds\", con cui gioc\u00f2 per 12 anni, ma fu ricordato anche per degli errori clamorosi.\nCommise un famoso errore nel 1967 allo stadio di Anfield contro il Liverpool: Sprake sbagli\u00f2 un semplice rilancio con le mani e la palla fin\u00ec nella sua porta. Nell'intervallo i tifosi di casa intonarono la canzone \"Careless Hands\" (Mani distratte) di Des O'Connor, in riferimento all'errore del portiere. Da allora fu soprannominato in quel modo. L'anno successivo proprio ad Anfield il Leeds vinse il campionato e Sprake sportivamente ricevette un lungo applauso dai tifosi della Kop.\nNel 1973 fu acquistato per 100.000 sterline dal Birmingham City, squadra con cui chiuse la carriera nel 1975 a 29 anni a causa di un infortunio.\nNazionale.\nEsord\u00ec con la Nazionale gallese il 20 novembre 1963 contro la Scozia, a 18 anni. Tra il 1963 e il 1975 gioc\u00f2 37 partite."}
{"id": "3446430", "revid": "1005847", "url": "https://it.wikipedia.org/wiki?curid=3446430", "title": "Giuseppe Tocco", "text": "Ex sindaco di Iglesias negli anni '50 ed assessore regionale della Sardegna all'industria nella giunta guidata da Paolo Dettori, \u00e8 stato Sottosegretario di Stato alle partecipazioni Statali nei governi Cossiga II e Forlani.\nBiografia.\nSocialista, combattente della guerra del 1940-1943, fece poi parte delle organizzazioni antifasciste nella Lucchesia. Rientrato in Sardegna, divenne segretario provinciale del PSI di Cagliari e quindi segretario regionale nel 1948. Gi\u00e0 consigliere comunale a Iglesias, nel 1949 entr\u00f2 nel Consiglio Regionale della Sardegna, ma si dimette nel 1952 per assumere l'incarico di Sindaco di Iglesias che mantenne fino al 1956 e nel secondo mandato dal 1957 al 1958. Fu rieletto consigliere regionale nel 1965 e assessore all'Industria e Commercio nel 1967. Divenne poi deputato nazionale sempre col PSI dal 1968 al 1983 per quattro legislature e Sottosegretario di Stato per le Partecipazioni statali nei governi Cossiga II e Forlani. Fu promotore di diverse leggi per il settore minerario e l'industria estrattiva. Mor\u00ec all'et\u00e0 di 94 anni nel 2006 a Cagliari."}
{"id": "3446431", "revid": "1702319", "url": "https://it.wikipedia.org/wiki?curid=3446431", "title": "Oratorio di San Pantaleone", "text": "L'oratorio di San Pantaleone nel villaggio montano di Oro, frazione di Boccioleto, \u00e8 uno dei rari edifici sacri che in Valsesia hanno conservata quasi intatta la propria struttura originale; notevole \u00e8 al suo interno la decorazione pittorica datata 1476, attribuita a Giovanni de Campo. Nel ciclo di affreschi tre riquadri sono dedicati alla vita della beata Panacea.\nStoria.\nRisalente al XV secolo, l'edificio ha potuto mantenere la sua struttura originaria grazie alla intervenuta costruzione, nella piccola comunit\u00e0 di Oro, di una cappella dedicata alla Vergine del Carmine (XVII secolo), risparmiando cos\u00ec all'oratorio interventi di ampliamento e ristrutturazione (come ampiamente \u00e8 successo per altre cappelle della Valsesia). La struttura architettonica doveva essere quella tipica degli edifici di culto minori nel XV secolo: un'aula di modeste dimensioni (4 x 4 m), aperta su davanti, terminante in una piccola abside semicircolare. Il cardinal Taverna, vescovo di Novara, in una visita pastorale del 1617 rileva: \"Nel luogo di Oro di Rossa c'\u00e8 una cappella fatta a volta, decentemente ornata di figura sacre [...] \u00c8 del tutto senza porte e sempre aperta cos\u00ec che le bestie vi possono entrare\". L'attuale grata di legno posta sull'ingresso porta incisa la data 1777.\nAdiacente all'oratorio vi \u00e8 un edificio documentato solamente nel 1590 quando esso divenne la canonica di uno dei due sacerdoti della parrocchia divisa di Boccioleto (di qui l'appellativo \"casa del parroco\"); sulla parete esterna della casa sono ancora visibili tracce di affreschi: vi si leggono una \"Madonna del latte con santa Caterina di Alessandria e san Sebastiano\" sormontate da una \"Annunciazione\".\nAbbandonato come luogo di culto della comunit\u00e0, l'oratorio sub\u00ec un progressivo deterioramento. L'Opera pia di Carit\u00e0 di Oro, proprietaria dell'edificio, lo utilizzo come lavatoio e abbeveratoio per il bestiame. Venne acquistato, assieme all'attigua \"casa del parroco\", nel 1910 dalla Societ\u00e0 per la Conservazione delle Opere d'Arte e dei Monumenti in Valsesia che lo salv\u00f2 dal completo degrado. I recenti interventi del 1980 e 1990 non sono serviti ad assicurare adeguata protezione al prezioso ciclo di affreschi. A provvisoria tutela dei dipinti sono state recentemente incollate speciali garze protettive sulle superfici pi\u00f9 a rischio.\nGli affreschi.\nA dispetto delle vicissitudini subite, la cappella di san Pantaleone ha conservato una decorazione delle pareti murarie (risalente al 1476) da considerarsi come una delle pi\u00f9 importanti e significative testimonianze della pittura medievale in Valsesia, realizzata in anni che precedono di poco l'inizio della edificazione del Sacro Monte di Varallo.\nLe figure affrescate coprono la volta, l'arco trionfale, l'abside e le pareti laterali testimoniando, in una sorta di catechismo per immagini, vari aspetti della devozione popolare. Troviamo ad esempio motivi legate alla predicazione francescana (che porter\u00e0 alla costruzione del Sacro Monte) nell'immagine del \"Compianto su Cristo morto\" posta in cima all'arcone intorno all'abside, sottolineate anche dalla raffigurazione del santo di Assisi sulla parete sinistra e da quella di san Bernardino da Siena sulla parete opposta. Sempre sulla parete di destra, la raffigurazione della \"Messa di san Gregorio\", con il celebre miracolo eucaristico, richiama la diffusione della pratica delle messe a beneficio della salvezza dei defunti (le messe gregoriane).Particolarmente interessanti \u00e8 la rappresentazione in tre riquadri della storia della beata Panacea, figura di pastorella martire molto venerata in Valsesia. Nel registro superiore della parete sud trovano posto due riquadri a lei dedicati: nel primo vediamo la beata dividere il pane con i pastori poveri; nel secondo si assiste alla sua uccisione da parte della matrigna (ritratta mentre brandisce un fuso, istigata da un malvagio diavoletto); un angelo accorre prontamente a trasportarne l'anima in paradiso, mentre nel luogo del martirio prende fuoco una fascina che nessuna delle prime persone accorse riuscir\u00e0 a spegnere. Nel registro intermedio un ampio riquadro \u00e8 dedicato ai funerali della beata Panacea: vi si osserva, seguendo il racconto agiografico tramandatosi in Valsesia, come il corpo della santa sia posto su un carro trainato da due giovenche lasciate andare ad arbitrio; accompagnano il tragitto della salma il vescovo, prelati e altri devoti.\n\u00c8 questa la pi\u00f9 antica testimonianza iconografica della vita della beata Panacea. Sono infatti perduti tre cicli anteriori: il primo nella parrocchiale di Ghemme ove si conserva il sepolcro della beata; gli altri due erano presenti negli oratori della Beata al Monte e della Beata al Piano, a Quarona, paese in cui Panacea visse e trov\u00f2 il martirio.\nIn merito alla qualit\u00e0 artistica degli affreschi M. Rosci osserva che:\nIn merito alla paternit\u00e0 degli affreschi G. Romano vi ha osservato la mano del novarese Giovanni de Campo, pittore che raggiunge verosimilmente proprio nell'oratorio di San Pantaleone la sua maturit\u00e0 artistica. Per le parti di minore qualit\u00e0 artistica di alcuni riquadri si \u00e8 fatto riferimento all'intervento di aiuti.Senza mettere in discussione l'attribuzione a Giovanni de Campo, D. Minonzio scrive:"}
{"id": "3446441", "revid": "88872", "url": "https://it.wikipedia.org/wiki?curid=3446441", "title": "Sposalizio della Vergine (Luca Giordano)", "text": "Lo Sposalizio della Vergine \u00e8 un dipinto a olio su tela (155\u00d7355 cm) di Luca Giordano, databile al 1688 e conservato presso il museo del Louvre di Parigi.\nDescrizione.\nL'opera deriva probabilmente da una serie di scene della vita della Vergine ideati per il Palazzo Reale di Aranjuez dallo stesso Giordano. \nNel dipinto si mostra la Vergine al centro, in piedi, con abito rosa e manto azzurro, che riceve cerimonia dal sommo sacerdote accanto a lei, il quale officia la funzione leggendo su di un grosso libro tenuto da un ragazzo posto sotto di esso. Pi\u00f9 in l\u00e0, a sinistra, san Giuseppe, con vestito viola e mantello giallo, tiene in mano il ramo fiorito. Maria infatti, secondo i vangeli apocrifi, era cresciuta nel Tempio di Gerusalemme (quindi con uno stile di vita casto, simile a quello delle monache) e quando fu giunta in et\u00e0 da matrimonio, venne dato a ognuno dei pretendenti un ramo secco, in attesa di un segno divino: l'unico che fior\u00ec, fu appunto quello di Giuseppe. A destra, vi sono un gruppo di donne inginocchiate che osservano in preghiera la cerimonia. La scena si svolge sotto un arco del tempio con cherubini in volo. \nL'atteggiamento della Vergine ricorda per molti aspetti il capolavoro di Fran\u00e7ois Duquesnoy per la chiesa di Santa Maria di Loreto (Roma), la \"Santa Susanna\". L'equilibrio delle forme, la gamma di colori freddi e il formato orizzontale evocano il classicismo di Nicolas Poussin."}
{"id": "3446447", "revid": "1494169", "url": "https://it.wikipedia.org/wiki?curid=3446447", "title": "Christian Meier", "text": ""}
{"id": "3446449", "revid": "287204", "url": "https://it.wikipedia.org/wiki?curid=3446449", "title": "Carlos Dario Aurellio", "text": ""}
{"id": "3446451", "revid": "1345932", "url": "https://it.wikipedia.org/wiki?curid=3446451", "title": "Nostra Signora di Costantinopoli", "text": "Il titolo mariano di Nostra Signora di Costantinopoli \u00e8 generalmente legato all'arrivo in Occidente di venerate immagini della Vergine portate da monaci in fuga da Bisanzio, prima a causa delle persecuzioni iconoclaste e poi per la caduta di Costantinopoli.\nIconografia.\nEssendo il titolo legato a immagini di origine bizantina, le varie Madonne di Costantinopoli sono repliche dei pi\u00f9 comuni esemplari iconografici orientali: la Blachernitissa (Maria in atteggiamento di orante, a volte con l'immagine clipeata del bambino Ges\u00f9 all'altezza del ventre), l'Odigitria (la Vergine che regge in braccio il Figlio e lo indica), la Nikopoia (Maria seduta in posizione frontale, con il bambino in grembo), l'Eleusa (variante dell'Odigitria, con la Vergine che accosta la guancia a quella di Ges\u00f9) e diverse varianti di quest'ultima come la Glicofilusa e la Pelagonitissa.\nNelle leggende dell'arrivo di tali icone in Occidente, ricorre il topos letterario di due calogeri (monaci) che portano in salvo via mare l'immagine della Vergine nascosta in una cassa: per questo motivo, nelle rappresentazioni di Nostra Signora di Costantinopoli spesso la figura di Maria con il bambino Ges\u00f9 appare spuntare da una cassa portata in spalla da due anziani religiosi.\nApparizioni.\nLa Chiesa cattolica e la Chiesa ortodossa riconoscono almeno quattro apparizioni mariane nell'antica capitale dell'Impero romano d'Oriente.\nA Leone I il Trace (455).\nNel 455, secondo la tradizione, il futuro imperatore Leone I, in qualit\u00e0 di soldato, stava accompagnando un cieco in una passeggiata fuori citt\u00e0, quando avrebbe prima sentito una voce chiamarlo dall'alto, poi visto la Vergine Maria. L'apparizione gli avrebbe predetto la sua futura elezione al trono imperiale e la guarigione del cieco dalla propria disabilit\u00e0, nonch\u00e9 avrebbe esortato l'erezione di un santuario in suo nome. Dopo il compimento delle profezie, Leone I fece costruire una chiesa sul luogo della riferita mariofania.\nA un giovane ebreo (552).\nNel 552 la Madonna sarebbe apparsa a un bambino ebreo per motivarlo, con successo, a rifuggire dai maltrattamenti del padre. Il bambino e sua madre si sarebbero fatti battezzare in seguito all'evento.\nAlla cittadinanza (626).\nNel 626 il patriarca Sergio I fece appello alla popolazione affinch\u00e9 invocasse con lui l'intercessione a Maria per resistere all'assedio persiano. All'undicesimo giorno sarebbe stata avvistata una signora dall'aspetto nobile, affiancata da due serve, diretta da una chiesa verso l'accampamento dei persiani; gli astanti l'avrebbero scambiata per l'imperatrice, in missione diplomatica. La donna sarebbe scomparsa dopo aver effettuato una deviazione nel proprio tragitto; ci\u00f2 avrebbe scatenato una non meglio precisata bagarre nel campo nemico, tale da far desistere i Persiani dall'assedio. I fedeli della citt\u00e0 interpretarono l'evento come un intervento della Madonna, camuffata da nobildonna.\nAlla madre di santo Stefano il Giovane (714).\nSecondo l'agiografia, i genitori del futuro santo Stefano il Giovane avevano difficolt\u00e0 nel concepire figli e la donna, in particolare, si recava assiduamente in chiesa per pregare Maria di intercedere per una sua gravidanza. Nel 714, Maria le sarebbe apparsa comunicandole\nNel corso dell'anno la donna partor\u00ec Stefano e lo consacr\u00f2 a Dio; il bambino fu un sacerdote, avversatore dell'iconoclastia, che mor\u00ec martire."}
{"id": "3446452", "revid": "339392", "url": "https://it.wikipedia.org/wiki?curid=3446452", "title": "Patriarca ecumenico", "text": ""}
{"id": "3446453", "revid": "585241", "url": "https://it.wikipedia.org/wiki?curid=3446453", "title": "Castagna matta", "text": ""}
{"id": "3446454", "revid": "104265", "url": "https://it.wikipedia.org/wiki?curid=3446454", "title": "Christian Meyer (disambigua)", "text": ""}
{"id": "3446455", "revid": "1442080", "url": "https://it.wikipedia.org/wiki?curid=3446455", "title": "Barcelona Open Banco Sabadell 2011 - Qualificazioni singolare", "text": "Le qualificazioni del singolare del Barcelona Open Banco Sabadell 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3446457", "revid": "110157", "url": "https://it.wikipedia.org/wiki?curid=3446457", "title": "Amt Arensharde", "text": " \nLa comunit\u00e0 amministrativa di Arensharde (\"Amt Arensharde\") si trova nel circondario di Schleswig-Flensburgo nello Schleswig-Holstein, in Germania.\nSuddivisione.\nComprende 9 comuni:\nIl capoluogo \u00e8 Silberstedt."}
{"id": "3446465", "revid": "1573940", "url": "https://it.wikipedia.org/wiki?curid=3446465", "title": "Amt Eggebek", "text": " \nLa comunit\u00e0 amministrativa di Eggebek (\"Amt Eggebek\") si trova nel circondario di Schleswig-Flensburgo nello Schleswig-Holstein, in Germania.\nSuddivisione.\nComprende 8 comuni:\nIl capoluogo \u00e8 Eggebek."}
{"id": "3446469", "revid": "113811198", "url": "https://it.wikipedia.org/wiki?curid=3446469", "title": "Amt Geltinger Bucht", "text": " \nLa comunit\u00e0 amministrativa di Geltinger Bucht (\"Amt Geltinger Bucht\") si trova nel circondario di Schleswig-Flensburgo nello Schleswig-Holstein, in Germania.\nSuddivisione.\nComprende 16 comuni:\nIl capoluogo \u00e8 Steinbergkirche."}
{"id": "3446471", "revid": "767487", "url": "https://it.wikipedia.org/wiki?curid=3446471", "title": "Amt Haddeby", "text": " \nLa comunit\u00e0 amministrativa di Haddeby (\"Amt Haddeby\") si trova nel circondario di Schleswig-Flensburgo nello Schleswig-Holstein, in Germania.\nSuddivisione.\nComprende 8 comuni:\nIl capoluogo \u00e8 Busdorf."}
{"id": "3446473", "revid": "767487", "url": "https://it.wikipedia.org/wiki?curid=3446473", "title": "Il vaglia", "text": "Il vaglia (\"Mandabi\") \u00e8 un film di Ousmane Semb\u00e8ne del 1968. Tratto dal racconto omonimo scritto dallo stesso regista, \u00e8 il primo film di Ousmane Semb\u00e8ne interamente girato in wolof. Pur avendo riscosso un discreto successo di critica e pubblico all'estero, in Senegal il film \u00e8 stato al centro di molte polemiche per la descrizione impietosa della societ\u00e0 senegalese.\nTrama.\nIbrahima Dieng vive alla periferia di Dakar con due mogli e sette figli. \u00c8 disoccupato e senza un soldo, ma un giorno arriva dalla Francia un vaglia di 25.000 franchi del nipote Abdou. La notizia \u00e8 presto sulla bocca di tutti e gli amici accorrono per chiedere aiuto. Ibrahima prende in prestito, promette, d\u00e0 ancor prima di riscuotere il denaro. Ma giunto all'ufficio postale rimane invischiato in mille cavilli burocratici e si ritrova infine sconfitto e rassegnato.\nTematica.\nOusmane Semb\u00e8ne segue Ibrahim, il protagonista, in un viaggio reale e metaforico attraverso Dakar. \n\u00c8 il percorso quotidiano del cittadino senegalese post Indipendenza, diviso tra tradizione e modernit\u00e0, Africa e Occidente, povert\u00e0 e ricchezza, sogno e realt\u00e0. Nel tentativo di ritirare i soldi Ibrahim si trova ad affrontare numerosi ostacoli nella citt\u00e0 della burocrazia dove prevale la regola del denaro e dove lui non ha autorit\u00e0: egli \u00e8 infatti analfabeta, non parla francese e non ha documenti. Per conquistare l'oggetto del desiderio, il denaro, Ibrahim deve superare delle prove che lo trasformeranno in un eroe solitario,in quanto consapevole della corruzione della propria societ\u00e0. \nElemento centrale del film \u00e8 il denaro che, grazie alla sua provenienza francese, sembra detenere un potere magico. L'arrivo del vaglia rompe i gi\u00e0 fragili equilibri di una societ\u00e0 urbana povera dove la tradizionale solidariet\u00e0 africana si \u00e8 trasformata in una forma di sciacallaggio. \nPur utilizzando un linguaggio metaforico, lo sguardo del regista rimane saldamente ancorato alla realt\u00e0. \"Mandabi\" denuncia lucidamente la corruzione e l'eccessiva burocratizzazione della societ\u00e0 senegalese e non presenta possibili soluzioni."}
{"id": "3446475", "revid": "1573940", "url": "https://it.wikipedia.org/wiki?curid=3446475", "title": "Amt H\u00fcrup", "text": " \nLa comunit\u00e0 amministrativa di H\u00fcrup (\"Amt H\u00fcrup\") si trova nel circondario di Schleswig-Flensburgo nello Schleswig-Holstein, in Germania.\nSuddivisione.\nComprende 7 comuni:\nIl capoluogo \u00e8 H\u00fcrup."}
{"id": "3446476", "revid": "46291", "url": "https://it.wikipedia.org/wiki?curid=3446476", "title": "Zygophyllaceae", "text": "Zygophyllaceae \u00e8 una famiglia di piante a fiore in cui sono riconosciuti 22 generi. Sono diffuse in tutti i continenti e sono tipiche di climi aridi.\nNel sistema di classificazione APG IV la famiglia Zygophyllaceae insieme alla famiglia Krameriaceae costituisce l'ordine Zygophyllales. Nel sistema Cronquist, Zygophyllaceae era classificata all'interno dell'ordine Sapindales.\n\u00c8 divisa in cinque sottofamiglie.\nDescrizione.\nHanno in genere un portamento erbaceo o arbustivo, con foglie semplici, bi- o trifogliate. I fiori presentano un ovario supero e possono essere sia attinomorfi che zigomorfi. I petali, come i sepali, variano tra i 4 e i 5.\nTassonomia.\nIn questa famiglia sono riconosciuti i seguenti generi e sottofamiglie:"}
{"id": "3446480", "revid": "1573940", "url": "https://it.wikipedia.org/wiki?curid=3446480", "title": "Amt Kappeln-Land", "text": " \nLa comunit\u00e0 amministrativa di Kappeln-Land (\"Amt Kappeln-Land\") si trova nel circondario di Schleswig-Flensburgo nello Schleswig-Holstein, in Germania.\nSuddivisione.\nComprende 4 comuni:\nIl capoluogo \u00e8 Kappeln, esterna al territorio della comunit\u00e0 amministrativa."}
{"id": "3446484", "revid": "110157", "url": "https://it.wikipedia.org/wiki?curid=3446484", "title": "Amt Kropp-Stapelholm", "text": " \nLa comunit\u00e0 amministrativa di Kropp-Stapelholm (\"Amt Kropp-Stapelholm\") si trova nel circondario di Schleswig-Flensburgo nello Schleswig-Holstein, in Germania.\nSuddivisione.\nComprende 15 comuni:\nIl capoluogo \u00e8 Kropp."}
{"id": "3446489", "revid": "436907", "url": "https://it.wikipedia.org/wiki?curid=3446489", "title": "Overdose d'amore/The Ballads", "text": "Overdose d'amore/The Ballads \u00e8 una raccolta del cantante italiano Zucchero Fornaciari, pubblicata nel 1999 per il mercato internazionale.\nDescrizione.\nIl titolo della raccolta richiama la canzone \"Overdose (d'amore)\", la quale, tuttavia, non \u00e8 inclusa. I brani non sono rimasterizzati, sicch\u00e9 l'audio delle tracce non risulta livellato. L'unico inedito presente \u00e8 \"Muoio per te\" cantato in duetto con Sting. Il brano \u00e8 la cover, con testo riscritto in italiano da Zucchero, di \"Mad About You\", gi\u00e0 pubblicata nella versione italiana di \"The Soul Cages\" del 1991, ma, all'epoca, interpretata unicamente dal cantante britannico."}
{"id": "3446496", "revid": "460896", "url": "https://it.wikipedia.org/wiki?curid=3446496", "title": "Moti della Terra", "text": ""}
{"id": "3446498", "revid": "287204", "url": "https://it.wikipedia.org/wiki?curid=3446498", "title": "Bruno Mauricio de Zabala", "text": "\u00c8 considerato essere il fondatore di Montevideo, capitale dell'Uruguay. Nato a Zabala, sobborgo della citt\u00e0 spagnola di Durango, nel 1717 divenne governatore del Rio de la Plata. Durante il suo mandato dovette fronteggiare la pirateria, che fu estirpata con successo, e le mire dei portoghesi che miravano ad impossessarsi della sponda orientale del R\u00edo de la Plata, ovvero dell'odierno Uruguay. A questo scopo, nel 1726, costru\u00ec sulla riva orientale del fiume una fortezza a scopo difensivo. Essa fu il primo nucleo di Montevideo. \nBiografia.\nNato nella citt\u00e0 basca di Durango, nella provincia di Biscaglia, Bruno Mauricio de Zabala Cortazar abbracci\u00f2 presto la carriera militare e combatt\u00e9 in numerose battaglie della Guerra di successione spagnola servendo Filippo V di Borbone e perdendo il braccio destro durante l'assedio di L\u00e9rida.\nNel 1717 fu nominato per i suoi servigi alla Corona spagnola Governatore del R\u00edo de la Plata; in questo ruolo si adoper\u00f2 per rendere solide le conquiste spagnole nella regione, sconfiggendo il corsaro Etienne Moreau e cacciando i francesi da Maldonado. Dopo uno sbarco effettuato da truppe portoghesi al comando di Manuel de Freitas da Fonseca nel luogo ove sorge l'attuale Montevideo, Zabala si affrett\u00f2 nel 1724 ad occupare la zona e ad ordinare la costruzione di un forte, adoperandosi per farlo popolare da coloni provenienti dalla Galizia e dalle Isole Canarie, oltre che dalla vicina Buenos Aires. La citt\u00e0 fu ufficialmente fondata due anni dopo, nel 1726, con il nome di \"Ciudad de Los Santos Ap\u00f3stoles Felipe y Santiago de Montevideo\".\nNel 1725 fu incaricato di soffocare la rivoluzione in Paraguay capitanata da Jos\u00e9 de Antequera y Castro. Nel 1734 Bruno Mauricio de Zabala fu nominato \"Capitano Generale del Cile\"; tuttavia prima di prendere possesso delle nuove funzioni fu incaricato di reprimere una nuova rivolta in Paraguay. Al termine di questa campagna militare mor\u00ec improvvisamente il 31 gennaio 1736 nei pressi di Santa Fe, sul fiume Paran\u00e1.\nCollegamenti esterni.\n "}
{"id": "3446501", "revid": "16875", "url": "https://it.wikipedia.org/wiki?curid=3446501", "title": "TELEPACE", "text": ""}
{"id": "3446508", "revid": "536103", "url": "https://it.wikipedia.org/wiki?curid=3446508", "title": "Livello essenziale delle prestazioni", "text": ""}
{"id": "3446514", "revid": "767487", "url": "https://it.wikipedia.org/wiki?curid=3446514", "title": "Motivation (Kelly Rowland)", "text": "Motivation \u00e8 un brano musicale della cantante Kelly Rowland, quinto singolo estratto dal suo terzo album di inediti \"Here I Am\" del 2011. \u00c8 scritto da Rico Love e Lil Wayne, e co-scritto e prodotto da Jim Jonsin. Il rapper Lil Wayne recita una piccola parte nel brano. I critici vi offrirono pareri contrastanti, esaltando la sensualit\u00e0 del testo e la presenza di Lil Wayne, ma ribadendo anche la sua scarsa impronta sugli ascoltatori.\nIl singolo ha raggiunto la prima posizione della classifica Hot R&amp;B/Hip-Hop Songs di \"Billboard\" ed \u00e8 entrato anche nella top20 della Hot 100 statunitense. La RIAA ha assegnato il disco di platino al singolo grazie a oltre 1.300.000 download legali effettuati, ed il video ufficiale ha ottenuto la certificazione Vevo per avere raggiunto le 100 milioni di visualizzazioni su YouTube.\nStoria e Registrazione.\nIn un primo momento l'uscita del nuovo album di Kelly Rowland fu annunciata nel 2010, ma poi fu rimandata numerose volte. \"Commander\" fu lanciato come primo singolo per il mercato internazionale, e due distinti singoli furono destinati solo agli Stati Uniti. \"Rose Colored Glasses\" fu promosso per il formato pop e \"Grown Woman\" per l'urban. Nel settembre 2010, Kelly Rowland prese la decisione di far ritorno negli studi di registrazione per produrre nuovo materiale. Il titolo di un nuovo singolo, \"Motivation\", fu annunciato in occasione della Settimana della moda di New York, ed affior\u00f2 in rete il 2 marzo 2011 sul sito ufficiale della rivista \"Rap-Up\".\nParlando dell'origine del brano, Kelly Rowland disse: \u00ab\"Motivation\" venne fuori quando mi trovai in studio con [i produttori] Jim Jonsin e Rico Love. Dissi a Rico che volevo qualcosa di veramente sexy... e lui ha dato vita a \"Motivation\" insieme a Jim. Si \u00e8 tramutato in un brano fantastico\u00bb.\nRicezione.\nCritica.\nRyan Brockington di \"New York Post\" fu uno dei primi a scrivere una recensione a \"Motivation\". Scrisse: \u00abIl singolo \u00e8 un bel salto in avanti dal synth pop dance che Kelly ha messo in commercio negli ultimi anni e sembra che essa sia in grado di dare origine a qualcosa di nuovo nel mondo hip-hop dalla sua accoppiata con il re Mida della musica rap, Lil Wayne\u00bb.\nPubblico.\nIl 2 aprile 2011 \"Motivation\" \u00e8 entrato al cinquantacinquesimo posto della classifica americana dei brani R&amp;B pi\u00f9 venduti, spinto dai soli passaggi radiofonici (non \u00e8 uscito ufficialmente infatti prima del 12 aprile). Durante la settimana del 4 giugno il singolo raggiunge la prima posizione della Hot R&amp;B/Hip-Hop Songs, diventando il primo singolo della cantante ad ottenere la posizione numero 1 nella suddetta classifica, nonostante Rowland fosse gi\u00e0 apparsa nel 2002 sul podio grazie alla sua partecipazione a \"Dilemma\" di Nelly. Il singolo \u00e8 rimasta in cima alla classifica per sei settimane consecutive, per poi essere spostato alla posizione numero 2 da \"I'm on One\" di DJ Khaled. La settimana successiva il brano torna di nuovo al numero 1, per poi di nuovo cedere il podio a \"I'm on One\". A seguito dell'uscita del singolo per il mercato digitale, il brano ha esordito al cinquantacinquesimo posto nella \"Billboard\" Hot 100, diventando il pi\u00f9 alto debutto nella carriera da solista di Kelly Rowland. Durante la sua tredicesima settimana di permanenza in classifica il brano entra nella top20 statunitense, diventando il primo singolo della cantante ad entrare tra le prime 20 posizioni. La cantante si era avvicinata alla top20 nel novembre 2002 grazie al suo primo singolo solista, \"Stole\", che era arrivato alla posizione numero 27. Il 17 agosto 2011 il singolo \u00e8 stato certificato disco di platino dalla RIAA grazie a oltre 1.000.000 download ufficiali. Si tratta del primo singolo di Rowland ad ottenere il disco di platino negli Stati Uniti.\nVideo.\nIl video musicale di \"Motivation\" fu diretto da Sarah Chatfield negli ultimi giorni di marzo 2011. Frank Gatson \u00e8 il coreografo del filmato. Intervistata nello spettacolo di Roberto Cavalli, Kelly Rowland disse di voler dar vita a costumi sensuali, muliebri per un provocante video femminile. Fu proiettato in anteprima mondiale il 4 aprile 2011 su \"106 &amp; Park\" di BET."}
{"id": "3446515", "revid": "1305772", "url": "https://it.wikipedia.org/wiki?curid=3446515", "title": "Eternal Fighter Zero", "text": "Eternal Fighter Zero \u00e8 una serie di giochi picchiaduro d\u014djin per PC prodotta da Twilight Frontier, che comprende i personaggi dei romanzi visivi (\"visual novel\") \"Moon.\", \"\", \"Kanon\" e \"Air TV\". La prima versione \u00e8 stata lanciata il 30 dicembre 2001 con due CD-ROM, l'ultima versione, \"Eternal Fighter Zero- Memorial\", \u00e8 stata pubblicata in DVD.\nAnche se tutti i personaggi femminili provengono da Visual novel, molte delle loro abilit\u00e0 speciali e il sistema di gioco stesso si basa su altri giochi picchiaduro famosi come Street Fighter, King of Fighters e Guilty Gear. Gli stili di gioco dei personaggi sono omaggi non solo ai personaggi stessi, ma a personaggi popolari dei giochi di lotta. Questi riferimenti sono dovuti al fatto che Eternal Fighter Zero \u00e8 un gioco d\u014djin - un gioco fatto da fan per i fan.\nModalit\u00e0 di gioco.\nEternal Fighter Zero utilizza un sistema a quattro pulsanti: Light, Medium, Heavy e special.\nL'interfaccia grafica del gioco \u00e8 costituita da 5 barre, la quarta e la quinta barra compaiono in occasioni speciali. la prima barra \u00e8 la barra di salute (la barra pi\u00f9 lunga), la seconda \u00e8 la barra special (la pi\u00f9 grande in basso, che consente l'utilizzo di super mosse, in seguito denominato \"Eternity Specials\"), e la barra di rinforzo (la pi\u00f9 piccola). La quarta barra \u00e8 disponibile solo per certi personaggi quando si utilizzano gli attacchi speciali o le abilit\u00e0 speciali. Ad esempio, una barra di \"carica\" determina quando si pu\u00f2 eseguire un particolare attacco speciale.\nQuando un personaggio \u00e8 lanciato, la quinta barra appare sotto di essa. Questo dimostra quanto tempo l'avversario pu\u00f2 battere l'altro in aria prima che colpisca terra o fare un (\"Air Recovery\").\nBarre speciali.\nQuesta barra \u00e8 utilizzata per eseguire l\"'Eternity\" e la \"Final Memory\". La barra si carica quando si attacca l'avversario, e pu\u00f2 raggiungere un massimo di tre livelli. Quando si utilizza un \"Eternity Special\", la barra corrisponde al potere dell'attacco eseguito.\nRebar.\nTondo (\"Gauge Strengthen\") svolge un ruolo chiave nel sistema di combattimento di \"Eternal Fighter Zero\". La barra si carica lentamente nel tempo, e ha tre forme:\nInstantaneous load.\nl\"instantaneous load\" riduce i tempi degli attacchi a zero, permettendo di collegare attacchi e combo in modi che sarebbero impossibili da normalmente. Tuttavia, quando \u00e8 attivata con una barra blu, aumenta il danno di tutti gli attacchi fino al 50%, la percentuale diminuisce, e la barra si consuma.\nBooster Attack.\n\"Attacks reinforced\" (di solito abbreviato RF), aumenta la circolazione delle persone e incrementano il danno. La RF \u00e8 semplice da attivare e, quindi, una delle pi\u00f9 semplici e pi\u00f9 avanzate utilizzate. La RF \u00e8 molto utile per tutti i livelli di gioco. Anche se giochi ad alto livello, la barra \u00e8 solitamente riservata per il instantaneous load Booster, che permette combo estese.\nIn generale, l'unica differenza tra un attacco normale e l'RF \u00e8 il numero di danni. Tuttavia, alcuni RF hanno altre propriet\u00e0, come ad esempio consentono una combo dopo un colpo che normalmente non si potrebbe fare.\nEternity special e memory final.\nGli attacchi potenti \"Specials\" \"Eternity\" scaricano la barra speciale dopo l'uso. Molti di essi hanno diversi livelli, che a volte possono determinare la natura dell'attacco, e il numero di livelli di consumo. Il livello di tre attacchi svuota completamente la barra, mentre il livello 1 scarica solo la terza parte della barra di attacco, il che rende possibile eseguirla pi\u00f9 volte senza dover ricaricare la barra.\nLa potente \"Final\" \"Memory\" \u00e8 l'ultimo attacco, simili all \"Eternity\" \"Specials\" ma molto pi\u00f9 forte. Tuttavia, questo attacco richiede che la barra sia piena e la salute del personaggio deve essere inferiore a un terzo o inferiore (indicata dalla barra di salute lampeggiante). Gli attacchi \"Final\" \"Memory\" scaricano completamente la Special bar.\nDifferenze di personalit\u00e0.\nOgni personaggio ha delle differenze nel gioco, alcune delle quali determinata dalla esistenza di una quarta barra.\nAd esempio, la \"Ikumi Blood bar\" (\"Sangue\"). Questa barra aumenta quando Ikumi \u00e8 a contatto con il sangue lasciato dai suoi attacchi. Quando questa barra si riempie, Ikumi va in \"Genocidio\". Questo aumenta il danno e l\"'Armor Recoil\", previene forti attacchi. Questo permette Ikumi proseguire a piedi per la maggior parte degli attacchi. Per esempio, mentre si prepara per la Special \"Eternity\" \"Farewell\", ha un certo ritardo. Anche se l'avversario cerca di fermarlo, Ikumi continua ad attaccare. Anche se questo non vale per alcuni dei suoi attacchi.\nUn altro esempio \u00e8 Shiori. La sua abilit\u00e0 speciale \u00e8 uno scudo che protegge dagli attacchi magici o a distanza.\nGuard Recoil/Counter.\nLa \"Recoil Guard\" \u00e8 un sistema per limitarsi a difendersi di SNK Playmore \"\" e il \"system Parry\" di \"Street Fighter III\", e la \"Guard\" \"Impact\" da \"Soulcalibur\". La manovra viene eseguita quando blocchi un attacco nel momento esatto in cui l'attacco ha colpito il giocatore. Il difensore non avr\u00e0 danni e potr\u00e0 colpire qualsiasi attacco. Tuttavia, questo contatore pu\u00f2 rispondere con un altro avversario \"Guard\" \"Recoil\". Nel gioco avanzato, \u00e8 comune a vedere cinque o pi\u00f9 \"Recoil Guard\" ed entrambe le parti si alternano in sequenza.\nIl \"Guard\" \"can Recoil\" vanifica anche l'effetto del ritardo degli attacchi. Durante un air Dash, per esempio, se il difensore esegue un \"Recoil\" \"Guard\", il difensore continuer\u00e0 nel suo attacco, invece di essere respinto.\nLe probabilit\u00e0 di decrescimento della Guardia \"subsequent\" \"Recoil\" della met\u00e0 durante l'uso a terra, ma questo non pregiudica l'air \"Recoil\" \"Guard\".\nAir Dash.\nUn'altra tecnica fondamentale \u00e8 l\"Air Dash\". \"Air\" \"Dash\" \"allows\":il giocatore percorre lunghe distanze rapidamente, e pu\u00f2 essere utilizzato per annullare il ritardo degli attacchi. Un giocatore esperto pu\u00f2 utilizzare l\"Air Dash\" per continuare una combo senza usare Istantanee load.\nPersonaggi.\nMoon.\n\u00c8 un personaggio molto veloce e agile, e attacca con il potere del sangue. Molti dei suoi attacchi versano il sangue dei suoi avversari sullo schermo, e lei usa questo sangue per aumentare la potenza degli attacchi speciali. Ikumi attacca in modo offensivo. Lei \u00e8 la protagonista del romanzo visivo Tactics, \" Moon.\" Prodotto nel 1997. Quando la barra del Sangue (\"Blood\"), \u00e8 completamente piena, Ikumi esegue automaticamente la sua tecnica \"Violent Run\", e attiva cos\u00ec il suo \"genocidio\". Le modifiche alla barra \u00e8 il tempo di attivazione di \"Violent Run\". In questa modalit\u00e0, Ikumi aumenta le sue capacit\u00e0 offensive, l\"'Armor and Recoil\" (che gli impedisce di essere eliminata dagli attacchi deboli) Per queste sue caratteristiche ricorda un Vampiro.\nScenario: Ricerca FARGO vegetali (FARGO\u7814\u7a76 \u65bd \u8bbe).\nBGM: FARGO (bgm29).\nOne: Kagayaku Kisetsu e.\n\u00c8 un personaggio che combatte con la sua valigia e il suo violoncello. \u00c8 possibile creare note musicali sullo schermo che possono essere fatte esplodere con una variet\u00e0 di movimenti (tutti riguardanti il violoncello). A causa dei loro movimenti, Mizuka si rivolge a uno stile di gioco lungo. Mizuka \u00e8 la protagonista di One: Kagayaku Kisetsu e, un romanzo visivo prodotta da Tactics nel 1998.\n\"Scenario\"': Parco sulla Via della Scuola (giorno) (\u901a\u5b66 \u8def \u306e \u516c\u5712(\u663c)).\nBGM: 8 Cats (8\u5339 \u306e \u30cd\u30b3).\nSi tratta di un personaggio lento, ma forte. Attacca con uno Shinai (spada di bamb\u00f9 usata nel Kend\u014d), dando grande potenza e portata. Il suo \"Armor\" \"Recoil\" con alcuni dei suoi movimenti d\u00e0 un grande vantaggio contro gli avversari. Tuttavia, quando ha la spada (per un risultato di qualsiasi degli attacchi) perde molti dei movimenti, \"Armor\" \"Recoil\". Ella si rivolge a uno stile di combattimento offensivo Come si evince dal suo stile di combattimento, pratica il Kendo.\nScenario: Parco sulla Via della Scuola (Night) (\u901a\u5b66 \u8def \u306e \u516c\u5712(\u591c)).\nBGM: A Would-Be Maiden (bgm14) (\u4e59 \u5973 \u5e0c\u671b).\n\u00c8 una combattente astuta che usa i suoi capelli come arma (\u9aea\u306e\u6b66\u8853, Kami no bujutsu). La sua amica Shiko \u00e8 sempre pronta ad aiutarla quando chiamata. I capelli gli danno una gamma decente, e il luppolo d\u00e0 un senso di imprevedibilit\u00e0.\nScenario: Il campo delle piogge (\u96e8 \u306e \u7a7a\u304d\u5730).\nBGM: A Tair.\n\u00c8 un personaggio solido e mobile che attacca con l'energia ventosa (\u98a8\u306e\u529b, Kaze no chikara). La sua velocit\u00e0 gli d\u00e0 un gioco veloce ed eccellente, e la sua propriet\u00e0 del \"Guard\" \"Attack\" (attacca mentre si difende) che ha in alcuni dei movimenti, d\u00e0 un contrattacco che \u00e8 impossibile difendere se \"Recoil Guard\" \u00e8 ben utilizzato.\nScenario: Rooftop Sunset (\u5915\u713c\u3051 \u306e \u5c4b\u4e0a).\nBGM: A fine young lady at first sight (\u898b\u305f\u76ee \u306f \u304a\u5b22\u69d8).\nPersonaggio piccolo, veloce e agile che usa delle abilit\u00e0 simili a quelle degli animali per combattere. \u00c8 considerata uno dei personaggi pi\u00f9 scoraggianti affrontati in eternal Fighter Zero. Le sue mosse speciali sono mobili e versatili. Con lei si possono sfruttare gli angoli per attacchi complessi, o afferrare e lanciare, che possono essere utilizzate per combo e vantaggi rispetto agli avversari. Mayu utilizza uno stile di gioco lungo.\nScenario: dietro la scuola (\u5b66\u6821 \u91cc).\nBGM: White as the snow (\u96ea \u306e \u3088\u3046 \u306b \u767d\u304f).\n\u00c8 un combattente eccezionalmente versatile, nel senso che essa ha due modalit\u00e0 di attacco: Short Range e il long range, intervallate da appositi pulsanti. Utilizza una moltitudine di abiti e costumi per dare stile agli attacchi (e fare riferimenti). Nel corto raggio, il suo stile \u00e8 veloce e agile. Ma in questo modo rende deboli agli attacchi aerei e di blocco. Quando si passa al lungo raggio, il suo stile cambia in anti-aerei e lunghi, ma diventa pi\u00f9 debole negli stili di gioco pi\u00f9 veloci. Fa parte del club di teatro della sua scuola e non \u00e8 in grado di parlare.\nScenario: Gymnasium (\u4f53\u80b2\u9986).\nBGM: Smiling in innocence (BGM19) (\u7121\u90aa\u6c17 \u306b \u7b11\u9854).\n\u00c8 un personaggio potente, specializzato in tecniche di grappling. Pugno pugno, fa pi\u00f9 danni che gli altri personaggi, ma non ha proiettili e attacchi con una gamma molto breve. Lei non appare in One, in quanto \u00e8 un personaggio originale di eternal Fighter Zero.\nScena: Parco sulla Via della Scuola (Night) (\u901a\u5b66 \u8def \u306e \u516c\u5712(\u591c)).\nBGM: A Would-Be Maiden (bgm14) (\u4e59 \u5973 \u5e0c\u671b).\nSi tratta di un piccolo personaggio agile che utilizza vari giocattoli e capacit\u00e0 spettrali per combattere. \u00c8 possibile controllare lo spazio con gli attacchi pi\u00f9 vasti, e ha la capacit\u00e0 di controllare pienamente il volo sopra l'aria (pu\u00f2 galleggiare in aria). I suoi gusci sono di grande variet\u00e0 e fanno danni considerevoli, quindi possono essere utilizzati per attaccare o difendere. Tuttavia, essa richiede pi\u00f9 tempo per fare pi\u00f9 danni all'avversario che altri personaggi. UNKNOWN proviene da One, e corrisponde alla Mizuka che si sente protagonista nel mondo eterno. Perci\u00f2 molti la conoscono come \"Mirror Mizuka\" (specchio di Mizuka).\nScena: World of Eternity (\u6c38\u9060 \u306e \u4e16\u754c).\nBGM: Eternity (\u6c38\u8fdc)\nKanon.\n\u00e8 un personaggio flessibile, facile da usare, per combattere con la forza misteriosa dello zainetto con le ali. Sembra avere uno stile di combattimento offensivo. Ayu \u00e8 la protagonista della visual novel Kanon creata da Key nel 1999.\nScenario: Albero Tagliato (\u306f\u3058\u307e\u308a \u306e \u6a39).\nBGM: The Town of Sunshine (bgm17) (\u65e5\u6e9c\u307e\u308a \u306e \u8857).\n\u00c8 uno strano personaggio che combatte con il suo imprevedibile stile \"sleep-fu\" (combattimento soporifero). Pi\u00f9 mangia marmellata di fragole, pi\u00f9 le sue capacit\u00e0 offensive aumentano drasticamente. Le sue competenze sono orientate ad uno stile di pressione o di velocit\u00e0, a seconda del numero di marmellate usate. Un numero con l'icona di un barattolo di marmellata in basso allo schermo indica quante marmellate sono state utilizzate. Aumenta ogni volta che Nayuki consuma una marmellata di fragole (con il pulsante Speciale) ad un massimo di 9, e viene decrementato ogni volta che Nayuki \u00e8 buttato gi\u00f9, fino a non averne pi\u00f9. Pi\u00f9 marmellate, pi\u00f9 i suoi attacchi diventeranno veloci, alcuni nuovi saranno disponibili e sar\u00e0 pi\u00f9 forte, e viceversa.\n Scenario : Casa Minase (giorno) (\u6c34 \u702c \u5bb6 \u524d(\u671d)).\nBGM: 2 Steps Toward (BGM18).\nLa versione sveglia di Nayuki, introdotta in eternal Fighter ZERO- Memorial - \u00e8 rapida e agile, rispetto alla versione addormentata, utilizza i calci per combattere. Si rivolge a uno stile di combattimento veloce e lungo.\n Scenario : Casa Minase (giorno) (\u6c34 \u702c \u5bb6 \u524d(\u671d)).\nBGM: 2 Steps Toward (BGM18).\nSi tratta di un personaggio veloce che usa i suoi trucchi per combattere. I suoi proiettili possono rimbalzare sullo schermo dopo essere stati sparati, rendendo uno stile difensivo l'ideale per Makoto.\nScenario: Quartiere Commerciale (\u5546\u5e97 \u8857).\nBGM: the fox and the grapes (bgm16).\nSi tratta di un personaggio agile con una variet\u00e0 di attacchi con il potere di tutte le cose fredde. Con tutti i suoi attacchi e la sua ampia gamma di scudi, lei \u00e8 abituato a uno stile di combattimento e di difesa a distanza. La sua coperta, chiamata: \"Un modo sicuro per vincere battaglie a palle di neve \", la rende completamente immune a qualsiasi attacco a distanza, mentre la barra \"Scudo\" per un periodo di tempo limitato diminuisce.\nScenario: Parco Innevato (Notte) (\u96ea \u306e \u516c\u5712(\u591c)).\nBGM: Behind that smile (\u7b11\u9854 \u306e \u5411\u3053\u3046 \u5074 \u306b).\nSi tratta di un personaggio silenzioso che combatte con uno stile di spada \"Iai\" e pu\u00f2 chiamare uno spirito (conosciuto come Mai) per aiutarla in battaglia. La sua spada gli d\u00e0 un attacco eccellente, ma \u00e8 relativamente lenta a recuperare. Il suo spirito gli d\u00e0 la capacit\u00e0 di attaccare da lontano senza correre rischi. Quando il tuo spirito \u00e8 fluttuante normalmente, viene visualizzata una barra \"Time\", che indica il tempo prima che scompaia. Inoltre, con alcuni movimenti, o quando viene colpita Mai o lo spirito, va bene. Quando scompare, la barra di \"Time\" passa a una barra di \"caricamento\", che indica il tempo necessario per essere richiamato di nuovo.\nScenario: Cortile della Luna piena (\u6e80\u6708 \u306e \u4e2d\u5ead).\nBGM: Girl's Prison (\u5c11\u5973 \u306e \u6abb).\n\u00c8 un personaggio formale ed elegante, che combatte usando i suoi poteri di Magical Girl. Ha buona padronanza, e un modo decente per attaccare dall'alto, uno di questi \u00e8 afferrare e di comando al 100% di costo -efficacia contro- attacco, che lo rende uno dei personaggi pi\u00f9 equilibrati nel gioco.\nScenario: Cortile della pausa pranzo (\u663c\u4f11\u307f \u306e \u4e2d\u5ead).\nBGM: The Girls' Opinions '(\u5f7c\u5973 \u305f\u3061 \u306e \u898b\u89e3).\nSi tratta di un personaggio che combatte velocemente con la sua abilit\u00e0 boxe senza pari. Anche se molto potente nel corto raggio, ma in attacchi a distanza senza intervallo o superiore, la rende debole contro altri personaggi, per esempio, Shiori.\nScenario: Parco Innevato (Notte) (\u96ea \u306e \u516c\u5712(\u591c)).\nBGM: Frozen Plateau (BGM11) (\u51bb\u571f \u9ad8\u539f).\nLei \u00e8 un maestro di lancia che pu\u00f2 aumentare i propri attacchi con gli elementi del fuoco e del tuono. La sua lancia d\u00e0 una eccellente scelta in aria. Comunque, lei pu\u00f2 usare solo la met\u00e0 dei suoi movimenti elementari, e non elementari, ha molti poteri, ma ha la pi\u00f9 bassa velocit\u00e0 del gioco.\nScenario: Collina Monomi (\u3082 \u306e\u307f \u306e \u4e18).\nBGM: Sea of Mist (\u96fe\u6d77).\n\u00c8 un personaggio molto agile che lotta con i rivali utilizzando strumenti per uso domestico. I suoi pugni la rendono un personaggio molto forte in attacchi aerei, e la menzione dei suoi avversari marmellata speciale espulso.\nScenario: Casa Minase (Notte) (\u6c34 \u702c \u5bb6 \u524d(\u591c)).\nBGM: Last regrets (bgm27).\nAir TV.\nSi tratta di un personaggio forte ma difficile da gestire, che combatte usando trappole, veleni, e il suo animale domestico, il corvo Sora. Ha movimenti normali, utili, e le trappole sono buone per prendere i giocatori di sorpresa. Misuzu \u00e8 la protagonista di AIR, romanzo visivo prodotto nel 2000 da Key.\nScenario: Casa Kamio (\u795e \u5c3e \u5bb6 \u524d).\nBGM: Blue Sky (\u9752 \u7a7a).\nSi tratta di un personaggio lento, ma molto buono, e pu\u00f2 usare la magia elementare contro l'avversario. Il suo staff fornisce un incredibile gamma di magia, anche senza la sua magia, e il potere che guadagna dalla barra speciale, senza dover attaccare l'avversario. A causa del suo rango e potere, Kano \u00e8 utilizzata per uno stile di gioco a distanza.\nScena: santuario scintoista Sky (giorno) (\u7a7a \u306b \u8fd1\u3044 \u795e\u793e(\u663c)).\nBGM: Puddle (\u6c34\u305f\u307e\u308a).\nSi tratta di un personaggio pulito che combatte con la sua amica Michiru. Minagi pu\u00f2 dire a Michiru di attaccare da qualsiasi punto dello schermo, il che costringe il giocatore a tenere d'occhio sia Minagi che Michiru.\nScena: la stazione abbandonata (giorno) (\u5ec3 \u99c5(\u663c)).\nBGM: Prism (\u8679).\n\"Kannabi\" \"no\" \"Mikoto\" (nome completo) \u00e8 un personaggio molto potente e veloce, e usa i suoi poteri divini per sconfiggere i loro avversari. E ' il vero leader della Eterna Fighter Zero. Poich\u00e9 la versione del giocatore non cambia rispetto alla versione di testa (a differenza sconosciuto), lei \u00e8 completamente irregolare, ed \u00e8 pi\u00f9 forte di qualsiasi altro carattere. Per questo motivo, \u00e8 permesso di giocare con lei in tornei Eterna Fighter Zero.\nScena: l'aria Infinite (\u7121\u9650 \u306e \u7a7a).\nBGM: Vega and Altair (\u53cc\u661f), Thin Clothes (bgm26) (\u8749\u8863).\nVersioni.\nLa versione 1.x \u00e8 stata messa in commercio da Twilight Frontier, nel dicembre 2001 durante la Comiket 61.\nCi sono stati 12 personaggi giocabili, sei from \"One\"(Mizuka, Rumi, Akane, Misaki, Mayu e Mio) e l'altra 6 Kanon (Ayu, Nayuki, Makoto, Shiori, Mai e Sayuri). Il boss finale del gioco era UNKNOWN, of One. Questa versione \u00e8 stata pubblicata di nuovo come eterno Fighter ZERO rinnovo. L'ultima versione \u00e8 1.20.\nLa versione 2.x \u00e8 stata messa in commercio nell'agosto 2002 durante Comiket 62.\nQuesta versione ha aggiunto tre nuovi personaggi in \"Air\"(Misuzu, Kano, e Minagi) ed aggiunto alla UNKNOWN come personaggio giocabile nascosto, portando il totale a 16 personaggi giocabili. Kanna of \"Air\" was utilizzato come vero boss finale. Una seconda edizione di \"Eternal Fighter ZERO- \"Blue Sky Edition\"\" \u00e8 stata messa in commercio dopo Comiket. La sua ultima versione \u00e8 la 2.13\".\"\nLa versione 3.x \u00e8 stata messa in commercio nell'agosto 2003, durante Comiket 64.\nQuesta versione aggiunge quattro personaggi (of \"Moon\" Ikumi, Doppel Nanase of \"ONE\", Mischio e Kaori di \"Kanon\"), portando il totale a 20 caratteri. Aumenta la grafica e introduce l'Air throw (afferrare e proiettare l'avversario in aria). La barra di rinforzo si sposta sullo schermo. La sua ultima versione \u00e8 la 3.10.\nLa versione 4.x \u00e8 stata messa in commercio nell'ottobre 2005.\nQuesta versione ha aggiunto due nuovi personaggi (Nayuki (svegliare) e Akiko da Kanon) e reso giocabile per la prima volta Kanna (anche se a causa della potenza statistica e non \u00e8 permesso di giocare con lei in tornei), l'aumento della 23 caratteri totali. Spostato il tondo per cemento armato sul fondo dello schermo. Eternal Fighter ZERO- Memorial -prima ha lanciato il sito ufficiale di Twilight Frontier come aggiornamento dai giochi precedenti. Poi rilanciato come un DVD.\nL'ultima versione (e finora ultima) \u00e8 4.02."}
{"id": "3446516", "revid": "2110845", "url": "https://it.wikipedia.org/wiki?curid=3446516", "title": "St\u00e9phane Bruey", "text": ""}
{"id": "3446518", "revid": "767487", "url": "https://it.wikipedia.org/wiki?curid=3446518", "title": "Indel", "text": "In biologia molecolare (in contesto evolutivo) il termine Indel si usa come abbreviazione di un evento di mutazione/ricombinazione che pu\u00f2 far parte di due classi: una inserzione (insertion) o una cancellazione (deletion) che possono essere avvenute nel corso degli anni e che hanno prodotto delle differenze negli individui (pi\u00f9 in generale nelle sequenze di DNA) in esame.\nPoich\u00e9 una inserzione di basi in un individuo pu\u00f2 essere vista come la cancellazione di basi per l'altro individuo, i due eventi sono mutualmente simmetrici.\nA seconda del motivo che ha generato la mutazione/ricombinazione si possono distinguere 3 classi:"}
{"id": "3446520", "revid": "110157", "url": "https://it.wikipedia.org/wiki?curid=3446520", "title": "Amt Langballig", "text": " \nLa comunit\u00e0 amministrativa di Langballig (\"Amt Langballig\") si trova nel circondario di Schleswig-Flensburgo nello Schleswig-Holstein, in Germania.\nSuddivisione.\nComprende 7 comuni:\nIl capoluogo \u00e8 Langballig."}
{"id": "3446522", "revid": "113810768", "url": "https://it.wikipedia.org/wiki?curid=3446522", "title": "Amt Mittelangeln", "text": " \nLa comunit\u00e0 amministrativa di Mittelangeln (\"Amt Mittelangeln\") si trova nel circondario di Schleswig-Flensburgo nello Schleswig-Holstein, in Germania.\nSuddivisione.\nComprende 3 comuni:"}
{"id": "3446525", "revid": "1573940", "url": "https://it.wikipedia.org/wiki?curid=3446525", "title": "Amt Oeversee", "text": " \nLa comunit\u00e0 amministrativa di Oeversee (\"Amt Oeversee\") si trova nel circondario di Schleswig-Flensburgo nello Schleswig-Holstein, in Germania.\nSuddivisione.\nComprende 3 comuni:\nIl capoluogo \u00e8 Tarp."}
{"id": "3446527", "revid": "767487", "url": "https://it.wikipedia.org/wiki?curid=3446527", "title": "Robert Mouynet", "text": "Carriera.\nGioc\u00f2 nella massima serie francese con le maglie di Tolosa e Lione."}
{"id": "3446528", "revid": "1573940", "url": "https://it.wikipedia.org/wiki?curid=3446528", "title": "Amt Schafflund", "text": " \nLa comunit\u00e0 amministrativa di Schafflund (\"Amt Schafflund\") si trova nel circondario di Schleswig-Flensburgo nello Schleswig-Holstein, in Germania.\nSuddivisione.\nComprende 13 comuni:\nIl capoluogo \u00e8 Schafflund."}
{"id": "3446529", "revid": "1571097", "url": "https://it.wikipedia.org/wiki?curid=3446529", "title": "Il diluvio (singolo)", "text": "Il diluvio \u00e8 un brano musicale dei Subsonica pubblicato come terzo singolo dal loro sesto album studio \"Eden,\" scritto da Samuel (musica e testo), Max Casacci (musica e testo) ed Enrico Matta (musica).\nDescrizione.\nIl brano inizia con un tema composto da Samuel, seguito da un altro tema, strumentale e piuttosto ritmato, scritto da Casacci con la ritmica di Ninja. Il tema iniziale di Samuel viene nuovamente riproposto, prima di dare spazio ad una sezione piuttosto ritmata e aggressiva: prima vi \u00e8 un tema strumentale riproposto spesso durante il resto del brano, di cui Casacci ha creato la linea di basso e Ninja il riff di sintetizzatore e la ritmica; poi vi \u00e8 un tema cantato, sempre con la stessa ritmica, di cui Samuel ha creato accordi e melodia.\nCasacci spiegava in un'intervista che Samuel era il principale compositore del brano, avendo realizzato le melodie e i relativi accordi, mentre lui e il Ninja erano gli ideatori delle sezioni strumentali e della ritmica.\nVideo musicale.\nIl singolo \u00e8 accompagnato da un originale videoclip nel quale il gruppo si esibisce in un ambiente bianco vestito con buffi maglioni natalizi."}
{"id": "3446530", "revid": "1573940", "url": "https://it.wikipedia.org/wiki?curid=3446530", "title": "Amt S\u00fcdangeln", "text": " \nLa comunit\u00e0 amministrativa di S\u00fcdangeln (\"Amt S\u00fcdangeln\") si trova nel circondario di Schleswig-Flensburgo nello Schleswig-Holstein, in Germania.\nSuddivisione.\nComprende 16 comuni:\nIl capoluogo \u00e8 B\u00f6klund."}
{"id": "3446533", "revid": "767487", "url": "https://it.wikipedia.org/wiki?curid=3446533", "title": "Gianni Siviero", "text": "Biografia.\nAncora bambino, si trasferisce con la famiglia a Milano, e nel capoluogo, dalla seconda met\u00e0 degli anni'60 inizia ad esibirsi in alcuni locali proponendo sue canzoni. Firma un contratto con la casa editrice musicale Musica e Dischi, di Mario De Luigi, la quale gli propone in seguito un contratto discografico con la Produttori Associati, che lo fa debuttare con il disco Gianni Siviero nel 1972, con gli arrangiamenti del M\u00b0 Nicola Piovani. L'album riceve il Premio della Critica Discografica.\nL'anno successivo pubblica un 45 giri, Che faccio qui/Due grandi occhi scuri, sempre per l'etichetta Produttori Associati; il disco in realt\u00e0 contiene un errore, poich\u00e9, invece del brano \"Due grandi occhi scuri\" che non verr\u00e0 mai pubblicato, sul lato b viene registrato il brano \"Due rose\", tratto dall'album precedente. Nel 1974 scrive le canzoni per l'album Son sempre io la donna di Dania, arrangiamenti del M\u00b0 Virgilio Savona, per la Vedette. Anche questo album riceve il Premio della Critica Discografica. Nel 1973 compone la musica di due brani, su testi di Mario De Luigi, incisi dalla cantante Jemima Zeller e contenuti nell'album \"Un nome un senso\", con arrangiamenti del M\u00b0 Virgilio Savona, per l'etichetta Cetra. Dopo l'incisione del 45 giri viene reputato, dalla Produttori Associati, di scarso interesse commerciale. Cambia quindi casa discografica, passando alla Divergo, fondata nell'occasione da Mario De Luigi e Sergio Lodi, per cui pubblica il concept album Del carcere nel 1975, con testi che descrivono la realt\u00e0 carceraria, con gli arrangiamenti del M\u00b0 Sergio Chiesa. Per la stessa casa registra a suo nome il marchio \"Produzioni d'Essai\", che contraddistingue e raccoglie la produzione maggiormente \"impegnata\" sotto il profilo sociale e politico.\nPartecipa alla Anteprima e quindi in seguito alla prima Rassegna della Canzone d'Autore, organizzata dal Club Tenco di Sanremo con presidente Amilcare Rambaldi, manifestazione alla quale viene ancora invitato nel 1975, nel 1976, e nel 1994 su invito dello stesso Amilcare Rambaldi.\nLa registrazione dal vivo della canzone \"Rientro\", eseguita in questa occasione, viene pubblicata nel CD \"Roba di Amilcare\" dall'etichetta Ala Bianca nel 1999.\nNei primi anni '70, unitamente a Giorgio Lo Cascio, Franco Ceccarelli, Enzo Maolucci e altri, si pone al servizio dell'Associazione Amici dell'Unit\u00e0, legata al Partito Comunista Italiano, collaborando e partecipando per lungo tempo a ogni manifestazione culturale e musicale organizzata dal Partito e dalla stessa Associazione, diretta allora per il settore musicale da Loris Barbieri.\nNegli anni '74 e '75 collabora con il Collettivo Teatrale La Comune, diretto da Dario Fo, e partecipa attivamente all'occupazione della Palazzina Liberty, a Milano.\nI testi dell'album \"Del carcere\" gli vengono ispirati da alcuni ex detenuti, assistiti dal Soccorso Rosso di Franca Rame durante quel periodo.\nPubblica ancora l'album \"Il castello di maggio\" nel 1976, anche questo con gli arrangiamenti del M\u00b0 Chiesa, dopodich\u00e9, dopo aver continuato fino alla prima met\u00e0 degli Anni '80 l'attivit\u00e0 dal vivo, spesso con l'aiuto prezioso e amicale del chitarrista Roberto Frizzo, in seguito al mutato clima politico e culturale si ritira dal mondo musicale.\nContinua a scrivere canzoni, anche se non le pubblica.\nLa sua attivit\u00e0 prosegue sul suo sito ufficiale.\nIn anni recenti autoproduce la pubblicazione su carta dei suoi scritti, con l'etichetta \"Magia edizioni\".\nSono stati pubblicati i seguenti volumi:\n-Una vita priva- (2010) gi\u00e0 apparso sul sito.\n-Gli altri anni- (2010) gi\u00e0 apparso sul sito.\n-Inurbani fin de si\u00e8cle- (2011) gi\u00e0 apparso sul sito.\n-Parole messe in fila- (2011) estratto da raccolte gi\u00e0 apparse sul sito.\n-Vita a sei zampe- (1\u00aa edizione \"Giulio editore\" Milano 2003), (2012), gi\u00e0 apparso sul sito.\n-La storia di Rina- (2012).\n-Un giorno tira l'altro- (2014).\nDiscografia.\nCD autoprodotti.\nDisco Viola - Inediti 1978/1980 -\nDisco Rosso - Inediti 1980/1988 -\nDisco Blu - Inediti 1988/1999 -"}
{"id": "3446534", "revid": "1149807", "url": "https://it.wikipedia.org/wiki?curid=3446534", "title": "Portal 2", "text": "Portal 2 \u00e8 un videogioco rompicapo, seguito di \"Portal\" (2007), pubblicato nel 2011 da Valve Corporation per varie piattaforme. Annunciato nel marzo 2010 per mezzo di un ARG, la pubblicazione \u00e8 stata inizialmente prevista entro la fine dello stesso anno, ma in seguito posticipata al 19 aprile 2011 in Nord America e sulla piattaforma digitale Steam, e al 21 aprile per Xbox 360 e PlayStation 3 in Europa.\n\"Portal 2\" ha vinto il premio per il Miglior Gioco ai Game Bafta 2011.\nTrama.\nModalit\u00e0 giocatore singolo.\nLe vicende del gioco si svolgono dopo vent'anni dalla fine del primo capitolo.\nChell, gi\u00e0 protagonista del primo episodio, si risveglia in una stanza dove \u00e8 rimasta addormentata in uno stato di sonno criogenico. \u00c8 accolta dal buffo e logorroico Wheatley, un nucleo di personalit\u00e0 addetto alla sorveglianza dei soggetti del test, che promette di aiutarla a uscire dai laboratori Aperture. Chell viene cos\u00ec reintrodotta all'interno delle camere di test progettate da GLaDOS, e durante il percorso il giocatore si rende conto che la struttura, pur trovandosi in uno stato di degrado e abbandono, conserva ancora tutte le sue apparecchiature perfettamente funzionanti.\nDopo aver superato alcune camere, Wheatley conduce Chell in una postazione computerizzata, da cui si pu\u00f2 attivare una \"capsula di fuga\"; Wheatley per\u00f2 sbaglia a impartire i comandi e in realt\u00e0 riattiva GLaDOS, che desiderosa di vendetta nei confronti di Chell, la reimmette in un percorso di test, in cui compaiono nuove apparecchiature rispetto al primo capitolo, come i raggi laser e delle pedane che imprimono una spinta quando ci si salta sopra, ferendola anche emotivamente. Wheatley riesce tuttavia a seguire Chell, e, alla fine, sfonda la parete di una delle camere di test e la fa fuggire. Ci\u00f2 nonostante GLaDOS sembra staccare la corrente per bloccarli. Wheatley tuttavia riesce a usare il suo occhio come torcia potendo cos\u00ec guidare Chell nel loro tragitto. Wheatley accenna improvvisamente che non aveva mai provato ad usare il suo occhio come torcia in quanto gli scienziati gli dissero che se ci avesse provato sarebbe potuto morire. Ma oltre a questo gli dissero la stessa cosa anche per tutto il resto, lasciandolo alquanto confuso in quanto non comprende il perch\u00e9 gli scienziati non volessero che facesse niente. Guidata da Wheatley, Chell sabota sia l'impianto di produzione delle neurotossine che quello delle torrette mitragliatrici, entrambe armi di GLaDOS; tuttavia, in ambo i casi Wheatley si dimostra incapace e imbranato, e solo l'intervento di Chell permette di risolvere la situazione. Ritornati nella stanza di GLaDOS, i due riescono a toglierle il controllo dei laboratori e Chell riesce a mettere Wheatley a capo dell'impianto.\nA quel punto Wheatley, improvvisamente in preda a manie di onnipotenza, si rivela una personalit\u00e0 malvagia e psicopatica persino pi\u00f9 grande e folle di GLaDOS, e decide di tradire Chell, accusandola di averlo sfruttato e comandato a bacchetta tutto il tempo. Rivelate le sue intenzioni, confina la coscienza di GLaDOS in una patata che funge da batteria, questa riconosce in Wheatley uno dei suoi vecchi nuclei-sfera di personalit\u00e0, quello della stupidit\u00e0, un \"cancro che la infettava\", progettato \"dalle migliori menti del pianeta con l'intento di creare il pi\u00f9 grande idiota che sia mai esistito\"; Wheatley doveva infatti distrarre GLaDOS dai suoi intenti omicidi, influenzandola con la propria stupidit\u00e0. GLaDOS ammette con una punta di terrore che quando Wheatley gli era collegata la pervadeva di continuo con pensieri orribili. Wheatley, insultato da GLaDOS, si arrabbia terribilmente e scaraventa lei e Chell nelle profondit\u00e0 del centro di ricerca. GLaDOS viene catturata da un corvo mentre Chell, vagando per la parte pi\u00f9 vecchia dei laboratori Aperture, si imbatte in camere di test risalenti dagli anni 1950 fino agli anni 1980, dove si scoprono elementi mai visti prima, come tre gel colorati che permettono di compiere balzi direttamente proporzionali a quelli con cui si \u00e8 atterrati sul liquido (gel repellente di colore blu), che eliminano l'attrito col terreno (gel propellente di colore arancio) o che permettono di creare portali anche sulle superfici dove non sarebbe teoricamente possibile (gel di conversione di colore bianco).\nDurante queste sequenze, la voce elettronica e familiare di GLaDOS \u00e8 sostituita da quella di nastri registrati dal vecchio direttore e fondatore di Aperture, Cave Johnson e la sua assistente Caroline, che accompagna Chell e GLaDOS (nel frattempo recuperata da Chell) alla scoperta delle origini del centro di ricerca. Nell'ultimo messaggio, risalente alla met\u00e0 degli anni 1980, Cave Johnson annuncia di essere gravemente malato a causa del gel di conversione, realizzato con rocce lunari altamente cancerogene; nello stesso messaggio auspica che, dopo la sua morte, Caroline possa trasferire la propria personalit\u00e0 in un sistema computerizzato, in modo da garantire per sempre ai laboratori Aperture un degno direttore. Si comprende cos\u00ec che GLaDOS condivide parte della propria personalit\u00e0 con l'assistente di Cave Johnson.\nTornate nei laboratori Aperture pi\u00f9 moderni, Chell e GLaDOS si confrontano contro l'ormai folle Wheatley, che nel frattempo, a causa della sua totale incapacit\u00e0, ha avviato il centro di ricerca a una lenta e inesorabile autodistruzione. Inizialmente, Wheatly le costringe a compiere dei test per saziare la sua voglia di test, un difetto che gli ha comportato il suo nuovo corpo. Tuttavia, verso le ultime stanze, Wheatly decide di sbarazzarsi dei due, dicendo di aver trovato P-body e Atlas, una torretta e una sfera antropomorfi creati da GLaDOS come rimpiazzi di Chell (nonch\u00e9 i protagonisti della modalit\u00e0 cooperativa). Le due riescono a scappare dalle sue trappole e lo raggiungono nella sala centrale, scoprendo tre nuclei-sfera corrotti (Spazio, una sfera fissata con lo spazio, Ricky, una sfera avventuriera, e Fatto, una loquace sfera che non fa altro che dire informazioni fasulle) ideali per corrompere Wheatly e rifare un'altra procedura di trasferimento nucleo che dovrebbe rimettere GLaDOS a capo della struttura.\nAiutata da GLaDOS, Chell attacca Spazio, Ricky e Fatto a Wheatly, che diventa corrotto abbastanza per un'altra procedura di trasferimento, ma all'ultimo Wheatley fa scoppiare delle cariche esplosive, poste accanto al bottone da premere per terminare la procedura. Wheatley pensa inizialmente di essere riuscito a eliminare Chell una volta per tutte, ma lei si rialza e apre un portale sotto di lui e un altro sulla Luna (divenuta improvvisamente visibile a causa del collasso del tetto della stanza). Wheatley (assieme a Ricky e Spazio) viene risucchiato dalla differenza di pressione assieme a Chell, ma in quello stesso istante GLaDOS riesce a riprendere possesso della sua postazione, riuscendo cos\u00ec a salvare Chell e a scagliare Wheatley nello spazio profondo.\nNelle scene finali Chell si risveglia nella stanza di GLaDOS, che la accoglie con P-body e Atlas con gioia, ammettendo che la scoperta del proprio lato umano, che condivide con Caroline, la fa sentire diversa. Detto ci\u00f2, per\u00f2, GLaDOS elimina la personalit\u00e0 di Caroline dalla sua memoria e, almeno apparentemente ritornata quella di un tempo, si rivolge sprezzante a Chell, informandola che la lascia libera di andarsene dai laboratori soltanto perch\u00e9 non vuole pi\u00f9 avere problemi da lei e perch\u00e9 \u00e8 \"troppo difficile riuscire a ucciderla\". Mentre l'ascensore risale verso la superficie, si ferma e dalla porta si intravedono quattro torrette che per\u00f2, invece di spararle, cominciano a cantare aprendo e chiudendo gli sportelli come se fossero delle fisarmoniche. Si vede quindi un enorme anfiteatro, pieno di torrette che cantano \"Cara Mia\" dicendo quindi addio a Chell. Uscita dal laboratorio, Chell si ritrova in un campo di frumento, e subito dopo la porta del laboratorio si riapre ed esce, un po' fuligginoso, il Cubo da Compagnia del primo \"Portal\", che Chell era stata costretta a incenerire su ordine di GLaDOS.\nContemporaneamente ai titoli di coda \u00e8 presente la canzone \"Want You Gone\", in cui GLaDOS si rivolge a Chell invitandola ad andarsene per sempre, anche se dall'ultima strofa emerge un velo di malinconia (\"Quando ti avr\u00f2 rimossa dalla memoria, forse non mi sentir\u00f2 pi\u00f9 cos\u00ec gi\u00f9\").\nInfine, si vede Wheatly parlare con il sovreccitato Spazio di quanto gli dispiaccia sinceramente di come si \u00e8 comportato e che vorrebbe scusarsi con Chell.\nModalit\u00e0 cooperativa.\nLa campagna cooperativa vede protagonisti i robot Atlas e P-body (reminiscenze di un nucleo di personalit\u00e0, o \"core\", e di una torretta), incaricati da GLaDOS di risolvere delle camere test lasciate inutilizzate dagli umani perch\u00e9 \"troppo letali\". I due robot hanno le stesse abilit\u00e0 di Chell ma le loro pistole a Portale possono aprire portali di un solo colore ciascuno; per i due robot \u00e8 quindi fondamentale collaborare tra di loro per risolvere i test. Atlas e P-Body ogni volta che completano un test vengono smontati e riassemblati nella nuova stanza e lo stesso avviene quando \"muoiono\" per aver fallito un test.\nAvanzando nei livelli si scoprir\u00e0 che l'obiettivo di GLaDOS non \u00e8 quello di fare test sui personaggi, bens\u00ec quello di recuperare informazioni tramite dischi contenenti dati riservati. Inoltre GLaDOS, seppur inizialmente si dimostra molto soddisfatta dell'efficienza e della lealt\u00e0 delle sue nuove cavie robotiche, ben presto inizia a lamentarsi del fatto che non potr\u00e0 mai veramente ucciderle. Oltretutto sembra anche essere molto scocciata dalla sintonia tra i due robot che sembrano aver sviluppato un vero e proprio legame di amicizia. Alla fine dell'ultima camera GLaDOS rivela quello che era il vero scopo dei due robot: darle accesso a un enorme stanza piena di migliaia di umani tenuti in stasi per futuri esperimenti. Atlas e P-Body, iniziano quindi a festeggiare e a ballare a ritmo di musica ma GLaDOS felice ed euforica, li distrugge ora che non ha pi\u00f9 bisogno di loro.\nLa trama si colloca temporalmente di seguito agli eventi della campagna single-player.\nModalit\u00e0 di gioco.\nIl gameplay di \"Portal 2\" ricalca la stessa formula che ha portato al successo il primo capitolo nel 2007. Per superare i livelli di gioco il protagonista ha a disposizione solo uno speciale dispositivo capace di creare due \"portali\" comunicanti (da cui deriva il nome del gioco) su alcune superfici delle stanze. Grazie a questo speciale collegamento \u00e8 possibile saltare in un portale su una parete e uscire dal secondo posto sul soffitto, o far passare attraverso i portali oggetti di vario genere. Il modulo della quantit\u00e0 di moto accumulata viene conservata tra i portali, mentre la direzione del vettore cambia in accordo con l'orientamento dei portali. Questo permette di usare, ad esempio, la forza di gravit\u00e0 e un accorto posizionamento dei portali per oltrepassare alcuni ostacoli.\nRispetto al capitolo originale, sono state aggiunte alcune caratteristiche inedite, come i gel che azzerano l'attrito o fanno rimbalzare ogni cosa che venga macchiata, i tubi pneumatici (i quali venivano utilizzati originariamente nel trailer del gioco per \"aspirare\" le torrette, ma che nella versione finale sono in realt\u00e0 non interattivi e possono essere visti esclusivamente nelle sezioni di manutenzione), i raggi laser e una modalit\u00e0 cooperativa completamente riformulata, che vede due giocatori nei panni di due robot superare una quarantina di prove in cui le logiche del gioco sono state opportunamente sdoppiate, permettendo cos\u00ec di affrontare gli enigmi pi\u00f9 difficili. A differenza del primo \"Portal\" sono state eliminate le sfere d'energia.\nContenuti scaricabili.\nIl 4 ottobre 2011 \u00e8 uscito un DLC gratuito per tutte le piattaforme: il \"DLC #1\" contiene nuove camere test ed ha introdotto una modalit\u00e0 sfida sia per la campagna giocatore singolo che per quella multigiocatore, aggiungendo anche le classifiche globali.\nIl 4 maggio 2012 segna l'arrivo di un nuovo DLC, pubblicato l'8 maggio 2012, che aggiunge la possibilit\u00e0 di creare le camere test attraverso l'utilizzo di un'interfaccia semplificata e rivolta a tutti i possessori del videogioco su piattaforma PC e Mac OS X.\nAccoglienza.\nLa rivista \"Play Generation\" diede alla versione per PlayStation 3 un punteggio di 93/100, apprezzando il suo essere fresco, geniale, ricco di trovate in termini di meccaniche e interfaccia e come contro la scarsa rigiocabilit\u00e0, la grafica migliorabile e la presenza di qualche enigma ostico, finendo per trovarlo un titolo unico, che faceva del genio e dell'ironia le sue armi pi\u00f9 forti, ritenendolo un titolo da giocare ad ogni costo a cui si sarebbero dovuti astenere esclusivamente i guerrafondai. La stessa testata lo classific\u00f2 come uno dei quattro migliori giochi basati sugli enigmi ed uno dei quattro migliori sparatutto che non si accontentava di essere uno sparatutto.\n\"Portal 2\" \u00e8 stato accolto con grande favore anche dalla critica internazionale, venendo premiato con tre BAFTA Games Awards su sei nomination totali. Il titolo \u00e8 stato anche indicato come \"videogioco migliore del 2011\" dalla stampa di Gamasutra, IGN, Eurogamer, Kotaku, Associated Press e \"The Mirror\"\".\""}
{"id": "3446535", "revid": "110157", "url": "https://it.wikipedia.org/wiki?curid=3446535", "title": "Amt S\u00fcderbrarup", "text": " \nLa comunit\u00e0 amministrativa di S\u00fcderbrarup (\"Amt S\u00fcderbrarup\") si trova nel circondario di Schleswig-Flensburgo nello Schleswig-Holstein, in Germania.\nSuddivisione.\nComprende 17 comuni:\nIl capoluogo \u00e8 S\u00fcderbrarup."}
{"id": "3446536", "revid": "767487", "url": "https://it.wikipedia.org/wiki?curid=3446536", "title": "Camper Van Beethoven", "text": "I Camper Van Beethoven sono un gruppo alternative rock formatosi a Redlands in California nel 1983.\nL'eclettismo e lo sperimentalismo del gruppo li ha portati a mischiare molti generi musicali tra loro come pop, ska, punk rock, folk e alternative country con accenni di world music con il risultato di avere album molto diversi tra loro.\nStoria del gruppo.\nNati come gruppo hardcore punk divennero catalizzatori della scena della regione californiana dell'Inland Empire prima di trasferirsi a Santa Cruz.\nI membri fondatori sono stati David Lowery (voce e basso poi chitarra) ed il polistrumentista Chris Molla, si aggiungono in seguito Victor Krummenacher al basso, il violinista/tastierista Jonathan Segel ed Anthony Guess (batteria).\nPubblicano il primo album \"Telephone Free Landslide Victory\" nel 1985 miscela di folk-punk-pop, ritmi ska, accenni di spaghetti western condito da una buona dose di umorismo. Dal disco viene estratto il singolo \"Take the Skinheads Bowling\" che ottiene un buon successo.\nSi aggiungono al gruppo Bruce Licher (chitarra solista) e durante le registrazioni del secondo album Chris Pedersen (batteria).\nIl secondo album \"II &amp; III\" amplia le influenze musicali includendo country, bluegrass, psichedelia e musica indiana.\nNel terzo \"Camper Van Beethoven\", disco sperimentale e fortemente psichedelico, suona in pi\u00f9 brani il musicista ed arrangiatore Eugene Chadbourne.\nNel 1987 abbandona il gruppo Chris Molla, gli altri componenti si trasferiscono a San Francisco e firmano per la Virgin Records. Il primo disco \u00e8 \"Our Beloved Revolutionary Sweetheart\" del 1988, vengono smussate le sperimentazioni dei dischi precedenti per focalizzarsi maggiormente sulle parti cantate e le melodie, l'album gode di passaggi su MTV e ottiene un modesto successo commerciale.\nMa durante il tour successivo si incrina il rapporto con Jonathan Segel che lascia poco prima delle registrazioni di \"Key Lime Pie\", che vede il violinista Don Lax al suo posto. Le influenze maggiori del disco provengono dal country rock e dal folk, con uso frequente della pedal steel guitar. Per il tour successivo del 1990 si unisce al gruppo David Immergl\u00fcck. Proprio durante un concerto di questo tour, a \u00d6rebro, le tensioni tra i componenti si acuiscono e portando il gruppo allo scioglimento.\nNel 1999, Lowery, Segel e Krummenacher si ritrovano per le registrazioni di un album di rarit\u00e0. Successivamente anche Licher si unisce al gruppo e con Frank Funaro e il tastierista Kenny Margolis registrano \"Tusk\", che non \u00e8 altro che l'omonimo album dei Fleetwood Mac rielaborato dal gruppo.\nNel 2004 pubblicano \"New Roman Times\", concept album ambientato in un mondo surreale e che vede l'ascesa ed il declino di un giovane texano."}
{"id": "3446538", "revid": "2110845", "url": "https://it.wikipedia.org/wiki?curid=3446538", "title": "Raymond Bellot", "text": "Carriera.\nGioc\u00f2 nella massima serie francese con le maglie di Racing Club, Tolosa, Monaco e Stade Fran\u00e7ais."}
{"id": "3446548", "revid": "110157", "url": "https://it.wikipedia.org/wiki?curid=3446548", "title": "Universit\u00e0 russa dell'amicizia tra i popoli", "text": "L'Universit\u00e0 russa dell'amicizia tra i popoli o RUDN, , \u00e8 un istituto universitario situato a sud di Mosca, classificato dal Ministero della Pubblica Istruzione russa come terza migliore universit\u00e0 del Paese dopo l'Universit\u00e0 statale di Mosca e l'Universit\u00e0 statale di San Pietroburgo. Fondata nel 1960 al culmine della guerra fredda, ha avuto come obiettivo primario di fornire istruzione superiore e formazione professionale ai giovani provenienti dalle nazioni del Terzo Mondo, soprattutto in Asia, Africa e Sud America, anche se nel corso degli anni vi hanno studiato pure numerosi studenti provenienti da paesi sviluppati.\nStoria.\nL'universit\u00e0 \u00e8 stata fondata dal governo dell'Unione Sovietica, il 5 febbraio 1960 in seguito alle richieste dei Paesi ex-coloniali. Il 22 febbraio 1961, fu rinominata in onore di Patrice Lumumba, il leader di quella che pi\u00f9 tardi divenne la Repubblica Democratica del Congo, che era stato spodestato e ucciso da un colpo di Stato alcuni giorni prima. Nel primo anno dalla sua istituzione, sono stati immatricolati 539 studenti stranieri provenienti da 59 Paesi, oltre a 57 studenti sovietici.\nNel febbraio del 1975, l'universit\u00e0 \u00e8 stata insignita dell'\"Ordine dell'amicizia tra i popoli\" per il suo contributo allo sviluppo umano dei cittadini asiatici, africani e dell'America latina.\nIl 5 febbraio 1992 l'universit\u00e0 \u00e8 stata ribattezzata \"Universit\u00e0 russa dell'amicizia tra i popoli - Istituto Statale d'Istruzione Superiore\" dal governo della Federazione russa.\nObiettivi.\nLo scopo dichiarato dell'universit\u00e0 \u00e8 quello di dare ai giovani provenienti da Asia, Africa e America Latina, in particolare di famiglie non abbienti, la possibilit\u00e0 di avere un'istruzione superiore e diventare specialisti altamente qualificati."}
{"id": "3446551", "revid": "122516355", "url": "https://it.wikipedia.org/wiki?curid=3446551", "title": "HTML5 video", "text": "HTML5 video \u00e8 un elemento introdotto nelle specifiche dell'HTML5 con lo scopo di aprire nuovi standard sulla riproduzione di filmati e video, tutto ci\u00f2 in sostituzione all'elemento &lt;object&gt;.\nCi\u00f2 comporta che i browser rispettanti l'HTML5 non necessitano di player proprietari (come Adobe Flash Player) per riprodurre video incorporati tramite il tag codice_1.\nQuesto standard \u00e8 ostacolato dalla mancanza di un accordo su quali formati video debbano essere ufficialmente supportati.\nSpecifiche.\nL'HTML5 prevede una serie di attributi da aggiungere al tag di apertura &lt;video&gt; per indicare al browser se e come usare determinate caratteristiche:\nTra i tag di apertura (&lt;video&gt;) e chiusura (&lt;/video&gt;) pu\u00f2 essere inserito un testo che i browser che non supportano l'HTML5 mostreranno al posto del video.\nIl seguente frammento di codice HTML5 inserisce un video in formato WebM nella pagina e mostra l'uso degli attributi visti precedentemente (nell'esempio sono mostrati tutti, nella realt\u00e0 si inseriscono solo quelli desiderati).\nFormati video supportati.\nLe correnti norme dell'HTML5 non specificano quali formati video i browser debbano supportare nel tag video. Pertanto ad oggi essi possono supportare qualunque formato che i loro sviluppatori ritengano appropriato.\nDibattito sul formato unico.\nl'HTML5 Working Group ritiene che sia preferibile che ci sia un formato video unico che sia supportato da tutti i browser. Il formato ideale dovrebbe:\nInizialmente Theora era lo standard video raccomandato per l'HTML5, dal momento che non \u00e8 vincolato da nessun brevetto conosciuto. Tuttavia il 10 dicembre 2007, la bozza dell'HTML5 \u00e8 stata modificata, sostituendo il riferimento a Theora:\ncon:\nSebbene Theora non sia vincolato da nessun brevetto conosciuto, aziende come Apple e Nokia sono preoccupate per la possibilit\u00e0 che esistano brevetti nascosti, i cui proprietari potrebbero essere in attesa che una grossa compagnia usi il formato per poi reclamare il pagamento delle licenze. Apple, Microsoft e altre aziende detengono i brevetti del principale rivale, il formato H.264.\nLa rimozione del formato Ogg dalle specifiche \u00e8 stata criticata, non sussistendo alcuna ragione per supporre che Theora sia vincolato da brevetti \"nascosti\", n\u00e9 essendo possibile accertarsi che brevetti \"nascosti\" esistano anche nel caso dell'H.264.\nApple, inoltre, si \u00e8 opposta all'uso del formato Ogg nello standard HTML (che comunque non \u00e8 obbligatorio) sostenendo che molti dispositivi supportano altri formati molto pi\u00f9 facilmente e che l'HTML non ha mai imposto l'uso di un determinato formato su niente.\nL'H.264/MPEG-4 AVC \u00e8 pi\u00f9 usato ed ha buone velocit\u00e0, compressione, decoder hardware e qualit\u00e0 video, ma \u00e8 coperto da brevetti. Tranne che in particolari casi, gli utilizzatori dell'H.264 devono pagare dei costi di licenza a MPEG LA, un gruppo di detentori di brevetti sull'H.264 che include Microsoft e Apple. Per questo motivo non \u00e8 stato considerato adatto come codec unico per l'HTML5.\nAcquisizione di On2 da parte di Google.\nL'acquisizione di On2 Technologies da parte di Google ha portato alla creazione del progetto WebM, che utilizza il codec video open source e libero da brevetti VP8 in un contenitore Matroska con audio Vorbis. \u00c8 supportato dai browser Google Chrome, Opera e Mozilla Firefox, oltre che da altri meno utilizzati.\nQuando Google annunci\u00f2 nel gennaio 2011 l'intenzione di rimuovere il supporto nativo all'H.264 in Chrome, ricevette critiche da molte parti, tra cui Peter Bright di Ars Technica e Tim Sneath di Microsoft (uno dei detentori dei brevetti sull'H.264), che compar\u00f2 la mossa di Google con la dichiarazione dell'esperanto come lingua ufficiale degli Stati Uniti. Comunque, Haavard Moen di Opera Software ha fortemente criticato l'articolo di Ars Technica chiarendo il suo intento di promuovere il WebM nei suoi prodotti sulla base dell'apertura di Internet.\nDiffusione dei formati.\nAd aprile 2010, quando l'iPad di Apple stava per essere lanciato, molti siti hanno cominciato ad offrire video in HTML5 col codec H.264 anzich\u00e9 in Flash per gli utenti identificati come iPad.\nA maggio 2010 i video HTML5 non erano cos\u00ec diffusi come i video Flash, sebbene alcuni siti avessero cominciato ad utilizzare in via sperimentale i video in HTML5, tra cui Dailymotion (usando i formati Theora e Vorbis), YouTube (sia in H.264 che in WebM) e Vimeo (in H.264).\nSecondo una nota di YouTube, l'elemento &lt;video&gt; attualmente non soddisfa tutte le esigenze del sito. La ragione principale di ci\u00f2 \u00e8 l'assenza di un formato standard, la mancanza di un sistema di protezione del contenuto e l'incapacit\u00e0 di mostrare i video a schermo intero. Anche Hulu non ha adottato l'HTML5 per l'impossibilit\u00e0 di adattare la banda disponibile all'utente e di proteggere i contenuti mostrati. Inoltre pure Netflix non ha adottato l'HTML5 per motivi analoghi.\nL'11 gennaio 2011 il progetto Chromium di Google annunci\u00f2 la rimozione del supporto ai codec chiusi (in particolare l'H.264) dai futuri rilasci di Chrome. L'annuncio specificava che la decisione era stata presa per aiutare la diffusione di un HTML5 libero da brevetti, favorendo l'uso dei codec open source VP8 e Theora.\nNell'aprile 2011 Google annunci\u00f2 la conversione di tutti i video di YouTube in WebM cominciando dal 30% di quelli pi\u00f9 visti.\nUso di pi\u00f9 formati video contemporaneamente.\nNell'attesa che l'HTML5 Working Group stabilisca una volta per tutte quale debba essere il formato video ufficiale per l'elemento &lt;video&gt;, \u00e8 possibile inserire nello stesso tag &lt;video&gt; diversi formati multimediali in modo che sia il browser a scegliere quale aprire. Per fare ci\u00f2 si deve usare l'elemento &lt;source&gt;.\nAd esempio, supponendo di voler inserire in una pagina il video \"esempio\" nei tre formati Theora, H.264 e WebM, si deve utilizzare il seguente codice:\nPiattaforma esterna o interna.\nUn video si pu\u00f2 incorporare ospitandolo sul server del proprio sito web (\"self hosting\") o su una piattaforma esterna (YouTube, Vimeo...).\nConfronto con altre tecniche.\nAlcune animazioni create con varie tecniche visivamente sono identiche o molto simili ad un video incorporato con il tag codice_1. Ogni tecnica ha pro e contro, a seconda delle proprie esigenze:\nSottotitoli.\nSi possono creare sottotitoli in tutte le lingue a scelta dell'utente, visibili durante il video e anche scaricabili in formato TXT o altro:\n&lt;video id=\"video\" controls preload=\"metadata\"&gt;\n &lt;source src=\"video/uno.mp4\" type=\"video/mp4\"&gt;\n &lt;source src=\"video/uno.webm\" type=\"video/webm\"&gt;\n &lt;track label=\"English\" kind=\"subtitles\" srclang=\"en\" src=\"captions/vtt/uno-en.vtt\" default&gt;\n &lt;track label=\"Deutsch\" kind=\"subtitles\" srclang=\"de\" src=\"captions/vtt/uno-de.vtt\"&gt;\n &lt;track label=\"Espa\u00f1ol\" kind=\"subtitles\" srclang=\"es\" src=\"captions/vtt/uno-es.vtt\"&gt;\n&lt;/video&gt;\nStili CSS dei sottotitoli.\nSi possono formattare i sottotitoli con diversi stili. Le principali propriet\u00e0 CSS per farlo sono:\nEsempio:\n color:#ccc;\n background:#0055dd;\nUso come sfondo di un altro elemento HTML.\nUn video HTML5 si pu\u00f2 inserire come sfondo di un altro elemento HTML, come un paragrafo, un DIV, o anche dell'intero sito web e fare in modo che sia responsivo. Se inserito come sfondo per\u00f2, esattamente come un'immagine o un gradiente CSS 3, non potr\u00e0 essere salvato dall'utente con tasto destro del mouse e \"salva col nome\" poich\u00e9 sar\u00e0 un video di decorazione e non di contenuto.\n position: fixed;\n right: 0;\n bottom: 0;\n min-width: 100%; \n min-height: 100%;\n.content {\n position: fixed;\n bottom: 0;\n background: rgba(0, 0, 0, 0.5);\n color: #f1f1f1;\n width: 100%;\n padding: 20px;\nFormattazione.\nCon CSS 3, Canvas, SVG e WebGL \u00e8 possibile formattare il video incorporato con codice_1 e aggiungere effetti vari senza agire direttamente sul video con Adobe Premiere o altri software.\nElementi animati davanti al video.\n@keyframes overlay {\n 30% {\n left: 0;\n width: 50%;\n 50% {\n background: #00f;\n 80% {\n left: 80%;\n width: 20%;\n 100% {\n left: 60%;\n width: 40%;\n background: #00f;\nfigure#fashion {\n display: inline-block;\n position: relative;\n font-size: 0;\n margin: 0;\nfigure#fashion video {\nwidth: 100%;\nFiltri.\nSi possono aggiungere filtri davanti al video anche in modalit\u00e0 sfondo responsivo (seppia, vignetteatura, sfocatura...):\nCSS 3.\nvideo { \n position: fixed;\n top: 50%;\n left: 50%;\n min-width: 100%;\n min-height: 100%;\n width: auto;\n height: auto;\n z-index: -1;\n transform: translateX(-50%) translateY(-50%);\nSVG.\n&lt;video autoplay=\"true\" id=\"vid\" controls=\"controls\" loop=\"loop\"&gt;\n&lt;source src=\"https://upload.wikimedia.org/wikipedia/commons/transcoded/f/f6/Videoonwikipedia.ogv/Videoonwikipedia.ogv.480p.vp9.webm\" type=\"video/ogg\"/&gt;\n&lt;source src=\"https://upload.wikimedia.org/wikipedia/commons/transcoded/f/f6/Videoonwikipedia.ogv/Videoonwikipedia.ogv.480p.vp9.webm\" type=\"video/mp4\"/&gt;\n&lt;/video&gt;\n&lt;svg id='image' version=\"1.1\" xmlns=\"http://www.w3.org/2000/svg\"&gt;\n&lt;defs&gt;\n&lt;filter id=\"blurEffect\"&gt;\n&lt;feGaussianBlur stdDeviation=\"4\"/&gt;\n&lt;/filter&gt;\n&lt;filter id=\"turbulence\"&gt;\n&lt;feTurbulence baseFrequency=\".01\" type=\"fractalNoise\" numOctaves=\"3\" seed=\"23\" stitchTiles=\"stitch\"/&gt;\n&lt;/filter&gt;\n&lt;filter id=\"blur\"&gt;\n&lt;feGaussianBlur stdDeviation=\"10,3\" result=\"outBlur\"/&gt;\n&lt;/filter&gt;\n&lt;filter id=\"inverse\"&gt;\n&lt;feComponentTransfer&gt;\n&lt;feFuncR type=\"table\" tableValues=\"1 0\"/&gt;\n&lt;feFuncG type=\"table\" tableValues=\"1 0\"/&gt;\n&lt;feFuncB type=\"table\" tableValues=\"1 0\"/&gt;\n&lt;/feComponentTransfer&gt;\n&lt;/filter&gt;\nMaschere.\nSi possono creare maschere SVG o CSS3 ossia forme geometriche con all'interno un video.\nSVG.\n&lt;?xml version=\"1.0\" standalone=\"no\"?&gt; &lt;!DOCTYPE svg PUBLIC \"-//W3C//DTD SVG 1.1//EN\" \"http://www.w3.org/Graphics/SVG/1.1/DTD/svg11.dtd\"&gt; &lt;svg version=\"1.1\" xmlns=\"http://www.w3.org/2000/svg\" xmlns:xlink=\"http://www.w3.org/1999/xlink\"&gt; &lt;defs&gt; &lt;mask&gt; &lt;text id=\"text\" x=\"10\" y=\"140\" font-size=\"150\" font-weight=\"bold\" font-family=\"Verdana\" fill=\"white\"&gt;HELLO&lt;/text&gt; &lt;/mask&gt; &lt;/defs&gt; &lt;use xlink:href=\"#text\"/&gt; &lt;/svg&gt;\nEditing video con Canvas.\nSi possono fare manipolazioni grazie a HTML5 Canvas come per esempio l'effetto Chroma Key.\nvar processor;\n processor.doLoad = function doLoad() {\n this.video = document.getElementById('video');\n this.c1 = document.getElementById('c1');\n this.ctx1 = this.c1.getContext('2d');\n this.c2 = document.getElementById('c2');\n this.ctx2 = this.c2.getContext('2d');\n let self = this;\n this.video.addEventListener('play', function() {\n self.width = self.video.videoWidth / 2;\n self.height = self.video.videoHeight / 2;\n self.timerCallback();\n }, false);\nTransizioni WebGL.\nSi possono creare transizioni tra un video e l'altro con WebGL.\nconst curtains = new Curtains({\n container: \"canvas\",\n pixelRatio: Math.min(1.5, window.devicePixelRatio), \nconst params = {\n vertexShaderID: \"vertexShader\",\n fragmentShaderID: \"fragmentShader\",\n uniforms: {\n transition: {\n name: \"uTransition\",\n type: \"1f\",\n value: 0,\n },\nconst multiTexturesPlane = new Plane(\n curtains, \n [...document.getElementsByClassName(\"plane\")],\n params\nFormattazione del video player.\nSi pu\u00f2 modificare anche il video player che mostra il video (ossia i bottoni, la barra di avanzamento del video, il contorno...). Un esempio con il CSS:\n.controls button {\n border:none;\n cursor:pointer;\n background:transparent;\n background-size:contain;\n background-repeat:no-repeat;\n.controls progress {\n display:block;\n width:100%;\n height:81%;\n margin-top:0.125rem;\n border:none;\n color:#00ccff;\n border-radius:2px;"}
{"id": "3446555", "revid": "508036", "url": "https://it.wikipedia.org/wiki?curid=3446555", "title": "Giorgio Favretto", "text": "Biografia.\nDiplomatosi nel 1964 all'Accademia Nazionale d'Arte Drammatica \"Silvio D'Amico\" di Roma.\nIn televisione ha interpretato il ruolo di Maximilien nello sceneggiato televisivo del 1966 \"Il conte di Montecristo\".\nCome doppiatore ha curato l'adattamento dei dialoghi e la direzione del doppiaggio delle serie televisive anime \"Star Blazers\", \"Lalabel\" e \"Inuyasha\". Ha dato poi voce a un personaggio del film giapponese \"Pom Poko\".\nFra gli attori doppiati figurano, fra gli altri, Lee Majors, Mitchell Ryan, Luis Guzm\u00e1n (Raoul Hernandez in Oz) e David Clennon."}
{"id": "3446561", "revid": "767487", "url": "https://it.wikipedia.org/wiki?curid=3446561", "title": "Cyril Knowles", "text": "Carriera.\nFratello di Peter, anch'egli calciatore, gioc\u00f2 per la maggior parte della carriera nel Tottenham, con cui vinse una FA Cup nel 1967 e una Coppa UEFA nel 1972."}
{"id": "3446562", "revid": "599013", "url": "https://it.wikipedia.org/wiki?curid=3446562", "title": "Marino Bili\u0161kov", "text": ""}
{"id": "3446567", "revid": "767487", "url": "https://it.wikipedia.org/wiki?curid=3446567", "title": "D'Nash", "text": "D'Nash \u00e8 una boyband spagnola.\nBiografia.\nNel febbraio 2006, la band pubblic\u00f2, come Nash, il suo primo singolo \"Capaz de Todo\" (italiano : \"capace di tutto\"). L'album omonimo \u00e8 stato pubblicato un mese dopo, il 28 marzo. Nel giugno dello stesso anno pubblicarono un secondo singolo, \"\u00bfD\u00f3nde estas?\" (\"Dove Sei?\"), una ballata. Il loro album \u00e8 stato ristampato nel mese di novembre con due canzoni in pi\u00f9, \"Qu\u00e9 Sabes del Amor\" (\"What Do You Know About Love?\") e \"Mas Alla de las Estrellas\" (\"Beyond The Stars\"), una canzone di Natale diventata un singolo promozionale della Special Edition.\nIl 24 febbraio 2007 i Nash hanno vinto Misi\u00f3n Eurovision 2007, la selezione organizzata da TVE per scegliere il rappresentante del paese all'Eurovision Song Contest 2007 a Helsinki. Poco prima della manifestazione cambiano nome in D'Nash per problemi di copyright. Si classificano 20\u00b0 con 43 punti col brano bilingue \"I love you mi vida\"."}
{"id": "3446568", "revid": "767487", "url": "https://it.wikipedia.org/wiki?curid=3446568", "title": "Boyz n da Hood", "text": "I Boyz n da Hood sono un gruppo rap americano, proveniente da Atlanta, nella Georgia.\nBiografia.\n2003-2004: inizi.\nNel 2003, ad Atlanta, Young Jeezy, Big Gees, Duke e Jody Breeze (con entrambi in comune il talento nelle esecuzioni di brani rap) decisero di fondare una piccola band per andare in tour nel mondo; cos\u00ec si formarono i Boyz In Da Hood, nome semplificato poi in Boyz n da Hood secondo un linguaggio pi\u00f9 gergale. Nel 2004 la band cominci\u00f2 a suonare e a cantare in discoteche e locali pubblici, ma non essendo entrata nei meccanismi dello showbusiness non pot\u00e9 pubblicare nessun album.\n2005: contratto e abbandono.\nNel 2005 la band statunitense firm\u00f2 un contratto che li avrebbe legati alla Block Entertainment, finch\u00e9 il gruppo non avesse deciso di svincolarsi dall'etichetta discografica. In quell'anno, per\u00f2, Young Jeezy decise di abbandonare il gruppo per i pessimi rapporti che si erano venuti a creare all'interno della formazione. Perci\u00f2 il quartetto hip hop si ridusse a un trio. In questa prima parte dell'anno venne comunicato l'inizio delle registrazioni per l'album di debutto della band statunitense, previsto in uscita sul mercato mondiale nel settembre 2005. Anche la notizia della rottura con Young Jeezy venne comunicata attraverso il sito di MySpace.\n2005: \"Boyz N Da Hood\".\nNella seconda met\u00e0 del 2005 venne pubblicato il primo album del gruppo con il titolo omonimo del gruppo rap. Anche se l'album fu pubblicato dopo l'abbandono di Young Jeezy, Da esso vennero estratti \"Dem Boyz\", che raggiunse la quindicesima posizione di classifica rap, e \"Felonies\", che non raggiunse alcuna posizione. La maggior parte delle collaborazioni sono di rapper. L'album riscosse un buon successo: alla Billboard 200 arriv\u00f2 alla quindicesima posizione e alla Top R&amp;B/Hip-Hop Albums e alla Top Rap Albums arriv\u00f2 primo.\n2006: arriva Gorilla Zoe.\nPer rimpiazzare Young Jeezy, i Boyz n da Hood decisero di proporre delle audizioni, ricercando un cantante specializzato nel genere hip hop. A provare ad entrare furono in molti, ma alla fine la band decise di scegliere Alonzo Mathis, in arte \"Gorilla Zoe\" (nome datogli proprio per la sua passione dei gorilla). Egli \u00e8 nato nel 1983 e possiede un grande talento per la musica rap, tanto che all'et\u00e0 di quattordici anni scriveva canzoni di quel genere musicale. Cos\u00ec inizi\u00f2 un'avventura per Gorilla Zoe, che da quel momento pot\u00e9 entrare definitivamente nel mondo della musica. La band comunic\u00f2 che avrebbe pubblicato un nuovo album nell'anno seguente.\n2007: Bad Boy South.\nL'anno successivo, il gruppo inform\u00f2 su MySpace che prima dell'album avrebbe dovuto firmare nuovi contratti per etichette discografiche. Nello stesso anno la band firm\u00f2 un accordo con la casa discografica \"Bad Boy South\" potendo cos\u00ec registrare altre nuove canzoni e scrivere brani per altri rapper, grazie all'aiuto del nuovo arrivato Gorilla Zoe. I Boyz n da Hood, per\u00f2, decisero di rinviare le registrazioni del nuovo album alla primavera, dati i vari impegni di tutti i membri della formazione. Nel marzo 2007 iniziarono le registrazioni, e dopo sette mesi venne definitivamente messo in commercio il nuovo album, \"Back Up n da Chevy\". Esso per\u00f2 non riscosse particolare successo, facendo registrare un lieve calo nelle classifiche. Dall'album furono estratti \"Bite Down\", che non trov\u00f2 posto in classifica, e \"Everybody Know Me\", che raggiunse la ventiduesima posizione della classifica rap. Nell'album sono presenti varie collaborazioni, tra cui quelle di Young Joc, Ice Cube, Rick Ross e T-Pain.\n2010: Atlantic Records.\nNel 2010 la Atlantic Records decise di mettere il gruppo sotto contratto \u00abfinch\u00e9 \"voglia\" non li separi\u00bb con loro. E una volta contattata per telefono, la band si rec\u00f2 immediatamente allo studio della nuova casa discografica per firmare. Quindi si sarebbe potuto pubblicare un nuovo album con l'etichetta Atlantic. La band comunic\u00f2 la notizia sul sito di MySpace, dimostrando cos\u00ec una grande fedelt\u00e0 ai fan, e qualche settimana dopo telefon\u00f2 alla Atlantic per sapere se era possibile cominciare a registrare un nuovo disco. Cos\u00ec, dal settembre 2010, cominciarono le registrazioni per il nuovo album.\n2011: Back N Da Hood (Working Title).\nL'anno successivo, ritornarono a pubblicare un album dopo quattro anni. L'album ha lo stesso titolo del precedente, ma \u00e8 presente la scritta \"Working Title\".\nCollegamenti esterni.\nMy Space"}
{"id": "3446573", "revid": "1318658", "url": "https://it.wikipedia.org/wiki?curid=3446573", "title": "Guido Tortorella", "text": "Biografia.\nNon appena terminati gli studi classici inizia la sua carriera artistica nel teatro. Nel biennio 1997-98 \u00e8 allievo della scuola Quelli di Grock di Milano.\nDal 2002 al 2004 collabora con il Teatro Stabile di Brescia in qualit\u00e0 di assistente alla regia. Ha lavorato con Andrea Taddei, Monica Conti e Cesare Lievi. Con quest'ultimo collabora a numerose produzioni di prosa e lirica, tra cui \"Erano tutti miei figli\" con Umberto Orsini e Giulia Lazzarini.\nNel 2006 viene ammesso al Centro sperimentale di cinematografia di Roma. Nell'arco dei tre anni di studio dirige due cortometraggi (\"La stanza dei giochi\" e \"Cronaca di un rapimento\") ed un mediometraggio dal titolo \"Liberiamo qualcosa\", coprodotto da Medusa Film, con cui ottiene il diploma in regia. \"Cronaca di un rapimento\" vince numerosi premi in festival nazionali.\nHa curato, tra l'altro, la regia ed il montaggio di varie installazioni presenti nel Museo dell'Automobile di Torino.\nNel settembre 2014 comincia la sua collaborazione con Mediaset: \u00e8 regista, operatore video e montatore del segmento \"Occhio al futuro\" in onda su \"Striscia la notizia\", scritto da Davide Tortorella e Cristina Gabetti, che ne \u00e8 anche ideatrice e conduttrice. \nDal 2016 collabora come regista di esterne per la trasmissione \"Domenica Live\" condotta da Barbara D'Urso. \nNel novembre del 2018 la casa editrice La nave di Teseo pubblica il suo romanzo d'esordio, dal titolo \"La paura della coccinella\". \nGuido \u00e8 figlio di Cino Tortorella e di Maria Cristina Misciano, figlia del tenore Alvinio Misciano. Ha spesso collaborato con suo fratello Davide e con le sorelle Chiara e Lucia."}
{"id": "3446575", "revid": "765341", "url": "https://it.wikipedia.org/wiki?curid=3446575", "title": "Crocifissione di san Pietro (Luca Giordano)", "text": "La Crocifissione di San Pietro, \u00e8 un dipinto olio su tela (196\u00d7258 cm) di Luca Giordano, databile al 1660 e conservato presso le gallerie dell'Accademia di Venezia.\nDescrizione.\nDipinto proveniente dallo studio di Jos\u00e9 de Ribera che testimonia la precoce maturit\u00e0 dell'artista napoletano in quanto eseguito a soli 28 anni. Lo stile di pittura luminoso e fluido anticipa lo sviluppo della pittura veneziana del XVIII secolo. \nIl dipinto \u00e8 una composizione \"di taglio\" nel momento drammatico della pre-crocefissione. \nSan Pietro si fa crocefiggere a testa in gi\u00f9 in segno di umilt\u00e0 nei confronti di Cristo. Il cielo si apre alla vista dei putti e lo scenario fumoso che contrasta con i personaggi crea un effetto di continuo movimento e dunque di forte realismo."}
{"id": "3446578", "revid": "76963", "url": "https://it.wikipedia.org/wiki?curid=3446578", "title": "Torrance Coombs", "text": "Biografia.\nFiglio di un professore universitario, Torrance \u00e8 nato e cresciuto a Vancouver. Si interessa alla recitazione durante la scuola superiore, partecipando a molti progetti teatrali e si iscrive dopo il diploma al \"Dipartimento di Teatro e Cinema\" dell'Universit\u00e0 della Columbia Britannica dove ottiene una Laurea (Bachelor of Fine Arts) in recitazione nel 2005.\nInizia la sua carriera come attore di teatro in produzioni come \"A Midsummer Nights Dream\", \"The Lady from the Sea\" e \"Troilus and Cressida\" e debutta sul piccolo schermo in un episodio della serie televisiva \"Supernatural\". Tra il 2009 ed il 2010, interpreta Thomas Culpeper in \"I Tudors\" e dal 2013 \u00e8 tra i protagonisti della serie televisiva Reign. Nel marzo 2016 viene rivelato che interpreter\u00e0 il ruolo di villain, ovvero del Conte di Mantova, nella serie televisiva ABC \"Still Star-Crossed\" (sequel di \"Romeo e Giulietta\").\nVita privata.\nNel 2010 inizia una relazione con la modella statunitense Alyssa Campanella, vincitrice della corona di Miss USA 2011.\nLa coppia si \u00e8 sposata il 2 aprile 2016 a Santa Ynez (California). Il 20 aprile 2019 la coppia ha annunciato la separazione."}
{"id": "3446579", "revid": "599013", "url": "https://it.wikipedia.org/wiki?curid=3446579", "title": "Markus Karl", "text": ""}
{"id": "3446582", "revid": "155634", "url": "https://it.wikipedia.org/wiki?curid=3446582", "title": "Coppa Titano 2010-2011", "text": "La Coppa Titano 2010-2011, conosciuta anche come Coppa di San Marino, ha preso avvio l'11 settembre 2010.\nCome di consueto le quindici squadre del campionato sammarinese sono state suddivise in tre gironi. Le prime due squadre di ogni gruppo pi\u00f9 le due migliori terze accederanno alla fase finale.\nLa finale si \u00e8 disputata allo Stadio Olimpico di Serravalle ed ha visto prevalere la Juvenes/Dogana sulla Virtus con il punteggio di 4 a 1."}
{"id": "3446587", "revid": "30610", "url": "https://it.wikipedia.org/wiki?curid=3446587", "title": "Tigre golden", "text": ""}
{"id": "3446588", "revid": "179980", "url": "https://it.wikipedia.org/wiki?curid=3446588", "title": "Nicol\u00e1s Italo Lombardo", "text": ""}
{"id": "3446591", "revid": "287204", "url": "https://it.wikipedia.org/wiki?curid=3446591", "title": "Lucas Simon", "text": ""}
{"id": "3446597", "revid": "767487", "url": "https://it.wikipedia.org/wiki?curid=3446597", "title": "Savage Republic", "text": "I Savage Republic sono un gruppo rock sperimentale formato in California all'inizio degli anni ottanta. Nella loro stile musicale si sentono ritmi tribali, bordoni ipnotici di derivazione industrial, influenze indiane, raga psichedelici.\nStoria del gruppo.\nIl gruppo si \u00e8 formato all'inizio degli anni ottanta dall'iniziativa dei compagni di universit\u00e0 Bruce Licher (chitarra) e Mark Erskine (batteria) che con l'aiuto di altri musicisti pubblicano nel 1982 l'album d'esordio \"Tragic Figures\" per la loro etichetta \"Independent Project\", nell'album si sentono sia influenze industrial che echi di medio oriente. Sulla copertina del disco vengono usati i caratteri arabi. Licher numerava manualmente le copie dei dischi stampato.\nLiche ha in seguito collaborato con i Camper Van Beethoven per il primo album ricevendo una nomination al Grammy. Philip Drucker e Robert Loveless sono usciti dal gruppo per formare i 17 Pygmies.\nCon una nuova formazione il gruppo pubblica dapprima l'EP strumentale \"Trudge\", e poi il secondo album, \"Ceremonial\", dove si ammorbidiscono i tribalismi dell'esordio e compaiono brani ricchi di pathos.\nNel 1988 il terzo album \"Jamahiriya Democratique et Populaire de Sauvage\" ritorna allo stile dell'album d'esordio.\nNel 1989 \"Customs\", prodotto in maniera pi\u00f9 professionale, cerca di sintetizzare le due anime del gruppo. Il gruppo poi si scioglie, e Licher forma gli Scenic.\nNel 2007 il gruppo che si riunisce per \"1938\" non ha alcun membro del gruppo originale.\nCollegamenti esterni.\nDiscografia su Allmusic"}
{"id": "3446598", "revid": "1345938", "url": "https://it.wikipedia.org/wiki?curid=3446598", "title": "TVG-10", "text": "La TVG-10 \u00e8 una console per videogiochi di origine polacca, prodotta da parte di Mera-Elwro a cavallo tra gli anni '70 e '80 del ventesimo secolo. Nel 1983, la produzione del TVG-10 \u00e8 stata trasferita alla societ\u00e0 privata Ameprod. \u00c8 stata l'unica console prodotta in Polonia.\nLa console, che permette di giocare a giochi simil-Pong, \u00e8 dotata di due paddle e sei giochi. I giochi possono essere adattati all'abilit\u00e0 del giocatore (velocit\u00e0 di movimento della palla, dimensione della palla, ecc.) Inoltre, \u00e8 possibile giocare a due giochi che prevedono l'utilizzo di una pistola ottica. La console \u00e8 basata sul chip AY-3-8500 della General Instrument.\nElenco dei giochi incorporati nel TVG-10:"}
{"id": "3446603", "revid": "178076", "url": "https://it.wikipedia.org/wiki?curid=3446603", "title": "Colle del Lys (Alpi Graie)", "text": ""}
{"id": "3446606", "revid": "729019", "url": "https://it.wikipedia.org/wiki?curid=3446606", "title": "Corpo di commissariato militare marittimo", "text": "Il Corpo di commissariato militare marittimo (abbreviato CM) \u00e8 un corpo tecnico composto da soli ufficiali della Marina Militare italiana.\nCos\u00ec come tutti i corpi della Marina, ad esclusione del Corpo equipaggi militari marittimi (CEMM), esso \u00e8 costituito unicamente da ufficiali provenienti per la maggior parte dai Corsi normali dell'Accademia Navale di Livorno oppure, in alcuni casi, selezionati da concorsi a nomina diretta, ufficiali in ferma prefissata, o dal Ruolo speciale. La laurea prevista per gli ufficiali dei ruolo normale in accademia \u00e8 quella in Giurisprudenza svolto in convenzione con l'Universit\u00e0 di Pisa.\nLo sviluppo di carriera porta gli ufficiali di questo Corpo a ricoprire incarichi di Direzione logistico/amministrativa nelle sedi periferiche o ad essere impiegati nell'ambito dello stato maggiore della Marina o in ambito interforze in incarichi logistico-amministrativi e giuridico-legali. Al vertice della carriera possono ricoprire la carica di Direttore generale di commissariato o Direttore centrale del Ministero della difesa.\nGradi.\nL'unica differenza esistente tra le uniformi degli ufficiali dei vari Corpi della Marina \u00e8 il colore della stoffa sotto i gradi: per il Commissariato la stoffa \u00e8 di colore rosso. Inizialmente non esisteva il \"giro di bitta\": quando col regio decreto del 21 aprile 1878, fu introdotto, serv\u00ec per distinguere i soli ufficiali di vascello (o di stato maggiore) da quelli degli altri corpi.\nNel 1938 il giro di bitta fu esteso a tutti i Corpi della Regia Marina e dopo la riforma delle denominazioni dei gradi della Marina Militare introdotta con la legge 16 aprile 1973, n\u00b0 174, gli ufficiali di Commissariato portano gli stessi gradi degli altri ufficiali della Marina Militare, con l'aggiunta del suffisso \"(CM)\". Come per tutti gli altri corpi tecnici, rimangono diverse le denominazioni dei gradi di ammiraglio ispettore (equivalente ad ammiraglio di divisione), ed ammiraglio ispettore capo (equivalente ad ammiraglio di squadra). Fino alla riforma del 1973 i gradi degli ufficiali (CM) avevano le stesse denominazioni in uso nell'Esercito italiano. Quindi il tenente di vascello (CM) si chiamava capitano (CM), e cos\u00ec via per gli altri gradi.\nPer quanto riguarda la foggia dei gradi, con l'eccezione di quella degli ammiragli che \u00e8 unica per tutti i corpi, l'unica differenza \u00e8 il sottopanno di colore rosso posto al disotto delle strisce dorate ed i giri di bitta sovrastanti."}
{"id": "3446613", "revid": "301422", "url": "https://it.wikipedia.org/wiki?curid=3446613", "title": "RUDN", "text": ""}
{"id": "3446617", "revid": "767487", "url": "https://it.wikipedia.org/wiki?curid=3446617", "title": "Ciro Caversazzi", "text": "Biografia.\nNato il 24 gennaio 1865 a Bergamo da Luigi e Sofia Tamburini, intraprese gli studi classici evidenziando presto importanti capacit\u00e0 oratorie: gi\u00e0 nel 1882 viene menzionato dalle cronache cittadine per un discorso da lui pronunciato il 2 luglio presso il teatro Riccardi in occasione della commemorazione di Giuseppe Garibaldi.\nDopo essersi laureato in legge presso l'Universit\u00e0 di Bologna, nel 1889 si dedic\u00f2 all'attivit\u00e0 politica venendo eletto nelle liste dell'amministrazione Finardi, di stampo liberale, per la quale ricopr\u00ec anche il ruolo di assessore.\nUomo di cultura, oratore, umanista, storico dell'arte, poeta ed epigrafista, si adoper\u00f2 in ambito cittadino al fine di migliorare il livello di alfabetizzazione degli strati sociali meno abbienti, fondando (nel 1891) e presiedendo la \"\u201cLega per l'educazione del popolo\u201d\", organo complementare alle scuole pubbliche.\nAttivissimo in ambito sociale e culturale, fu membro della \"\u201cCommissione elaboratrice dell'enciclopedia Treccani\u201d\", rendendosi protagonista di numerose iniziative volte a stimolare l'ambiente culturale cittadino: fond\u00f2 e diresse la \"\u201csociet\u00e0 del quartetto\u201d\", legata all'ambito musicale, la \"\u201csociet\u00e0 di cultura\u201d\" ed il \"\u201cCircolo Artistico Bergamasco\u201d\", indirizzate verso letteratura e belle arti, la rivista \"\u201cBollettino della Civica Biblioteca\u201d\" (poi rinominata \"\u201cBergomum\u201d\"), presiedendo inoltre sia la \"\u201cCommissione Amministratrice della Civica Biblioteca\u201d\", carica ricoperta dal 1907 al 1920, che il \"\u201cComitato per il ristabilimento degli antichi palazzi comunali\u201d\" (che si occup\u00f2, tra gli altri, della sistemazione della porta sant'Alessandro, del monumento a Garibaldi e della Rocca) e rivestendo la carica di commissario ordinario della biblioteca civica.\nLa sua fervida presenza nella vita cittadina \u00e8 testimoniata inoltre dai numerosi discorsi effettuati in occasione di inaugurazioni (in particolar modo di mostre e monumenti) e commemorazioni.\nMassone, fu membro della Loggia \"Pontida\" di Bergamo.\nMor\u00ec il 1\u00ba maggio 1947 a causa di una grave infezione polmonare. L'anno successivo la sua citt\u00e0 inaugur\u00f2 una biblioteca civica a lui intitolata, nella centralissima via Tasso."}
{"id": "3446619", "revid": "118810822", "url": "https://it.wikipedia.org/wiki?curid=3446619", "title": "Alex Delaware", "text": "Alex Delaware \u00e8 un personaggio fittizio della letteratura, protagonista dei romanzi polizieschi di Jonathan Kellerman.\nLo psicologo forense.\nCome l'autore stesso, Delaware \u00e8 uno psicologo, ma specializzato in Psicologia forense e consulente della Polizia di Los Angeles (LAPD) e che svolge le sue funzioni appunto nella citt\u00e0 statunitense di Los Angeles.\nLa serie di Delaware inizia col romanzo \"Trauma (When the Bough Breaks, 1985)\", pubblicato in Italia nel 1991 dall'editore Interno Giallo (ora chiuso). Lo psicologo appare in 23 dei popolari romanzi gialli pubblicati da Jonathan Kellerman. L'autore li ambienta tutti a Los Angeles, sebbene ogni tanto Delaware si sposti in altre localit\u00e0 a causa di esigenze investigative. La sua specializzazione \u00e8 la psicologia forense, per quanto Kellerman ambienti una delle sue storie in un passato dove Delaware praticava psicologia infantile.\nAlex Delaware ha un amico, il detective Milo Sturgis, che \u00e8 un poliziotto gay della Los Angeles Police Department (LAPD). Delaware aiuta Sturgis nelle sue varie indagini e avventure: il poliziotto - di statura alta e massiccia - appare in tutti gli episodi della serie e raggiunge la carica di \"Lieutenant\". Col progredire della serie, la compagna dello psicologo, Robin Castagna, si sviluppa ulteriormente, nonostante una lunga separazione durante la quale entrambi intrecciano altre relazioni sentimentali. Kellerman per\u00f2 ci tiene a far sapere che il personaggio di Delaware non \u00e8 affatto autobiografico, affermando enfaticamente di avere una splendida relazione pluridecennale con la moglie e scrittrice Faye Kellerman, dalla quale ha avuto quattro figli.\nIl detective postmoderno.\nAlex Delaware ha forte empatia e speciale interesse per i problemi dell'infanzia. Con Alex Delaware, Kellerman raffigura un personaggio eroico dal carattere sensibile, ragionevole e attraente. L'autore non manca di seguire la prassi del thriller, affiancando a Delaware la classica \"spalla\", il detective LAPD detective Milo Sturgis. Rivela inoltre che la madre di Alex era una depressiva cronica e suo padre un alcolista violento e perverso. Kellerman introduce nelle storie anche la compagna di Delaware, la liutaia Robin Castagna, e una simpatica cagnetta Bouledogue Francese, che serve a sottolineare il carattere empatico dello psicologo. Guida una Cadillac Seville vintage e a casa, Alex coltiva la passione dei pesci koi.\nLa caratterizzazione che Kellerman fa di Delaware \u00e8 tipica del \"Detective Postmoderno\" spesso definito come dilettante inesperto, spesso sensibile e attento alle emozioni degli altri, meditativo e socializzante, a volte estratto da gruppi tradizionalmente non coinvolti. Lo stesso autore descrive il suo personaggio come \"sensibile, coinvolto socialmente, amabile e passionale, profondamente attento ai suoi pazienti e alla famiglia, cinico solo in merito ai \"cattivi\"\". Inoltre, Kellerman soffonde la serie di una certa \"sofisticatezza\" professionale.\nL'amico di Delaware, Milo Sturgis, enfatizza ulteriormente il ritratto del detective postmoderno. Ruolo importante, quello di Milo, poliziotto di carriera, grosso e arruffato, simpatico orso che inaspettatamente viene presentato come gay. Milo molto spesso assume il ruolo di \"arriva la cavalleria\", mentre Delaware acquisisce quello del \"cavaliere errante\" che si caccia in situazioni orrifiche e disperate."}
{"id": "3446624", "revid": "1232412", "url": "https://it.wikipedia.org/wiki?curid=3446624", "title": "Cristina D'Avena e i tuoi amici in TV 19", "text": "Cristina D'Avena e i tuoi amici in TV 19 \u00e8 una raccolta della cantante Cristina D'Avena pubblicata nel 2006.\nInterpreti e cori.\nI Piccoli Cantori di Milano diretti da Laura Marcora, Stefania Camera, Cristina Paltrinieri, Roberta Gran\u00e0, Marco Gallo, Gisella Cozzo, Giorgio Vanni"}
{"id": "3446626", "revid": "33689", "url": "https://it.wikipedia.org/wiki?curid=3446626", "title": "Costantino (prefetto del pretorio)", "text": "Biografia.\nNacque a Cesarea in Cappadocia, da una famiglia di un certo lignaggio. Aveva fama di conoscere molto bene la lingua latina.\n\u00c8 attestato come prefetto del pretorio d'Oriente nel 471; durante il suo mandato costru\u00ec a proprie spese a Costantinopoli il palazzo dei prefetti del pretorio."}
{"id": "3446627", "revid": "599013", "url": "https://it.wikipedia.org/wiki?curid=3446627", "title": "Sergej Vadimovi\u010d Sokolov", "text": "Carriera.\nClub.\nDurante la sua carriera ha giocato con varie squadre di club, tra cui anche il Qaraba\u011f, con cui conta 19 presenze e 2 reti.\nTrovato positivo al test anti-doping l'11 ottobre 2006 in una partita di qualificazione all'europeo 2008 contro il Nazionale belga, fu squalificato nel gennaio 2007 per 18 mesi.\nNazionale.\nConta 7 presenze con la Nazionale azera, tutte nel 2006."}
{"id": "3446628", "revid": "34862", "url": "https://it.wikipedia.org/wiki?curid=3446628", "title": "Julia Goerges", "text": ""}
{"id": "3446632", "revid": "39995984", "url": "https://it.wikipedia.org/wiki?curid=3446632", "title": "Linea Rossa 7000", "text": ""}
{"id": "3446635", "revid": "449371", "url": "https://it.wikipedia.org/wiki?curid=3446635", "title": "Hugo Conte", "text": "Nel 2011 \u00e8 stato inserito nella Volleyball Hall of Fame.\nCarriera.\nGiocatore.\nClub.\nFin da piccolo pratica diversi sport fra cui il calcio, la pallacanestro e il nuoto, ma a 12 anni inizia a praticare la pallavolo, iniziando a giocare nel . Nel 1980 passa al , dove rimane due anni prima di trasferirsi oltreoceano al , squadra con cui vince il campionato francese.\nNella stagione 1983-84 approda in Italia giocando per il e, da qui in poi, a parte un breve ritorno in Argentina nell'annata 1986-87, rester\u00e0 nel campionato italiano fino al 1998, quando torner\u00e0 in patria per altre due stagioni prima di ritornare per l'ultima volta, come giocatore, in Italia, ancora a Parma.\nDurante la sua esperienza italiana ha ricevuto diversi riconoscimenti, tra cui il Trofeo Gazzetta come miglior giocatore del campionato nel 1988, nel 1990 e nel 1991; vince anche due volte il premio come migliore straniero. A livello di club vince la Coppa dei Campioni 1983-84 con il Parma, e il campionato di Serie A2 1995-96 con il .\nDurante il suo terzo, e ultimo, ritorno in Argentina vince tre volte il campionato nazionale, una volta a testa con il , il e il . Nella sua ultima stagione da giocatore vince la coppa di Serie A2 argentina, nella stessa squadra in cui milita il figlio, Facundo.\nNazionale.\nNel maggio del 1980 esordisce con la nazionale argentina. Nel 1982 vince la medaglia di bronzo ai mondiali in compagnia di giocatori come Waldo Kantor, Daniel Castellani, Jon Uriarte e Ra\u00fal Quiroga; bissa il piazzamento ai Giochi olimpici di . In precedenza aveva debuttato nel torneo a cinque cerchi nell'edizione di dove, pur chiudendo al sesto posto, viene premiato come miglior muro della manifestazione.\nNel 1999, dopo una pausa durata quasi dieci anni, torna in nazionale insieme a un'altra stella della cosiddetta \"Generazione dell'82\", Kantor. Nonostante questo l'Argentina perde tutte le partite delle \"final six\" di World League. Gioca la sua terza e ultima Olimpiade in occasione dell'appuntamento di , riuscendo a chiudere a un insperato quarto dopo avere peraltro eliminato il Brasile ai quarti di finale. Nel 2002 abbandona definitivamente la nazionale argentina.\nAllenatore.\nDopo il ritiro intraprese la carriera di allenatore. Nel 2007 si trasferisce in Italia insieme al figlio Facundo, guidando il nell'ultima fase del campionato di Serie B1 e per le successive due stagioni in Serie A2. Nella stagione 2009-20 passa alla riuscendo a portare la squadra al secondo posto nella \"regular season\" perdendo per\u00f2 la semifinale play-off. Nel gennaio 2011 viene ingaggiato dalla non riuscendo per\u00f2 a evitare la retrocessione della squadra a fine campionato. Per la stagione successiva viene ingaggiato dal ."}
{"id": "3446641", "revid": "125886023", "url": "https://it.wikipedia.org/wiki?curid=3446641", "title": "Avventurieri dell'aria", "text": "Avventurieri dell'aria (\"Only Angels Have Wings\") \u00e8 un film del 1939 diretto da Howard Hawks.\nTrama.\nLe avventure e gli amori di un gruppo di coraggiosi piloti nell'immaginario paese di Barranca, una localit\u00e0 lungo un fiume tra la cordigliera Andina.\nAccoglienza.\nNel 2017 il film \u00e8 stato scelto per la conservazione nel National Film Registry della Biblioteca del Congresso degli Stati Uniti per essere \"culturalmente, storicamente ed esteticamente significativo\"."}
{"id": "3446643", "revid": "1360759", "url": "https://it.wikipedia.org/wiki?curid=3446643", "title": "Ambizione", "text": ""}
{"id": "3446647", "revid": "33689", "url": "https://it.wikipedia.org/wiki?curid=3446647", "title": "Sebastiano (prefetto del pretorio)", "text": "Biografia.\nSebastiano fu Prefetto del pretorio d'Oriente, attestato in carica da alcune leggi conservatesi nel \"Codice giustinianeo\" e datate dal 17 dicembre 476 al 1\u00ba maggio 480.\nIn seguito ricopr\u00ec una seconda prefettura, verosimilmente ancora d'Oriente, tra il 28 marzo e il 13 aprile 484.\nSecondo lo storico Malco di Filadelfia, Sebastiano gett\u00f2 discredito sul regno di Zenone a causa della propria estrema venalit\u00e0, giungendo a vendere apertamente onori e cariche; godeva infatti di una grande influenza sull'imperatore."}
{"id": "3446650", "revid": "767487", "url": "https://it.wikipedia.org/wiki?curid=3446650", "title": "Le vie della gloria", "text": "Le vie della gloria (\"The Road to Glory\") \u00e8 un film di guerra del 1936, diretto da Howard Hawks.\nTerzo capitolo della trilogia dedicata da Hawks alla Grande Guerra, dopo \"La squadriglia dell'aurora\" e \"Rivalit\u00e0 eroica\".\nTrama.\n1916, Fronte occidentale.\nLa storia della vita in trincea dei soldati di un reggimento francese, durante la prima guerra mondiale. I protagonisti sono due ufficiali, il tenente Denet e il capitano La Roche, uniti nell'eroismo sul campo di battaglia, ma divisi da una diversa visione della guerra e, soprattutto, dall'amore per una giovane infermiera."}
{"id": "3446651", "revid": "1347902", "url": "https://it.wikipedia.org/wiki?curid=3446651", "title": "PostEurop", "text": "PostEurop \u00e8 l'associazione degli operatori postali pubblici europei, una delle unioni ristrette (\"restricted union\") dell'Unione postale universale (UPU) .\nNata nel 1993, conta 52 paesi membri e ha sede a Bruxelles (Belgio).\nStoria.\nPostEurop, inizialmente costituita da 26 operatori europei, raggruppa 54 amministrazioni postali di 52 paesi (la Bosnia Erzegovina \u00e8 presente con i tre operatori rappresentanti delle comunit\u00e0 croata, serba, e musulmana).\nOrganizzazione.\nAttivit\u00e0.\nPostEurop ha sostituito la CEPT nella gestione dell'emissione congiunta annuale dei francobolli a tema comune, noti come \"Emissione Europa\"."}
{"id": "3446653", "revid": "599013", "url": "https://it.wikipedia.org/wiki?curid=3446653", "title": "Paulo Cabral", "text": "Carriera.\nClub.\nNato a Vila Nova de Cerveira, nel distretto di Viana do Castelo, dopo essere cresciuto calcisticamente nel Cerveira e nei Ca\u00e7adores Torreenses, viene ingaggiato dal Vianense che viene promosso in Segunda Divis\u00e3o proprio durante la stagione d'esordio di Cabral.\nNel 1993 gioca per il , mentre l'anno successivo ha modo di esordire nella Primeira Divis\u00e3o 1994-1995 col , totalizzando per\u00f2 solo tre presenze. Dopo una stagione in prestito in terza divisione al Vizela, torna al Tirsense, questa volta da titolare.\nRimane in Liga de Honra vestendo le maglie di Desportivo Aves e Belenenses. Con la squadra di Lisbona ottiene la promozione in Primeira Liga alla prima stagione, nel 1998-1999.\nCabral gioca con il Belenenses altre due stagioni, prima di trasferirsi al Benfica, dove per\u00f2 ottiene pochi gettoni, collezionando soltanto 16 presenze in due anni.\nNel 2004 torna per una stagione al Belenenses dove termina la carriera.\nNazionale.\nIl 15 novembre 2000 esordisce con la nazionale portoghese, sostituendo Carlos Secret\u00e1rio negli ultimi dieci minuti di un'amichevole vinta 2-1 contro Israele a Braga. Sar\u00e0 la prima e unica volta di Cabral con la maglia lusitana."}
{"id": "3446656", "revid": "33689", "url": "https://it.wikipedia.org/wiki?curid=3446656", "title": "Eliano (prefetto del pretorio)", "text": "Serv\u00ec prima l'imperatore Zenone, nel 480, come prefetto del pretorio d'Oriente. Poi, quando nel 484 Illo e Leonzio si ribellarono a Zenone, Eliano si un\u00ec a loro ad Antiochia e fu nominato nuovamente prefetto del pretorio d'Oriente.\n\u00c8 possibile che sia stato sepolto ad Adana in Cilicia."}
{"id": "3446659", "revid": "77628", "url": "https://it.wikipedia.org/wiki?curid=3446659", "title": "Ameprod TVG-10", "text": ""}
{"id": "3446663", "revid": "33689", "url": "https://it.wikipedia.org/wiki?curid=3446663", "title": "Dario (prefetto del pretorio)", "text": "Biografia.\nDario ricopr\u00ec la carica di prefetto del pretorio d'Oriente. \u00c8 attestato in carica tra il 28 agosto 436 al 16 marzo del 437.\nPotrebbe essere stato in carica fino all'ottobre 437; in tal caso, era a Costantinopoli e ricevette una copia inedita del \"Codex Theodosianus\".\nVa identificato col prefetto del pretorio \u00abDamarius\u00bb, la cui moglie Eliana ebbe una visione nel 425, a Costantinopoli."}
{"id": "3446665", "revid": "10473", "url": "https://it.wikipedia.org/wiki?curid=3446665", "title": "Superenalotto", "text": ""}
{"id": "3446668", "revid": "179980", "url": "https://it.wikipedia.org/wiki?curid=3446668", "title": "Dar\u00edo Javier Franco", "text": ""}
{"id": "3446675", "revid": "287204", "url": "https://it.wikipedia.org/wiki?curid=3446675", "title": "Paul Lewis", "text": "Viene considerato uno dei pi\u00f9 brillanti giovani pianisti emergenti; particolarmente apprezzate sono le sue esecuzioni di Beethoven, di cui ha inciso l'integrale delle sonate, e dei lavori pianistici di Franz Schubert.\nNon annovera musicisti nel suo contesto familiare, eppure sin dalla pi\u00f9 tenera et\u00e0 si appassiona alla musica, studiando in principio il violoncello, unico strumento di cui la scuola da lui frequentata poteva offrire lezioni. In seguito si dedicher\u00e0 al pianoforte, studiando con Ryszard Bakst alla \"Chetam's School of Music\" di Manchester dove sar\u00e0 ammesso all'et\u00e0 di quattordici anni. Completer\u00e0 i suoi studi alla \"Guildhall School of Music and Drama\" con Joan Havill, e si perfezioner\u00e0 divenendo allievo del celebre Alfred Brendel.\nDurante la sua ancor breve carriera, Lewis ha solcato i palcoscenici di alcune delle maggiori sale da concerto d'Europa e d'oltreoceano, sebbene il suo nome resti particolarmente legato alla Wigmore Hall di Londra dove ha frequentemente tenuto alcune delle sue pi\u00f9 note esibizioni. Buona parte della sua notoriet\u00e0 non solo in patria, gli \u00e8 data dalla partecipazione ai popolari BBC Proms in cui si \u00e8 distinto per esser stato il primo pianista nella storia della manifestazione ad eseguire l'integrale dei concerti per pianoforte e orchestra di Beethoven in un'unica stagione concertistica. Sempre dello stesso autore ha inciso per Harmonia Mundi l'integrale delle trentadue sonate per pianoforte dichiarata da Gramophone come migliore registrazione dell'anno; parallelamente ha compiuto anche un tour fra Stati Uniti ed Europa a cavallo fra le stagioni 2005-2007 e si \u00e8 aggiudicato nel 2006 il prestigioso \"Premio Internazionale Accademia Musicale Chigiana\" dedicato ai giovani ma gi\u00e0 affermati musicisti.\nCome interprete si \u00e8 accompagnato a molte celebri orchestre, quali i Berliner Philharmoniker, la Los Angeles Philharmonic Orchestra, i Wiener Symphoniker, la Mahler Chamber Orchestra, ed \u00e8 stato affiancato da direttori del calibro di Sir Colin Davis, Bernard Haitink e Daniel Harding."}
{"id": "3446679", "revid": "767487", "url": "https://it.wikipedia.org/wiki?curid=3446679", "title": "Applicazione a 32 bit", "text": "Un'applicazione a 32 bit \u00e8 un software che viene eseguito in uno spazio di indirizzi flat a 32 bit (un modello di memoria flat).\nIl termine \"applicazione a 32 bit\" deriva dal fatto che DOS e Windows furono originariamente scritti per i microprocessori Intel 8088 e Intel 80286. Essi sono dei microprocessori a 16 bit con uno spazio di indirizzi segmentato. I programmi con pi\u00f9 di 64 kilobyte di codice e/o dati perci\u00f2 doveva passare piuttosto frequentemente da un segmento all'altro. Poich\u00e9 questa operazione richiede abbastanza tempo in confronto ad altre operazioni di macchina, le prestazioni dell'applicazione potrebbero essere penalizzate. Inoltre, \u00e8 pi\u00f9 coinvolta la programmazione con segmenti della programmazione in uno spazio di indirizzi flat, dando luogo ad alcune complicazioni in linguaggi di programmazione, come i \"modelli di memoria\" nel C e nel C++.\nIl passaggio dal software a 16 bit al software a 32 bit sui sistemi PC IBM compatibili divenne possibile con l'introduzione del microprocessore i386. Questo microprocessore e i suoi successori supportano uno spazio di indirizzi segmentato con segmenti a 16 e a 32 bit (pi\u00f9 precisamente: segmenti con un offset di indirizzi a 16 o a 32 bit). Se l'indirizzo base di tutti i segmenti a 32 bit \u00e8 impostato su 0, e i registri di segmento non sono utilizzati esplicitamente, la segmentazione pu\u00f2 essere dimenticata e il processore sembra avere un semplice e lineare spazio di indirizzi a 32 bit. Per ragioni di compatibilit\u00e0, tuttavia, la maggior parte del software \u00e8 tutt'al pi\u00f9 scritto in modelli a 16 bit.\nI sistemi operativi come Windows e OS/2 forniscono la possibilit\u00e0 di eseguire programmi (segmentati) a 16 bit e anche programmi a 32 bit. La prima delle due possibilit\u00e0 esiste per retrocompatibilit\u00e0, e la seconda \u00e8 di solito destinata ad essere utilizzata per lo sviluppo di nuovo software."}
{"id": "3446681", "revid": "599523", "url": "https://it.wikipedia.org/wiki?curid=3446681", "title": "Applicazioni a 32 bit", "text": ""}
{"id": "3446685", "revid": "481349", "url": "https://it.wikipedia.org/wiki?curid=3446685", "title": "Cristina D'Avena con i tuoi amici in TV", "text": "Cristina D'Avena con i tuoi amici in TV \u00e8 il dodicesimo album ufficiale di Cristina D'Avena pubblicato da Five Record Srl e distribuito da C.G.D. Messaggerie Musicali SpA, nel 1987. L'album \u00e8 la sua prima raccolta.\nDescrizione.\nSi tratta del primo volume di quella che diventer\u00e0 una longeva collana discografica, che dall'anno successivo modificher\u00e0 leggermente il suo titolo e che sin dall'inizio si propone come una sorta di versione primaverile della collana \"Fivelandia\", a differenza di questa gli album di questa collana si pongono come raccolta proponendo per la maggior parte della tracklist canzoni gi\u00e0 edite e pochi inediti.\nL'album \u00e8 il primo della discografia della cantante a essere pubblicato in formato picture disc e il primo a presentare il suo nome in copertina. In questo volume sono state ripubblicate 15 canzoni e il singolo \"Sandy dai mille colori.\"\nProduzione e formazione dei brani.\nPer i musicisti e i tecnici dei singoli \u00e8 possibile consultare le pagine di prima pubblicazione delle canzoni"}
{"id": "3446686", "revid": "117933839", "url": "https://it.wikipedia.org/wiki?curid=3446686", "title": "Il mulino del Po (miniserie televisiva 1963)", "text": "Il mulino del Po \u00e8 uno sceneggiato televisivo della Rai andato in onda nel 1963. Fu trasmesso in cinque puntate nella prima serata domenicale dal 13 gennaio al 10 febbraio sul Programma Nazionale (oggi Rai 1).\nSoggetto.\nIl soggetto fu tratto dal primo volume (intitolato \"Dio ti salvi\") del romanzo omonimo di Riccardo Bacchelli - \"Il mulino del Po\", appunto - che ne cur\u00f2 l'adattamento per il piccolo schermo insieme al regista Sandro Bolchi.\nCast.\nDel \"cast\" facevano parte attori di formazione teatrale come Raf Vallone, Gastone Moschin, Tino Carraro, Giulia Lazzarini, Corrado Pani.\nAmbientazione.\nLa cittadina di Crespino, in provincia di Rovigo, \u00e8 servita come \"ambientazione\" per molte sequenze dello sceneggiato.\nLe scene ambientate nel mulino furono girate presso il mulino natante ormeggiato in localit\u00e0 Giaron a Pettorazza Grimani. \nSeguito.\nVisto il grande successo, nel 1971 il regista torn\u00f2 a collaborare con Riccardo Bacchelli per il seguito dello sceneggiato, che si basava sugli avvenimenti descritti negli ultimi due volumi del libro."}
{"id": "3446687", "revid": "729019", "url": "https://it.wikipedia.org/wiki?curid=3446687", "title": "Stazione di Besana", "text": "La stazione di Besana \u00e8 una stazione ferroviaria posta sulla linea Monza-Molteno-Lecco, a servizio della citt\u00e0 di Besana in Brianza.\nStrutture ed impianti.\nIl fabbricato viaggiatori \u00e8 un edificio a due piani in classico stile ferroviario.\nLa stazione conta due binari per il servizio passeggeri. \u00c8 presente un piccolo scalo merci con un magazzino merci.\nMovimento.\nLa stazione \u00e8 servita dai treni della linea S7 (Milano\u2013Monza\u2013Molteno\u2013Lecco), con frequenza semioraria.\nServizi.\nLa stazione dispone di:"}
{"id": "3446691", "revid": "39997815", "url": "https://it.wikipedia.org/wiki?curid=3446691", "title": "Stazione di Besana Brianza", "text": ""}
{"id": "3446692", "revid": "39997829", "url": "https://it.wikipedia.org/wiki?curid=3446692", "title": "Stazione di Besana in Brianza", "text": ""}
{"id": "3446694", "revid": "287204", "url": "https://it.wikipedia.org/wiki?curid=3446694", "title": "Regiones di 21 Lutetia", "text": "Segue una lista delle regiones presenti sulla superficie di 21 Lutetia. La nomenclatura di 21 Lutetia \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nLe regiones di Lutetia portano i nomi di province dell'Impero Romano, con l'eccezione di una dedicata a Hermann Goldschmidt, scopritore dell'asteroide.\nSono tutti stati identificati durante la missione della sonda Rosetta, l'unica ad avere finora raggiunto Lutetia."}
{"id": "3446699", "revid": "729019", "url": "https://it.wikipedia.org/wiki?curid=3446699", "title": "Titus Steel", "text": "Biografia.\nHa esordito nel 1996 nelle produzioni Magma e MMV (\"No Limit\", \"Sex Support\"). Dal 2006 \u00e8 sposato con l'attrice Jasmine Rouge.\nDal 2010 collabora col progetto pornografico interattivo \"Saboom\". L'ultimo film in cui \u00e8 comparso \u00e8 \"Anal Attack 3\", del 2011,\ncon il connazionale Mugur e gli ungheresi Nick Lang, Frank Major e Lauro Giotto."}
{"id": "3446700", "revid": "767487", "url": "https://it.wikipedia.org/wiki?curid=3446700", "title": "World Party", "text": "I World Party sono un gruppo musicale pop/alternative rock inglese formato nel 1986. Il gruppo ruota attorno alla figura di Karl Wallinger, ex membro dei The Waterboys.\nIl gruppo \u00e8 famoso per il brano \"She's the One\" pubblicato sull'album \"Egyptology\" che malgrado l'insuccesso commerciale ricevette l'Ivor Novello Award. In seguito il brano fu portato al successo da Robbie Williams."}
{"id": "3446704", "revid": "46291", "url": "https://it.wikipedia.org/wiki?curid=3446704", "title": "Chaptalia", "text": "Chaptalia \u00e8 un genere di piante angiosperme dicotiledoni della famiglia delle Asteraceae.\nDescrizione.\nLe specie di questa voce sono piante scapose perenni (raramente annuali) con portamenti erbacei.\nIn genere sono presenti sia foglie basali che cauline. Le foglie lungo il caule sono disposte in modo alternato. Quelle basali spesso formano delle rosette (disposizione rosulata). La forma delle lamine \u00e8 intera e semplice con contorno da ellittico a obovato. I margini sono privi di lobi oppure sono lirato-pennatifidi, o finemente dentati.\nLe infiorescenze sono composte da capolini terminali solitari e scaposi. I capolini, annuenti, possono essere radiati ed eterogami e sono formati da un involucro a forma da spiraleggiante a campanulata o emisferica (l'involucro si allunga alla fruttificazione) composto da brattee (o squame) all'interno delle quali un ricettacolo fa da base ai fiori di due tipi (pi\u00f9 o meno): tubulosi e ligulati. Le brattee, simili a foglie, disposte su 3 - 6 serie in modo embricato sono di vario tipo e consistenza. Il ricettacolo, glabro, a forma da piatta a lievemente concava e alveolato, \u00e8 nudo (senza pagliette).\nIl genere \"Chaptalia\" \u00e8 uno dei due generi di Asteraceae, assieme a \"Leibnitzia\", in cui \u00e8 stata descritta l'alternanza di capolini casmogami (cio\u00e8 che presentano l'usuale meccanismo di impollinazione incrociata dopo la fioritura), e capolini cleistogami (cio\u00e8 che si riproducono per autoimpollinazione senza che si verifichi l'apertura dei fiori).\nI fiori (trimorfici, talvolta dimorfici) sia quelli tubulosi che ligulati sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi, actinomorfi o zigomorfi e fertili. I fiori del raggio (quelli periferici) sono femminili, disposti in su 1 - 3 serie e zigomorfi. I fiori intermedi (a volte sono assenti) sono femminili con staminoidi abortivi. I fiori del disco (quelli centrali - a volte assenti), sono ermafroditi e funzionalmente maschili e attinomorfe.\nI frutti sono degli acheni con pappo. La forma dell'achenio varia da spiraleggiante a fusiforme con caratteristici becchi prolungati e con 5 coste. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente; la superficie \u00e8 setolosa o glabra. Il carpopodium \u00e8 assente, oppure ha delle forme anulari. Il pappo, formato da una serie di setole connate piumose o barbate, decidue o persistenti, \u00e8 direttamente inserito nel pericarpo o connato in un anello parenchimatico posto sulla parte apicale dell'achenio.\nDistribuzione.\nL'areale del genere si estende dagli Stati Uniti meridionali, attraverso il Messico e l'America centrale, sino al Sud America, ove \u00e8 concentrato il maggior numero di specie.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Mutisieae con la trib\u00f9 Nassauvieae formano due \"gruppi fratelli\" ed entrambe rappresentano il \"core\" della sottofamiglia.\nIl genere \"Chaptalia\" \u00e8 descritto all'interno della trib\u00f9 Mutisieae, raggruppamento che la classificazione tradizionale collocava all'interno della sottofamiglia Cichorioideae e che la moderna classificazione filogenetica ha ricollocato, ridisegnandone i confini, all'interno della sottofamiglia Mutisioideae. Provvisoriamente il genere fa parte del gruppo informale Gerbera Complex.\nAll'interno del \"Gerbera Complex\" il genere di questa voce, da un punto di vista filogenetico e quindi evolutivo, fa parte del \"Clade B\" formato dai generi \"Chaptalia\", \"Gerbera\", \"Leibnitzia\", \"Oreoseris\" e \"Perdicium\" ed \u00e8 in posizione \"basale\". Le possibili date relative alla divergenza di questo genere dal clade B variano da 12 a 5 milioni di anni fa.\nIl cladogramma seguente presenta una possibile configurazione filogenetica di alcune specie del genere:\nI caratteri distintivi per le specie di questo genere sono:\nIl numero cromosomico delle specie di questo genere \u00e8: 2n = 32 e 48.\nElenco specie.\nQuesto genere comprende le seguenti 69 specie:"}
{"id": "3446709", "revid": "88740", "url": "https://it.wikipedia.org/wiki?curid=3446709", "title": "Redlands", "text": "Redlands \u00e8 un toponimo che si pu\u00f2 riferire a:"}
{"id": "3446717", "revid": "767487", "url": "https://it.wikipedia.org/wiki?curid=3446717", "title": "In the Flesh - Live", "text": "In the Flesh - Live \u00e8 un album dal vivo del cantante britannico Roger Waters, pubblicato nel 2000 dalla Columbia Records.\nDescrizione.\nInclude le performance del tour \"In the Flesh\" durato tre anni. \u00c8 stato pubblicato anche un DVD con lo stesso titolo, e l'insieme di CD e DVD venne ripubblicato in una nuova edizione nel 2006. Fu pubblicato anche un disco SACD, con sia il missaggio stereo che 5.1.\nIl materiale del DVD venne registrato il 27 giugno del 2000, durante un concerto alla Rose Garden Arena, a Portland, mentre il doppio CD contiene varie registrazioni dell'intero tour negli Stati Uniti.\nTracce.\nTesti e musiche di Roger Waters, eccetto dove indicato."}
{"id": "3446743", "revid": "554814", "url": "https://it.wikipedia.org/wiki?curid=3446743", "title": "Costituzione del Regno Unito", "text": "La costituzione del Regno Unito di Gran Bretagna e Irlanda del Nord (Constitution of the United Kingdom), costituisce l'insieme delle leggi e dei principi attraverso cui il Regno Unito viene governato.\nAssenza di una costituzione scritta.\nA differenza di molte altre nazioni, il Regno Unito non possiede un singolo documento costituzionale (\"costituzione non codificata\"). La costituzione del Regno Unito, infatti, prende corpo in forma scritta attraverso un insieme di statuti (per esempio la Magna Carta o l'Act of Settlement), trattati e decisioni giuridiche. Essa \u00e8 costituita anche da altre fonti di natura consuetudinaria, come le convenzioni costituzionali del parlamento e le prerogative reali. \nLa Costituzione del Regno Unito \u00e8 costituita da leggi aventi natura costituzionale, nata nel 1425, convenzioni e consuetudini, dando vita a una costituzione flessibile. \nIl concetto di costituzione flessibile nell'esperienza britannica \u00e8 particolare perch\u00e9 per essere modificata occorre una procedura molto pi\u00f9 complessa della procedura aggravata prevista per le costituzioni rigide. Per poter modificare una legge avente natura costituzionale \u00e8 possibile farlo solo se avvertito nello spirito della nazione che come tale gode di un consenso unanime. \nLa Costituzione del Regno Unito, anche se non codificata in un unico documento scritto, \u00e8 costituita da una pluralit\u00e0 di fonti di diversa natura. Presenta principi non soggetti ad abrogazione, un po' come avviene per i principi fondamentali delle costituzioni rigide (es.: sovranit\u00e0 del parlamento, habeas corpus, indipendenza degli organi giurisdizionali). Oggigiorno sono vi sono per\u00f2 numerose fonti legislative che codificano principi costituzionali, come la legge del 2011 sulla durata del Parlamento, che prevede esplicitamente il rapporto fiduciario tra Camera dei comuni e Governo.\nUno dei principi fondamentali della costituzione del Regno Unito \u00e8 la sovranit\u00e0 del parlamento, secondo la quale gli statuti approvati dal parlamento rappresentano la fonte suprema e definitiva delle leggi. Da ci\u00f2 segue che ogni legge approvata dalla maggioranza del parlamento ha implicitamente valore costituzionale. Nel Regno Unito, perci\u00f2, non esiste differenza tra legge ordinaria e legge costituzionale. Essendo la violazione di principi costituzionali attraverso leggi ordinarie tecnicamente impossibile, nel Regno Unito non esiste un organo equivalente alla Corte Costituzionale presente in molti paesi. Essendo in contrasto con i principi costituzionali della maggior parte dei paesi dell'Unione europea, di cui il Regno Unito ne faceva parte prima del referendum del 2016, la validit\u00e0 del principio di sovranit\u00e0 del parlamento \u00e8 stata oggetto di dibattito..\nIl diritto europeo sta inesorabilmente influenzando il diritto inglese, con effetti concreti nei confronti del principio di sovranit\u00e0 del parlamento ridimensionato dalla diretta applicazione delle direttive. Nel 2005 l'Inghilterra ha istituito la corte suprema che svolge un ruolo di unificazione del diritto, anche per dare una pi\u00f9 effettiva separazione dei poteri (superando la secolare competenza della House of Lords in materia giurisdizionale).\nPrincipi.\nSupremazia del parlamento e stato di diritto.\nI due pilastri della costituzione del Regno Unito sono la sovranit\u00e0 del parlamento e lo stato di diritto. Il primo sancisce che il parlamento \u00e8 l'organo legislativo supremo: i suoi atti rappresentano la fonte legislativa di pi\u00f9 alta importanza dello Stato. Il secondo principio stabilisce che tutte le leggi e le azioni di governo devono essere conformi ad un insieme di principi fondamentali e immutabili.\nStato Unitario.\nSecondo questo principio, il Regno Unito \u00e8 costituito da quattro nazioni distinte (Inghilterra, Galles, Scozia, Irlanda del Nord). Allo stesso tempo, il Regno Unito \u00e8 anche uno stato unitario. Il Regno Unito non \u00e8 uno stato federale (come per esempio la Germania, la Svizzera o gli Stati Uniti d'America) e nemmeno una confederazione (come per esempio la Comunit\u00e0 degli Stati Indipendenti).\nMonarchia Costituzionale.\nIl Regno Unito \u00e8 una monarchia costituzionale. L'ereditariet\u00e0 al trono \u00e8 determinata secondo grado di discendenza, genere (per i nati prima di ottobre 2011, secondo l'Accordo di Perth tra i primi ministri del Commonwealth), legittimit\u00e0 e religione (secondo l'\"Act of Settlement\" del 1701). Secondo la \"common law\" la Corona viene ereditata da un figlio del sovrano precedente o dalla pi\u00f9 prossima linea collaterale in caso di mancanza di figli.\nGoverno e primo ministro.\nIl Primo Ministro \u00e8 nominato dal sovrano. Nei casi in cui un partito abbia ottenuto la maggioranza assoluta dei seggi nella Camera dei Comuni, il leader di quel partito \u00e8 nominato Primo Ministro. Se ci\u00f2 non succede (in inglese \"hung parliament\") o se l'identit\u00e0 del leader del partito di maggioranza assoluta non \u00e8 chiara (come per esempio nel caso del Partito Conservatore fino alla met\u00e0 del ventesimo secolo), la scelta del Primo Ministro \u00e8 pi\u00f9 complessa e spesso determinata dalle alleanze stabilite dai partiti dopo le elezioni (questo \u00e8 stato il caso, per esempio, della nomina del Primo Ministro David Cameron in seguito alle elezioni del maggio 2010, avvenuta dopo la stipula dell'alleanza tra il Partito Conservatore, di cui Cameron era il leader, e i Liberal Democratici).\nPotere giudiziario.\nIl potere giudiziario ha il compito di supportare la Rule of Law, ossia quel sistema di regole che disciplinano l'esercizio del potere pubblico, la democrazia, e i diritti umani.\nIl grado pi\u00f9 alto della Corte d'appello, che ha cambiato nome in seguito alla riforma del 2005, \u00e8 quello della Corte Suprema, che era invece racchiuso fino a tale riforma nella House of Lords, nelle figure dei Law Lords.\nQuesta corte poi, eliminata dalla riforma proposta da Tony Blair, ha deciso di stabilirsi separatamente dal Parlamento Britannico in maniera indipendente.\nChiesa Anglicana.\nChiesa anglicana (inglese: Church of England; latino: Anglicana ecclesia) \u00e8 il nome assunto dalla Chiesa d'Inghilterra dopo la separazione dalla Chiesa cattolica romana nel XVI secolo. Il termine latino \u00e8 precedente alla Riforma e indicava genericamente la Chiesa cattolica inglese, allo stesso modo in cui la Chiesa francese era denominata Chiesa Gallicana. In seguito, dopo lo scisma avvenuto durante il regno di Enrico VIII e per influsso delle dottrine protestanti provenienti dal continente europeo, la Chiesa anglicana ha assunto una particolare fisionomia dottrinale ed organizzativa."}
{"id": "3446765", "revid": "304380", "url": "https://it.wikipedia.org/wiki?curid=3446765", "title": "Comunit\u00e0 Montana Lagonegrese", "text": ""}
{"id": "3446767", "revid": "767487", "url": "https://it.wikipedia.org/wiki?curid=3446767", "title": "Guillemots", "text": "I Guillemots, (a volte scritti gUiLLeMoTs) sono un gruppo indie rock inglese formato da Fyfe Dangerfield, MC Lord Magr\u00e3o, Aristazabal Hawkes e Greig Stewart. Hanno pubblicato 4 album. Sono stati nominati al BRIT Awards del 2007 per il miglior gruppo dal vivo. Il loro secondo album, \"Red\" ha raggiunto il 9\u00ba posto nella classifica inglese degli album pi\u00f9 venduti."}
{"id": "3446774", "revid": "943256", "url": "https://it.wikipedia.org/wiki?curid=3446774", "title": "Art director", "text": ""}
{"id": "3446777", "revid": "241120", "url": "https://it.wikipedia.org/wiki?curid=3446777", "title": "Lingua chukchi", "text": ""}
{"id": "3446779", "revid": "287204", "url": "https://it.wikipedia.org/wiki?curid=3446779", "title": "Fossae di 21 Lutetia", "text": "Segue una lista delle fossae presenti sulla superficie di 21 Lutetia. La nomenclatura di 21 Lutetia \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nLe fossae di Lutetia portano i nomi di fiumi dell'Impero Romano e delle regioni circostanti.\nSono tutte state identificate durante la missione della sonda Rosetta, l'unica ad avere finora raggiunto Lutetia."}
{"id": "3446788", "revid": "241120", "url": "https://it.wikipedia.org/wiki?curid=3446788", "title": "Ciukcio", "text": ""}
{"id": "3446790", "revid": "2056951", "url": "https://it.wikipedia.org/wiki?curid=3446790", "title": "Fivelandia 7", "text": "Fivelandia 7 \u00e8 un album raccolta di sigle di programmi per bambini in onda sulle reti Fininvest pubblicata nel 1989.\nInterpreti e cori.\nI Piccoli Cantori di Milano diretti da Laura Marcora, Moreno Ferrara, Ricky Belloni, Silvio Pozzoli, Paola Tovaglia\nAutori: Alessandra Valeri Manera, Carmelo Carucci, Vincenzo Draghi, Massimiliano Pani\nMusicisti: Carmelo Carucci, Piero Cairo, Giorgio Cocilovo, Paolo Donnarumma, Lele Melotti, Massimiliano Pani, Saverio Gurgioni, Vincenzo Draghi\nDifferenze con la ristampa.\nL'album \u00e8 stato ristampato due volte in formato CD, doppia e singola a partire dal 28 aprile 2006.\nFivelandia 7 &amp; 8.\nFivelandia 7 &amp; 8 \u00e8 un album di Cristina D'Avena, pubblicato da Rti SpA e distribuito da Edel, il 28 aprile 2006. La copertina dell'album, riprende in un formato pi\u00f9 piccolo le copertine degli album originali.\nTracce.\nCD 1\nCD 2"}
{"id": "3446798", "revid": "228587", "url": "https://it.wikipedia.org/wiki?curid=3446798", "title": "Fivelandia 8 - Le pi\u00f9 belle sigle originali dei tuoi amici in TV", "text": "Fivelandia 8 - Le pi\u00f9 belle sigle originali dei tuoi amici in TV \u00e8 una raccolta di sigle di programmi per bambini in onda sulle reti Fininvest pubblicata nel 1990.\nLa canzone \"Cri Cri\" non fu registrata nella Facciata 2 degli LP e nel Lato B delle cassette.\nPosizione in classifica.\nL'album arriv\u00f2 a toccare la posizione numero 25 della classifica settimanale dei dischi pi\u00f9 venduti in Italia.\nInterpreti e cori.\nI Piccoli Cantori di Milano diretti da Laura Marcora, Paola Orlandi, Vincenzo Draghi, Marco Gallo, Silvio Pozzoli, Ricky Belloni, Moreno Ferrara\nAutori: Alessandra Valeri Manera, Carmelo Carucci, Vincenzo Draghi, Massimiliano Pani\nMusicisti: Vincenzo Draghi, Carmelo Carucci, Piero Cairo, Massimo Varini, Giorgio Cocilovo, Paolo Donnarumma, Lele Melotti, Massimiliano Pani, Saverio Gurgioni"}
{"id": "3446799", "revid": "767487", "url": "https://it.wikipedia.org/wiki?curid=3446799", "title": "Player (gruppo musicale)", "text": "I Player sono un gruppo rock statunitense di genere AOR che inizi\u00f2 la propria attivit\u00e0 nella seconda met\u00e0 degli anni settanta. \u00c8 famoso soprattutto per il singolo \"Baby Come Back\" pubblicato nel 1977 ed entrato nella top 100 di Billboard raggiungendo il 1\u00ba posto.\nStoria.\nFormatisi a Los Angeles, California da Peter Beckett (voce principale, chitarra), John Charles \"JC\" Crowley (voce, tastiere, chitarra), Ronn Moss (basso, voce) e John Friesen (batteria).\nIn questo periodo Wayne Cook, tastierista ed ex membro degli Steppenwolf, si aggiunse al gruppo durante esibizioni dal vivo.\nBeckett, di origine inglese, faceva parte nei primi anni 70 degli \"Skyband\" con l'australiano Steve Kipner. Dopo lo scioglimento del gruppo avvenuto nel 1975 conobbe Crowley ad una festa a Los Angeles. Formarono dapprima i \"Riff Raff\", tramutatisi presto in \"Bandana\" che pubblicarono il singolo \"Jukebox Sabato Sera\". Nel 1977 con l'aggiunta di Friesen e Moss divennero \"Player\", e firmarono con la RSO. Pubblicarono il primo loro singolo \"Baby Come Back\", che ottenne un notevole successo con il primo posto nella classifica di Billboard e successivamente l'album d'esordio \"Danger Zone\". Dopo il secondo album, \"eponimo\", il chitarrista Crowley usc\u00ec dal gruppo. Successivamente anche Moss e Friesen lasciarono, rimase il solo Beckett che pubblic\u00f2 assieme ad altri musicisti \"Spies of Life\" nel 1982 prima del temporaneo scioglimento.\nNegli anni 90 su iniziativa di Beckett il gruppo si riform\u00f2 e pubblic\u00f2 il quinto album \"Lost in Reality\" nel 1996."}
{"id": "3446804", "revid": "478133", "url": "https://it.wikipedia.org/wiki?curid=3446804", "title": "Fivelandia 10 - Le pi\u00f9 belle sigle originali dei tuoi amici in TV", "text": "Fivelandia 10 \u2013 Le pi\u00f9 belle sigle originali dei tuoi amici in TV \u00e8 una raccolta di sigle di programmi per bambini in onda sulle reti Fininvest pubblicata nel 1992.\nInterpreti e cori.\nI Piccoli Cantori di Milano diretti da Laura Marcora (che nel brano \"Afferra la magia di Ciao Ciao\", presente alla traccia numero 16, oltre a dirigere canta), Silvio Pozzoli, Marco Gallo, Moreno Ferrara\nAutori: Alessandra Valeri Manera, Carmelo Carucci, Vincenzo Draghi\nMusicisti: Piero Cairo, Carmelo Carucci, Giorgio Cocilovo, Paolo Donnarumma, Vincenzo Draghi"}
{"id": "3446808", "revid": "729019", "url": "https://it.wikipedia.org/wiki?curid=3446808", "title": "Arcipelago di Los Monjes", "text": "L'arcipelago di Los Monjes \u00e8 un arcipelago del Venezuela di 0,20 chilometri quadrati, che \u00e8 parte delle Dipendenze Federali e si trova a 34,8\u00a0km ad est della penisola della Guajira e 40\u00a0km nord-est delle coste dello Stato di Zulia, nel Golfo del Venezuela. \nIl piccolo arcipelago non \u00e8 lontano dall'isola di Aruba, nazione costitutiva dei Paesi Bassi.\nGeografia.\nL'arcipelago, disabitato, \u00e8 formato complessivamente da 8 isole, cos\u00ec suddivise:"}
{"id": "3446814", "revid": "767487", "url": "https://it.wikipedia.org/wiki?curid=3446814", "title": "Danny and Dusty", "text": "Danny and Dusty \u00e8 un duo musicale alternative rock/country statunitense. \u00c8 formato da Steve Wynn \"Dusty\" e Dan Stuart \"Danny\" leader dei Green on Red.\nStoria dei Danny and Dusty.\nIl primo album, \"The Lost Weekend\", fu registrato in un fine settimana ed ha visto la partecipazione di Sid Griffin, Stephen McCarthy e Tom Stevens dei Long Ryders. A distanza di pi\u00f9 di 20 anni i due artisti si sono ritrovati questa volta a New York e con l'aiuto di Johnny Hott, Bob Rupe, Steve McCarthy e Chris Cacavas hanno registrato un album studio \"Cast Iron Soul\", ed uno dal vivo registrato a Norimberga, \"Here's to You Max Morlock\"."}
{"id": "3446817", "revid": "298055", "url": "https://it.wikipedia.org/wiki?curid=3446817", "title": "Devon Woodcomb", "text": ""}
{"id": "3446818", "revid": "123082417", "url": "https://it.wikipedia.org/wiki?curid=3446818", "title": "Fascicolo sanitario elettronico", "text": "Il Fascicolo sanitario elettronico (Fse) \u00e8 l'insieme dei dati e documenti digitali di tipo sanitario e sociosanitario generati da eventi clinici presenti e trascorsi, riguardanti l'assistito, riferiti anche alle prestazioni erogate al di fuori del Servizio sanitario nazionale (cfr. \"art. 12 del D.L. 179/2012\").\nDescrizione.\nIl Fse \u00e8 uno strumento che ha lo scopo di tracciare la vita sanitaria degli assistiti memorizzando le informazioni digitali di natura sanitaria e sociosanitaria prodotte sul territorio nazionale dalle strutture e dai professionisti autorizzati. L'assistito pu\u00f2 accedere al Fse e decidere di rendere accessibili le proprie informazioni ad altri professionisti attraverso la manifestazione esplicita di un consenso alla consultazione.\nCome sancito dal \"DPCM del 29 settembre 2015 n. 178\", uno dei documenti sociosanitari digitali pi\u00f9 significativi \u00e8 il profilo sanitario sintetico (\"patient summary\"), redatto e aggiornato dal medico di medicina generale o dal pediatra di libera scelta, che riassume la storia clinica dell'assistito e la sua situazione corrente conosciuta. Ulteriori documenti riguardano prescrizioni, referti, lettere di dimissioni ospedaliere, verbali di pronto soccorso, ecc. \u00c8 inoltre possibile fornire la possibilit\u00e0 agli assistiti di immettere informazioni personali (come annotazioni giornaliere, documenti sanitari in proprio possesso, ecc.) in una sezione riservata del Fse, denominata taccuino personale dell'assistito. \nIl Fse pu\u00f2 essere utilizzato per le seguenti finalit\u00e0:\nDettagli tecnici.\nIn virt\u00f9 dell'autonomia posseduta per la programmazione e la gestione della sanit\u00e0 nei propri territori, il Fse \u00e8 istituito dalle regioni e province autonome attraverso la realizzazione di infrastrutture tecnologiche in grado di registrare, all'interno di una opportuna base di dati denominata \"registro\", i documenti digitali sanitari dei propri assistiti memorizzati in specifici sistemi informativi (\"repository\").\nAl fine di favorire la mobilit\u00e0 di un paziente su tutto il territorio, le infrastrutture tecnologiche regionali devono essere capaci di interoperare tra di loro per interscambiare le informazioni sanitarie e sociosanitarie, rispettando le normative di sicurezza e privacy. Il modello architetturale del Fse prevede che le interazioni tra tali sistemi siano mediate dall'Infrastruttura Nazionale per l'Interoperabilit\u00e0 del Fse (INI-FSE), la cui progettazione \u00e8 stata curata dall'Agenzia per l'Italia digitale, in collaborazione con il Consiglio Nazionale delle Ricerche e in accordo con il Ministero della salute, il Ministero\u00a0dell'economia\u00a0e\u00a0delle finanze, le regioni e le province autonome, e la cui realizzazione \u00e8 stata curata dal Ministero dell'economia e delle finanze attraverso l'utilizzo dell'infrastruttura del Sistema Tessera sanitaria sviluppata dalla Sogei.\nL'INI-FSE, opportunamente collegata ad una specifica infrastruttura nazionale denominata National Contact Point for eHealth (NCPeH), interconnessa a sua volta con l'infrastruttura europea eHealth Digital Service Infrastructure (eHDSI), sar\u00e0 adottata anche per assicurare l'interscambio di documenti sanitari tra l'Italia e gli altri Stati Membri dell'Unione europea (inizialmente prescrizioni elettroniche e profili sanitari sintetici), rispettando le specifiche definite dall'organismo tecnico della Commissione europea eHealth Network. "}
{"id": "3446823", "revid": "1880836", "url": "https://it.wikipedia.org/wiki?curid=3446823", "title": "Discografia di Jessica Mauboy", "text": "La discografia di Jessica Mauboy, una cantante R&amp;B australiana, consiste in tre album (due in studio e uno live) e nove singoli. Jessica si \u00e8 classificata seconda alla quarta edizione dell'\"Australian Idol\" nel 2006 e ha pubblicato a fine anno il suo primo album live, \"The Journey\", agli inizi del 2007. Avendo venduto pi\u00f9 di 35.000 copie, \"The Journey\" \u00e8 stato certificato disco d'oro. Nell'autunno del 2008, esce \"Been Waiting\", il secondo album, che riesce a vendere oltre 140.000 copie solo in Australia e viene quindi certificato doppio disco di platino. Due anni dopo, \u00e8 stato pubblicato \"Get 'em Girls\", il secondo album, certificato disco d'oro."}
{"id": "3446828", "revid": "37401", "url": "https://it.wikipedia.org/wiki?curid=3446828", "title": "Ricorsivit\u00e0", "text": ""}
{"id": "3446830", "revid": "767487", "url": "https://it.wikipedia.org/wiki?curid=3446830", "title": "Al-Dhahabi", "text": "Biografia.\nAl-Dhahab\u012b nacque nel 1274 a Damasco, dove la sua famiglia viveva fin dal tempo del nonno \u02bfUthm\u0101n. Talvolta egli stesso si presenta come Ibn al-Dhahab\u012b (lett. \"Figlio dell'orefice\"), facendo riferimento all'attivit\u00e0 del padre. Cominci\u00f2 i suoi studi di \"\u1e25ad\u012bth\" a 18 anni ed effettu\u00f2 per questo viaggi da Damasco a Baalbek, Homs, Hama, Aleppo, Nablus, Cairo, Alessandria d'Egitto, Gerusalemme, Hijaz e altrove, dopo i quali torn\u00f2 a Damasco, in cui redasse numerose opere e si guadagn\u00f2 vasta notoriet\u00e0 come critico intelligente ed esperto di \"\u1e25ad\u012bth\", storia enciclopedica e biografo, oltre ad essere considerato un'autorit\u00e0 nel campo delle letture canoniche (\"qira\u02be\u0101t\" ) del Corano. \nPerse la vista due anni prima della morte e lasci\u00f2 tre figli, la cui primogenita fu Amat al-\u02bfAz\u012bz e due figli, \u02bfAbd All\u0101h e Ab\u016b Hurayra \u02bfAbd al-Rahm\u0101n, l'ultimo dei quali fu maestro degli esperti di \"\u1e25ad\u012bth\", Ibn N\u0101\u1e63ir al-D\u012bn al-Dimashq\u012b e Ibn Hajar, cui trasmise numerosi lavori del padre.\nMaestri.\nTra i pi\u00f9 importanti maestri di \"\u1e25ad\u012bth\", \"fiqh\" e \"\u02bfaq\u012bda\" di al-Dhahab\u012b figurano:\nOpere.\nFu autore di quasi un centinaio di opere, alcune delle quali di mole considerevole:"}
{"id": "3446833", "revid": "6923", "url": "https://it.wikipedia.org/wiki?curid=3446833", "title": "Biglietto Lupo", "text": "Biglietto Lupo \u00e8 una traduzione letterale del termine in lingua russa , un'espressione colloquiale per indicare una versione di un documento con clausole restrittive rispetto al documento completo, ad esempio chi lo possedeva era considerato un non residente entro un raggio di 100 km delle principali citt\u00e0. Il termine rimase in uso in molti dei paesi dell'ex blocco comunista e di solito era utilizzato per influenzare negativamente la carriera delle persone non gradite.\nOriginariamente il termine \u00e8 stato usato nella Russia imperiale per indicare un documento rilasciato in sostituzione al passaporto a persone che hanno avuto una proroga semestrale dal katorga o dall'esilio, per la risoluzione delle vicende personali. Pi\u00f9 tardi, si intendeva un certificato limitato per il completamento degli studi. A differenza di un regolare diploma agli studenti con il Biglietto Lupo non era permesso sostenere gli esami, per motivi di poco studio o comportamenti impropri. In Polonia, per esempio, dopo gli eventi del marzo del 1968, alcuni studenti partecipanti hanno ricevuto un \"biglietto lupo\" nella forma di un divieto di studiare ovunque in Polonia."}
{"id": "3446838", "revid": "121457884", "url": "https://it.wikipedia.org/wiki?curid=3446838", "title": "Freaks!", "text": "Freaks! \u00e8 una serie italiana di fantascienza, nata sul web e trasmessa dal 2012 anche in televisione. Il primo episodio \u00e8 stato pubblicato su YouTube l'8 aprile 2011.\nLa serie, composta da 2 stagioni, \u00e8 stata realizzata per la prima stagione con un budget limitato e con la partecipazione di una cast tecnico e artistico non retribuito, mentre in seguito il budget a disposizione \u00e8 aumentato e cos\u00ec \u00e8 stato possibile mettere in atto qualcosa di qualit\u00e0 superiore. Gli episodi sono visualizzabili sul canale ufficiale su YouTube e sul sito ufficiale. La prima stagione \u00e8 stata trasmessa in replica sul canale Deejay TV, mentre la seconda stagione \u00e8 stata trasmessa in contemporanea allo streaming web.\nIl primo episodio della seconda stagione \u00e8 stato trasmesso il 16 ottobre 2012 su Deejay TV e in streaming sul sito ufficiale, e il giorno seguente \u00e8 stato pubblicato sul canale YouTube della serie.\nIl titolo \"Freaks!\" (pronuncia ) significa letteralmente \"scherzi della natura\".\nSecondo le dichiarazioni di Claudio Di Biagio, una terza stagione sarebbe gi\u00e0 stata scritta, ma la sua realizzazione non sarebbe prevista nel futuro prossimo a causa di una mancanza di budget.\nTrama.\nPrima stagione.\nGiulia, Marco, Andrea, Viola e Silvio sono vittime di uno svenimento collettivo. I cinque si risvegliano quattro mesi dopo e non ricordano nulla degli eventi accaduti in quel lasso di tempo. Scoprono inoltre di avere acquisito dei poteri sovrannaturali: Viola pu\u00f2 rendere temporaneamente ciechi col suo tocco, oltre a, sempre toccando, vedere con gli occhi degli altri, Marco pu\u00f2 viaggiare nel tempo quando si eccita sessualmente, Silvio inizialmente crede che il suo potere sia quello di essere sempre fortunato, Andrea pu\u00f2 far provare i propri sentimenti a chi lo circonda, mentre Giulia diventa fortissima, ma \u00e8 costretta a bere sangue umano. I cinque non riescono a gestire questo susseguirsi di eventi e si riuniscono a casa di Silvio per parlare. Giulia, istigata dalle visioni di Gabriele, uccide Viola. Marco, Silvio e Andrea compiono un viaggio temporale grazie al potere del primo e cercano di evitare il tutto, riuscendo alla fine ad evitare la morte di Viola grazie a una trasfusione del sangue di Silvio (il cui potere sembra consistere in pura fortuna), che fa sembrare Viola morta agli occhi dei loro doppi del passato e facendoli tornare indietro, evitando il paradosso temporale. Nel frattempo Gabriele, inspiegabilmente ancora vivo dopo l'attacco di Giulia, arriva a casa di Silvio e illustra ai Freaks, esclusa Giulia, che tutto quanto si sta svolgendo secondo una successione ciclica, che porter\u00e0 alla stessa situazione di quattro mesi prima, chiedendo ai ragazzi di salvargli la vita. I freaks riescono ad impedire a Giulia di uccidere Gabriele grazie anche al potere di Silvio che rivela possedere una sorta di potere telecinetico. I ragazzi svengono e tutto ritorna a 4 mesi prima, esattamente prima di entrare in blackout.\nSeconda stagione.\nI ragazzi sono tornati indietro di quattro mesi, come se tutto ci\u00f2 che era avvenuto non fosse in realt\u00e0 reale. Tuttavia i quattro ne conservano il ricordo e la prova che \u00e8 realmente successo qualcosa sta nel fatto che i Freaks sono nel mirino di un'organizzazione che vuole ucciderli. Nel frattempo vengono introdotte le figure di un altro gruppo di ragazzi con poteri speciali che viene massacrato dal SenzaFaccia, Gabriele si ritrova a fronteggiare incubi ricorrenti e la vita comune di cui non conserva alcun ricordo e viene mostrata un'uccisione all'inizio di ogni puntata. Si viene a sapere che Giulia \u00e8 stata catturata da una sorta organizzazione che studia e riproduce il DNA dei cosiddetti puri, ovvero esseri umani nati con capacit\u00e0 fuori dal normale. Uno di questi puri \u00e8 Gabriele, il cui DNA viene usato per essere sperimentato su ragazzi che per\u00f2 alla fine non riescono a reggere il peso del DNA mutato, gli stessi Freaks sono frutto dell'esperimento \"Gabriele #216\", tuttavia si viene a sapere che i soggetti effettivi dell'esperimento 216 sono solo 4, Giulia infatti non \u00e8 stata mutata durante la sera al Blackout. I Freaks riescono ad uccidere gli uomini alle loro calcagna, sviluppando al meglio i loro poteri, si riuniscono e decidono di non fare nulla in attesa dell'attacco dell'organizzazione. Nel frattempo Giulia, catturata e imprigionata perch\u00e9 troppo pericolosa, riesce a liberarsi e, dopo aver massacrato svariati medici dell'organizzazione scappa. Sempre in contemporanea l'organizzazione avvia il progetto Gabriele 217, ma Marta (colei che gestisce l'operazione di mutazione inserendo agenti mutageni in degli alcolici da distribuire e che si finge la ragazza di Gabriele) e i suoi vengono uccisi da Giulia, pi\u00f9 furiosa che mai, che arriva in tempo da Gabriele per evitare il \"distaccamento\". Preso atto che i Freaks sono diventati troppo potenti per essere combattuti da semplici umani l'organizzazione avvia un progetto che porta alla mutazione genetica di sei cadaveri, ovvero le persone uccise all'inizio di ogni puntata, che vengono persuase a stare agli ordini del gruppo e si preparano alla battaglia con i quattro Freaks. Giulia invece, recuperato misteriosamente il senno, porta Gabriele con s\u00e9 togliendolo dalle mani dell'organizzazione. Marco, Viola, Andrea e Silvio si scambiano i corpi, a causa del potere di uno dei nuovi Freaks. I quattro vengono raggiunti da Giulia e Gabriele e si scontrano con il responsabile del loro scambio di corpi, che viene eliminato da Giulia. Un altro dei cadaveri resuscitati ferisce a morte Andrea, che era nel corpo di Viola, poi viene eliminato da Giulia. Dato che Andrea viene eliminato nel corpo di Viola, Marco e Andrea ritornano nei loro rispettivi corpi mentre Viola \u00e8 intrappolata nel corpo di Silvio, morto anch'esso per \"effetto a catena\" dato dalla morte del corpo di Viola. Marco non riesce a far funzionare il suo potere per tornare indietro nel tempo e salvare Andrea, che era nel corpo di Viola, quindi prende un viagra. Gabriele scopre che il SenzaFaccia \u00e8 una proiezione reale dei suoi incubi e che ha ucciso sua madre. Andrea, ritornato nel suo corpo, e Viola, ancora nel corpo di Silvio, vengono arrestati, probabilmente accusati della \"morte\" di Viola. Invece per effetto del viagra Marco \u00e8 tornato addirittura nel 1890. Giulia incontra il capo dell'organizzazione che, riconoscendola come pura, le propone di seguirlo.\nPersonaggi e interpreti.\nGuest star.\nAlla serie hanno partecipato, inoltre, i doppiatori italiani Antonella Rinaldi e Mauro Gravina nel ruolo dei genitori di Silvio; l'attrice Martina Pinto nel ruolo di Ilaria Vigilante, la fidanzata occasionale di Marco; l'attrice Elisa Torri nel ruolo di Flora, la madre di Marco e Ginevra; Andrea Baglio nel ruolo di Daniele Croce, il fratello di Giulia; l'attore Maurizio Mosetti nel ruolo di Raffaele; l'attore Salvatore Lazzaro nel ruolo di L; Elena Cucci nel ruolo di Ginevra Diana, sorella gemella di Marco; l'attrice Sara Lazzaro nel ruolo di Sara, una stagista dell'organizzazione, incaricata di fermare i ragazzi. Inoltre nei flashback dell'infanzia di Gabriele, Francesca Valtorta interpreta sua madre Celeste.\nEventi.\nIl 25 giugno 2011 si \u00e8 tenuto un Secret Show di Radio Deejay a Roma, nel Blackout Rock Club, dove \u00e8 stata mostrata l'ultima puntata dopo una chiacchierata sul palco con gli attori principali, parte dell'evento visibile anche in streaming sul sito ufficiale di Radio Deejay, al quale \u00e8 seguito un party aftershow, il \"Tromborama\". Il 27 giugno 2011 si \u00e8 tenuta una maratona di tutte le puntate al Telefilm Festival culminante con l'anteprima dell'ultimo episodio della serie (online il giorno successivo), nel cinema Apollo di Milano.\nIl 6 ottobre 2012 si \u00e8 tenuto un altro Secret Show a Roma, sempre al Blackout Rock Club, dove \u00e8 stata mostrata, questa volta, la prima puntata della seconda stagione in anteprima. L'11 ottobre 2012 l'Universit\u00e0 IULM di Milano ha ospitato l'anteprima della prima puntata della seconda stagione, alla quale \u00e8 seguito un incontro moderato dal prof. Gianni Canova a cui hanno partecipato i protagonisti del cast insieme a Linus, direttore di Deejay TV.\nAccoglienza.\nGrazie ad un passaparola effettuato su YouTube dagli stessi autori della serie e alla conseguente promozione virale sui social network, primo fra tutti Facebook, la serie ha avuto, secondo la Repubblica, pi\u00f9 di otto milioni di visualizzazioni nei primi due mesi, affermandosi come il primo esperimento a fondere seriamente linguaggio della televisione e linguaggio delle webserie:\n\"Freaks!\" \u00e8 stata premiata al Telefilm Festival del 2011 come migliore serie italiana. In merito al successo della serie Claudio di Biagio ha dichiarato, in un'intervista al quotidiano La Repubblica: \u00abquesta secondo me \u00e8 stata una provocazione degli stessi organizzatori: al di l\u00e0 dei nostri meriti, che sicuramente ci sono, \u00e8 stato un segnale volutamente lanciato al mercato chiuso delle serie TV e del cinema in generale. Il web \u00e8 una nuova realt\u00e0 ed \u00e8 ora che qualcuno se ne accorga\u00bb.\nMerchandising.\n\u00c8 stato annunciato dagli stessi autori sulla pagina Facebook della serie, l'uscita il 27 settembre 2011 di una compilation con le canzoni che fanno da colonna sonora alla serie, tra cui la canzone \"Freaks!\" degli \"About Wayne\", usata nella sigla.\nIl 7 novembre 2012 \u00e8 uscito nelle librerie di tutta Italia un libro dedicato alla serie, scritto dai creatori, intitolato \"Freaks! - Tutti i segreti\". Il libro svela le vite segrete dei protagonisti, tutto quello che nessuno potr\u00e0 mai vedere nelle puntate.\nOltre al libro per la seconda stagione \u00e8 uscita una OST selezionata da Giampaolo Speziale, leader degli About Wayne, gruppo della sigla della serie.\nLa OST include i brani versione \"Reprise\" di ognuno dei personaggi.\nIn esclusiva per Feltrinelli sono disponibili anche un notebook come quello usato nella serie e la cover per iPhone 4/4s."}
{"id": "3446839", "revid": "1543377", "url": "https://it.wikipedia.org/wiki?curid=3446839", "title": "Islamic Relief", "text": "Islamic Relief \"(IR)\" \u00e8 organizzazione umanitaria internazionale indipendente, a-politica e non governativa (ONG), sostenuta da centinaia di migliaia di donatori nel mondo e da istituzioni come l'agenzia delle Nazioni Unite e la Commissione Europea (CE). Con sede a Birmingham, Regno Unito, IR ha uffici partner in oltre 30 paesi del mondo e coordina, con questi, la raccolta dei fondi necessari alle emergenze e alla promozione di progetti di sviluppo nei paesi colpiti da calamit\u00e0 o conflitti.\nIR risponde ai disastri e alle emergenze lavorando con le comunit\u00e0 locali per combattere la povert\u00e0 e promuovere lo sviluppo economico e sociale delle popolazioni colpite.\nIslamic Relief \u00e8 stata fondata nel 1984 dal Dr. Hany El Banna e da suoi compagni di Universit\u00e0 a Birmingham, in risposta ad una carestia in Africa. Da allora, IR, \u00e8 cresciuta fino a diventare una grande organizzazione che fornisce a milioni di persone nel mondo sostegno ed aiuto, una speranza per un futuro migliore.\nA livello internazionale, IR ha statuto consultivo presso il Consiglio Economico e Sociale dell'ONU, ed \u00e8 firmataria del codice di condotta internazionale della Croce Rossa e della Mezzaluna Rossa. IR \u00e8 inoltre impegnata nel raggiungere gli \u201cObiettivi di Sviluppo del Millennio\u201d (MDGs) attraverso campagne di sensibilizzazione sul tema della povert\u00e0 e il lavoro\nsul campo.\nIslamic Relief lavora in favore delle comunit\u00e0 locali, senza fare distinzione di razza, sesso o religione, per rafforzarle e sostenerle nel cammino verso lo sviluppo e l'indipendenza.\nUffici sul territorio.\nUffici di Raccolta Fondi\nUffici implementazione\nPartnership.\nIslamic Relief \u00e8 membro consultivo del Consiglio Economico e Sociale delle Nazioni Unite, \u00e8 registrata con il Governo inglese nella \u201cCharity Commission\u201d, \u00e8 firmataria del Codice di Condotta per la Croce Rossa Internazionale e per la Mezzaluna Rossa oltre che dell'ONG Disaster Relief.\n\u00c8 anche membro del British Overseas NGOs Development (BOND). Inoltre Islamic Relief \u00e8 parte della coalizione globale MAKEPOVERTYHISTORY (di cui fanno parte le pi\u00f9 grosse Ong e associazioni umanitarie, quali ad esempio: UNICEF, Cafod-Catholic Agency for Overseas Development, Care, Evangelic Alliance, Greenpeace, Methodist Church, Oxfam, Save the Children, World Jewish Aid e tante altre) che sta portando avanti una campagna per porre fine alla povert\u00e0 estrema.\nIslamic Relief \u00e8 stata premiata con il terzo posto nel \u201cCharities Online Accounts Awards 2006\u201d.\nIl premio, sponsorizzato dal \u201cCharities Aid Foundation\u201d (CAF) e dall'\u201cIstituto di Commercialisti in Inghilterra e Galles\u201d (ICAEW) riconosce l'eccellenza e la trasparenza nella contabilit\u00e0 finanziaria.\nIl premio \u00e8 il riconoscimento della trasparenza dei bilanci annuali certificati di Islamic Relief per l'anno 2005.\n\u201cL'alta qualit\u00e0 dei resoconti finanziari \u00e8 pi\u00f9 che un imperativo per il settore umanitario, tanto quanto lo \u00e8 per il mondo commerciale. Il terzo posto in questa categoria va ad Islamic Relief\u201d ha detto il Presidente della giuria, Mr. Graham Ward. Ha inoltre aggiunto: \u201c il contenuto tecnico del rapporto ha ricevuto la votazione massima di 50 punti. Il rapporto era chiaro e semplice, con grafici ed immagini di supporto\u201d.\nHaroun Atallah, che ricopre la carica di Finance &amp; Services Director di Islamic Relief ha detto: \u201cQuesto \u00e8 un grande encomio per l'organizzazione, in un momento in cui la trasparenza della contabilit\u00e0 delle associazioni benefiche \u00e8 sotto esame. Ora abbiamo il riconoscimento dei nostri colleghi e di tutto il settore della beneficenza, che siamo una delle organizzazioni umanitarie pi\u00f9 trasparenti. \u00c8 un premio al duro lavoro di tutto lo staff di Islamic Relief, specialmente a coloro che lavorano nel settore finanze. Siamo sempre stati orgogliosi del fatto di essere una organizzazione aperta e trasparente, questo riconoscimento ci sproner\u00e0 a mantenere questi standards.\u201d\nEmergenze.\nOgni anno le catastrofi naturali e umane causano milioni di morti. I sopravvissuti sono spesso intrappolati nella morsa della povert\u00e0, costretti ogni giorno, da soli, a far fronte agli stenti e alle difficolt\u00e0. Alcuni non hanno pi\u00f9 una casa o sono costretti a spostarsi o ad emigrare per cercare rifugio altrove.\nCon le sue squadre di emergenza e primo soccorso, Islamic Relief, \u00e8 in grado di rispondere alle catastrofi umanitarie in tempi brevi e con efficacia fornendo cibo, acqua, riparo e cure mediche. Una volta terminata l'emergenza, IR, continua a lavorare sul territorio per aiutare le comunit\u00e0 a rialzarsi, sostenendole nella ricostruzione delle infrastrutture e nel ripristino dei mezzi di sussistenza.\nAnche se le catastrofi sono spesso senza preavviso, il loro impatto pu\u00f2 essere ridotto con la formazione alla gestione delle emergenze. Gli effetti delle catastrofi sulla popolazione diminuiscono nella misura in cui si rafforzano le capacit\u00e0 di risposta delle comunit\u00e0 ai disastri, ad esempio provvedendo a situare articoli di soccorso in luoghi strategici del territorio o preparando le infrastrutture a situazioni emergenziali. IR offre formazione alle organizzazioni locali nella gestione delle catastrofi e del primo soccorso, e lavora con le comunit\u00e0 per sviluppare metodi di uscita dalla crisi.\nNel Corno d'Africa, IR, ha aiutato la popolazione a diversificare le loro fonti di reddito per affrontare al meglio le siccit\u00e0 ricorrenti mentre in Bangladesh sostiene le famiglie nella costruzione di case sicure contro l'alluvione e fornisce formazione sulla prevenzione ai disastri.\nTerremoto d'Abruzzo.\nDurante il 2009, Islamic Relief Italia \u00e8 intervenuta a sostegno della popolazione colpita durante il terremoto dell'Abruzzo (del 6 aprile 2009). Durante questa catastrofe, IR Italia, ha portato aiuti umanitari e di primo soccorso (con beni di prima necessit\u00e0); per poi stabilirsi con i suoi volontari al campo di Onna per una durata di sei mesi (fino alla consegna delle case) dove ha prestato servizio nella gestione del campo stesso.\nMicrocredito.\nI piccoli prestiti sono fondamentali nei paesi in via di\nsviluppo. Perch\u00e9, dopo una catastrofe o un conflitto,\nmolte persone cercano di rifarsi una vita, di rialzarsi\ne necessitano solo di un piccolo prestito per ricominciare\na vivere con dignit\u00e0 e serenit\u00e0.\nPer questo Islamic Relief sostiene, con micro finanziamenti,\ntutte quelle persone che intendono riaprire un'attivit\u00e0 lavorativa che possa garantire loro indipendenza\ne sicurezza. Diverse organizzazioni sono gi\u00e0 attive\nnell'assistere economicamente gli indigenti, ma utilizzano\nforme di prestito classiche.\nl'Islam vieta il prestito ad interesse, ed \u00e8 per questo che\ni musulmani sono spesso riluttanti ad accettare queste\nforme di finanziamento. Questo ha creato una grande\ndomanda di prestiti a interessi zero basati sulla finanza islamica (considerando che i musulmani del mondo\nsono 1.3 miliardi).\nIslamic Relief fornisce prestiti di micro finanza da oltre\nun decennio. Questi finanziamenti, oltre a seguire rigorosamente\ni principi islamici, come la condivisione del\nrischio tra mutuante e mutuatario, vengono erogati ad\nattivit\u00e0 commerciali e artigianali moralmente accettabili.\nLe tecniche di finanziamento islamico comprendono la\nmurabaha, mudaraba, qard hasan e ijarah, ed alcune\nprevedono addirittura una combinazione di tecniche\na seconda del tipo di prestito, l'impresa e l'esperienza\ndel mutuatario.\nIslamic Relief ha programmi di micro finanziamento\nin Bosnia-Erzegovina, Kosovo, Pakistan, Bangladesh\ne nei Territori Occupati Palestinesi e attualmente IR\nsta riproponendo questo modello in Kenya, Sudan e\nMali. I beneficiari sono migliaia di piccoli imprenditori\ned artigiani che grazie a questi piccoli prestiti possono\nriprendere a lavorare migliorando le loro condizioni di\nvita e portando benessere alla comunit\u00e0.\nNel prossimo futuro Islamic Relief spera di espandere\nqueste iniziative in Malawi, Ciad ed Etiopia.\nOrfani.\nI bambini rimangono orfani a causa di guerre, povert\u00e0,\ncalamit\u00e0 naturali, malattie come l'HIV e l'AIDS e sono\ni soggetti pi\u00f9 vulnerabili e deboli della societ\u00e0. Oltre\nal trauma di perdere uno o entrambi i genitori, gli orfani si\ntrovano spesso ad affrontare condizioni di vita difficili, di\nstenti e povert\u00e0. I parenti e i tutori non sempre riescono a\nsoddisfare i loro bisogni fondamentali e cos\u00ec i bambini sono\ni primi costretti ad abbandonare la scuola e cercare lavoro\nper mantenersi e sostenere le spese della famiglia.\nSenza per\u00f2 un'adeguata formazione scolastica i lavori sono\nspesso sottopagati e fisicamente logoranti. In queste condizioni\nprecarie, inoltre, i bambini possono essere facilmente\nimpiegati in attivit\u00e0 criminali.\nIslamic Relief si prende cura degli orfani dal 1986, e oggi,\ncon suo programma di sponsorizzazione, sostiene circa\n27.000 bambini in oltre 20 paesi nel mondo. Il programma\n\u201cOne-to-one\u201d per l'adozione degli orfani permette ai singoli\ndonatori di sostenere i bambini che hanno bisogno di aiuto.\nIl sostegno finanziario regolare permette loro di andare a\nscuola, migliorare le loro condizioni alimentari e abitative e\nottenere l'accesso alle cure mediche.\nSono diversi i programmi di Islamic Relief che coinvolgono\ngli orfani, le loro famiglie e la comunit\u00e0. In Kenya e Mali IR\nha promosso e sviluppato progetti di micro finanza in favore\ndi vedove per renderle autonome nelle loro attivit\u00e0, mentre\na Kabul, in Afghanistan, Islamic Relief gestisce un centro\ndi formazione che offre agli orfani e ai loro tutori, corsi di\nalfabetizzazione e informatica per prepararli al meglio al\nmondo del lavoro.\nAdozione a Distanza.\nPer ogni euro donato, 87,5 centesimi vanno direttamente al bambino e ai suoi familiari. I rimanenti 12,5 centesimi servono a coprire le spese amministrative, come le visite di controllo presso l'abitazione del bambino, l'invio di rapporti periodici, ecc.\nIl programma di Adozione a distanza si prefigge l'obiettivo di garantire ai bambini una crescita sana, un corretto sviluppo educativo, sociale e morale, salute e nutrizione, anche in situazioni di disagio. Tutto ci\u00f2 che pu\u00f2 migliorare il benessere dei bambini ci sta a cuore.\nSalute e Nutrizione.\nL'accesso all'assistenza sanitaria \u00e8 uno dei bisogni\nessenziali per le comunit\u00e0 povere. Per i pi\u00f9 disagiati,\nanche una semplice visita medica o acquistare farmaci\ndi base non \u00e8 possibile a causa dell'irreperibilit\u00e0 di un\nmedico o per i costi proibitivi delle medicine.\nSono 30.000 le persone che muoiono ogni giorno per\nmalattie facilmente curabili mentre sono pi\u00f9 di 500.000 le\ndonne che muoiono ogni anno durante la gravidanza e il\nparto per cause prevedibili e curabili.\nLe cattive condizioni di salute inoltre incidono anche\nsulla possibilit\u00e0 di vivere tranquillamente e impediscono\nai bambini di accedere regolarmente all'istruzione. Un\nquarto di tutti i bambini che vivono nei paesi in via di sviluppo\nsoffrono di malnutrizione e rischiano cos\u00ec di veder\ncompromesso il loro futuro per gli effetti permanenti che\nmalattia crea. Sulle Comunit\u00e0 grava anche la cura dei\nmalati e delle persone indigenti che hanno perso prematuramente\ncoloro che provvedevano al loro sostentamento\ne che ora hanno difficolt\u00e0 a risollevarsi dalla povert\u00e0.\nIslamic Relief opera per garantire alle comunit\u00e0 povere\nun migliore accesso alle cure sanitarie e per ridurre la\nmortalit\u00e0 materna e infantile.\nIR costruisce cliniche sanitarie, forma ostetriche e\nassistenti e promuove corsi di formazione su salute e\nigiene nelle comunit\u00e0 locali. L'obbiettivo di IR \u00e8 quello\ndi rendere le comunit\u00e0 forti ed indipendenti, per questo\nla formazione sanitaria \u00e8 indirizzata ad operatori locali,\nper prepararli al meglio a rispondere quotidianamente\nai bisogni della gente.\nIstruzione e Formazione.\nL'educazione \u00e8 la soluzione al problema della\npovert\u00e0. I bambini che completano il ciclo primario\ndi istruzione, sono i primi a beneficiare della loro formazione\nguadagnando in possibilit\u00e0 e prospettive per\nil futuro. In molti casi per\u00f2, nelle comunit\u00e0 povere,\nl'educazione dei bambini \u00e8 la prima voce ad essere\nsacrificata in favore di lavoro e sostentamento. Sono\nmilioni i bambini nel mondo che non frequentano la\nscuola elementare, alcuni non possono permettersela,\naltri non possono raggiungerla e, in troppi casi,\ni bambini non hanno altra scelta che lavorare per\nsostenere le famiglie.\nI programmi formativi di Islamic Relief sono finalizzati\na portare quanti pi\u00f9 bambini a frequentare la scuola e\nmigliorare, per questi, l'accesso alle strutture educative.\nIR lavora affinch\u00e9 la regolare partecipazione dei\nbambini alle scuole diventi una possibilit\u00e0 reale. In\nquesti programmi di sostegno all'istruzione e alla formazione,\nIslamic Relief d\u00e0 la priorit\u00e0 ai gruppi pi\u00f9 vulnerabili\ntra cui le ragazze, quelle che vivono in zone\nremote o di conflitto, orfani e bambini che vivono\ncon disabilit\u00e0. Opera inoltre per migliorare la qualit\u00e0\ndell'istruzione e garantire ai giovani, che terminano la\nscuola o l'universit\u00e0, percorsi di formazione, per dare\nloro competenze utili alla carriera lavorativa.\nIR lavora a stretto contatto con le comunit\u00e0 locali\nper garantire che i programmi promossi rispondano\ne soddisfino le esigenze della popolazione. In alcuni\nprogetti la priorit\u00e0 viene data all'istruzione e alfabetizzazione\ndegli adulti mentre in altri alla costruzione\nurgente di scuole e alla loro messa in utilizzo. Per\ncontribuire a migliorare la qualit\u00e0 dell'istruzione,\nIslamic Relief investe in programmi di formazione\ndel corpo insegnanti e offre, per incoraggiare anche i\nbambini di famiglie disagiate a frequentare le scuole,\nincentivi alla frequenza con buoni pasto e con la fornitura\ndi zaini, uniformi e materiale di cancelleria cos\u00ec\nda ridurre per le famiglie i costi dell'istruzione dei figli.\nAcqua e Sanitari.\nL'acqua \u00e8 il pi\u00f9 basilare dei bisogni umani. Eppure\nsono pi\u00f9 di un miliardo le persone che nel mondo,\nogni giorno, lottano per avere accesso all'acqua\npulita e potabile. Circa 5.000 bambini perdono ogni\ngiorno la vita per malattie causate dall'utilizzo di acqua\nsporca. Due miliardi le persone che non usufruiscono di\nservizi igienico-sanitari adeguati, con gravi conseguenze\nsulla loro salute.\nUno scarso accesso alle strutture idriche e ai servizi igienici\ncolpisce anche la capacit\u00e0 di lavorare e mantenersi.\nLa carenza di acqua per il bestiame o per l'irrigazione\ninfatti pu\u00f2 portare al fallimento del raccolto, alla perdita\ndella capacit\u00e0 produttiva e alla carestia. Per i giovani, la\ncattiva salute e la fatica quotidiana per ricerca dell'acqua\n- specialmente per le ragazze - significa frequentare\nmeno le scuole e perdere prospettive per il loro futuro.\nIslamic Relief affronta i problemi che impediscono alle\ncomunit\u00e0 un regolare accesso all'acqua e ai servizi\nigienico-sanitari, come la siccit\u00e0 e la mancanza di\ninfrastrutture. IR lavora a fianco delle comunit\u00e0 locali\nper costruire reti idriche e fognarie utili a garantire\nalla popolazione i servizi igienici essenziali. Accanto\na questo si impegna a sensibilizzare e dare maggiore\nconsapevolezza sull'importanza delle buone prassi\nigieniche come ad esempio lavarsi le mani con il sapone,\ngesto che da solo pu\u00f2 quasi dimezzare il numero di\ninfezioni potenzialmente contraibili.\nPer affrontare i problemi di accesso, qualit\u00e0 o scarsit\u00e0\ndell'acqua, IR applica soluzioni innovative ed ecologiche\ncome, in Pakistan, sfruttare l'energia solare ed\neolica per alimentare pompe ad acqua e costruire, in\nCina, sistemi di raccolta dell'acqua piovana. Islamic\nRelief inoltre \u00e8 impegnata, nella campagna \u201cObbiettivi\ndi Sviluppo del Millennio\u201d, a dimezzare, entro il 2015, il\nnumero di persone che non hanno accesso all'acqua\npotabile e ai servizi igienico-sanitari.\nVita Sostenibile.\nIslamic Relief fornisce micro finanziamenti basati sui\nprincipi etici islamici, tra i quali la ripartizione del rischio nell'investimento tra finanziatore e debitore, sistema che incoraggia quest'ultimo a sviluppare con successo il proprio business. Attualmente, nei paesi dove IR fornisce prestiti, i programmi di micro finanza hanno un'alta percentuale di successo, con la maggior parte dei prestiti restituiti in tempo e con il mutuatari che, soddisfatti, fanno richiesta per un secondo o terzo finanziamento per poter estendere ed ampliare le loro attivit\u00e0.\nIslamic Relief supporta anche le donne che spesso\nincontrano difficolt\u00e0 nel provvedere da sole al loro sostentamento.\nDonne che, rimaste improvvisamente vedove,\nhanno la possibilit\u00e0 di lavorare ma mancano di competenze\ne che non hanno alcun credito per poter avviare\nun'impresa. Islamic Relief lavora per ridurre lo squilibrio di genere, sostenendole nelle loro attivit\u00e0, rendendole cos\u00ec\ncapaci di badare e provvedere al sostentamento delle loro\nfamiglie."}
{"id": "3446843", "revid": "15756", "url": "https://it.wikipedia.org/wiki?curid=3446843", "title": "Episodi di Doctor Who (nuova serie) (sesta stagione)", "text": "La sesta stagione della nuova serie televisiva Doctor Who, con Matt Smith nel ruolo dell'Undicesimo Dottore, Karen Gillan nel ruolo di Amy Pond e Arthur Darvill in quello di Rory Williams, \u00e8 stata trasmessa nel Regno Unito a partire dal 23 aprile 2011 su BBC One. La trasmissione dei 13 episodi della stagione \u00e8 stata divisa in due parti: i primi sette episodi sono andati in onda nella primavera 2011 mentre i restanti sono stati trasmessi in autunno.\nIn Italia la stagione \u00e8 stata trasmessa in chiaro su Rai 4 in prima visione assoluta dal 12 gennaio al 23 febbraio 2012. Gli episodi sono stati accorpati a due a due in doppi episodi, eliminando prologhi, sigle e anticipazioni della puntata successiva (successivamente ripristinati nella versione home video).\nL'astronauta impossibile.\nTrama.\nQuattro buste colorate di blu come il TARDIS, numerate uno, due, tre e quattro, contenenti date, orari e riferimenti cartografici, ma non firmate. Chi le ha spedite? E chi ha ricevuto quella mancante? Questi strani inviti riuniscono il Dottore, Amy, Rory e River Song nel mezzo del deserto dello Utah, dove il Dottore viene ucciso davanti ai loro occhi da qualcuno all'interno di una tuta da astronauta, ma poco dopo una versione precedente del Dottore li raggiunge. Cos\u00ec i quattro sono consapevoli di un terribile segreto sul Dottore che devono ancora rivelargli. Mettendo completamente la sua vita nelle loro mani, il Dottore accetta di andare a cercare il destinatario della quarta busta. Ma chi \u00e8 Canton Everett Delaware III? E qual \u00e8 il significato dell'altro indizio che hanno: \"Spazio 1969\"? La ricerca li porta nello studio ovale, dove il Presidente Nixon in persona li incarica di aiutare l'ex-agente dell'FBI, Canton, a salvare una ragazzina, terrorizzata da un misterioso astronauta...\nIl giorno della Luna.\nTrama.\nTre mesi dopo gli eventi dell'episodio precedente, Amy, Rory e River vengono inseguiti e apparentemente uccisi da Canton e dall'FBI, mentre cercavano di scoprire l'ubicazione degli alieni, che scoprono essere presenti in ogni stato americano. Nel frattempo il Dottore, all'interno dell'Area 51, viene rinchiuso da Canton nella prigione perfetta, assieme ai corpi dei suoi amici. Una volta all'interno, questi si rialzano, vivi e vegeti, e Canton si rivela dalla parte del Dottore, che si era fatto rinchiudere per evitare di essere spiato dagli alieni. Una volta nel TARDIS (reso invisibile e nascosto nella prigione), il gruppo scopre grazie alla foto di Amy che qualsiasi ordine venga impartito mentre si guardano gli alieni viene poi prontamente eseguito e dimenticato: in questo modo i misteriosi alieni riescono a controllare l'umanit\u00e0 da secoli. In seguito, Amy dice al Dottore di essersi sbagliata e di non essere incinta.\nMentre il Dottore viene arrestato per essersi introdotto nel modulo lunare dell'Apollo 11, Canton e Amy ispezionano un orfanotrofio abbandonato, nella speranza di trovare la bambina. L\u00e0 Canton ha uno scontro a fuoco con uno degli alieni, mentre Amy, dopo aver avuto delle allucinazioni su una signora con una benda sull'occhio e aver notato nella stanza della bambina una foto che la ritraeva come madre di questa, viene rapita. Canton, il Dottore e Rory interrogano l'alieno ferito e scoprono che appartiene alla specie conosciuta come \"Il Silenzio\" (menzionata in diversi episodi della quinta stagione). Mentre tenta di rintracciare Amy, il Dottore si rende conto che la spedizione sulla Luna, appena partita, fa in realt\u00e0 parte del piano del Silenzio, cui pare servire una tuta da astronauta. Nel frattempo il Silente ferito \u00e8 custodito nell'Area 51 e chiede a Canton perch\u00e9 si prende cura di lui, anzich\u00e9 \"ucciderlo a vista\"; l'uomo, per tutta risposta, registra il discorso dell'alieno con il cellulare di Amy. Il Dottore, Rory e River giungono nel covo dei Silenti, dove tengono prigioniera Amy e, mentre Neil Armstrong mette piede sulla Luna, Canton invia la registrazione del Silente all'Apollo 11, che il Dottore aveva appositamente modificato prima. Grazie al potere dei Silenti, l'umanit\u00e0, che sta guardando a milioni la diretta televisiva, esegue inconsciamente l'ordine (\"dovreste ucciderci tutti a vista\") e inizia a uccidere tutti i Silenti. Amy viene liberata e River uccide tutti i Silenti, mentre il Dottore ne distrugge il covo.\nLa minaccia \u00e8 quindi scongiurata e il Dottore riaccompagna River in prigione e, quando i due si baciano, questa si rende conto che, essendo per il Dottore il loro primo bacio, per lei \u00e8 l'ultimo e che quindi sta iniziando a incontrare un Dottore che la conosce sempre di meno. Sei mesi dopo, a New York la bambina che indossava la tuta da astronauta, fortemente debilitata, sta morendo, ma inaspettatamente inizia a rigenerarsi.\nLa maledizione della macchia nera.\nTrama.\nIl TARDIS finisce a bordo di una nave pirata del XVII secolo la cui ciurma \u00e8 braccata da una creatura simile a una sirena, che attacca solamente le persone con ferite, anche superficiali, contrassegnando le mani delle future vittime con una macchia nera. Dopo aver subito uno di questi attacchi, il pirata Henry Avery e la sua ciurma scoprono la presenza del Dottore, Amy e Rory e, credendoli dei clandestini, tentano di eliminarli. Amy li salva, duellando con un pirata, ferendo questo e involontariamente Rory che vengono marchiati. Dopo aver assistito alla materializzazione della sirena e all'uccisione del pirata ferito, il Dottore capisce che la sirena si muove attraverso l'acqua. Rifugiatosi nella Santa Barbara, notoriamente asciutta, il gruppo scopre la presenza del giovane figlio del capitano, Toby, imbarcatosi clandestinamente dopo la morte della madre. Anche lui \u00e8 stato marchiato dalla sirena, poich\u00e9 gravemente ammalato. Mentre il capitano Avery e il Dottore scoprono che anche il TARDIS sembra soffrire della bonaccia che affligge la nave pirata, un membro della ciurma scappa con il tesoro del capitano. Scottatosi con l'acciarino, viene disintegrato dalla sirena in un luogo privo d'acqua. Ci\u00f2 porta il Dottore a riconsiderare le sue teorie: la sirena si materializza attraverso le superfici riflettenti (come la corona d'oro del tesoro del capitano o lo specchio d'acqua creato dalla bonaccia). Il Dottore quindi infrange tutti gli specchi e costringe Avery a gettare in mare il suo tesoro. La bonaccia termina e la nave si prepara a ripartire, ma l'avidit\u00e0 del capitano, che aveva tenuto la corona d'oro, causa la morte di Toby e di Rory. Il Dottore allora convince Amy e Avery a ferirsi, venendo apparentemente uccisi; in realt\u00e0 i tre vengono teletrasportati su una nave aliena, priva di vita. Il Dottore scopre che la sirena non \u00e8 altro che un programma di emergenza medica dell'astronave, precipitata sulla nave pirata e nascosta da un filtro di percezione. La sirena infatti sta mantenendo in vita le persone scomparse. Amy, Rory e il Dottore riprendono a viaggiare, mentre il capitano Avery, poich\u00e9 grazie alle cure mediche della sirena suo figlio avrebbe continuato a vivere, decide di rimanere sull'astronave con la sua ciurma, partendo per lo spazio.\nLa moglie del Dottore.\nTrama.\nMentre il \"TARDIS\" viaggia nello Spazio, il Dottore riceve una chiamata da un Signore del Tempo sotto forma di un cubo luminoso e si precipita su un asteroide al di fuori dell'universo chiamato \"Casa\". Questo risulta essere una discarica di \"TARDIS\" abitata da tre strane persone malandate e un Ood, chiamati rispettivamente Zio, Zia, Idris e Nipote, che a loro volta chiamano \"Casa\" il piccolo asteroide. Casa si rivela essere un'entit\u00e0 con una coscienza che si nutre di \"TARDIS\". Questa ruba il \"TARDIS\" del Dottore trasferendone la memoria nel corpo \"umano\" di Idris, quindi fugge con al suo interno Amy e Rory per andare in cerca di nuove prede nell'universo. Idris, che ha al suo interno la matrice del TARDIS, e il Dottore costruiscono un altro TARDIS, senza involucro esterno, dai rottami sparsi sull'asteroide e si lanciano all'inseguimento di Casa. Raggiuntala, Idris/TARDIS riprende il suo posto all'interno della console, annientando cos\u00ec Casa che aveva attratto con l'inganno e ucciso numerosi altri Signori del Tempo.\nLa carne ribelle.\nTrama.\nUno \"tsunami solare\" fa precipitare il TARDIS vicino a una fabbrica futuristica, simile a un convento medievale, sulla Terra del ventiduesimo secolo. I lavoratori della fabbrica, guidata da Miranda Cleaves, creano dei sosia (chiamati \"Ganger\") di se stessi, utilizzando un fluido autoreplicante noto come \"Carne\", e in questo modo possono eseguire in modo sicuro lavori pericolosi, senza aver paura di ferirsi. Il Dottore esamina la vasca in cui \u00e8 contenuta la Carne, dando inizio, a sua insaputa, alla creazione di un Ganger. Cleaves si rifiuta di ascoltare l'avvertimento del Dottore sulla tempesta solare fino a che non riceve ordini ufficiali. Il Dottore tenta allora di scollegare il connettore solare, ma un corto circuito fa svenire tutti e permette ai Ganger di diventare senzienti, rendendoli in grado di ricordare ogni secondo della loro vita \u201coriginale\u201d e di percepire ciascuna emozione che abbiano mai provato. I Ganger, infuriati per tutte le volte in cui sono stati danneggiati e gettati via con noncuranza, hanno intenzione di vendicarsi sugli esseri umani, uccidendoli tutti. Osteggiato da Cleaves, il Dottore capisce di dover convincere gli umani terrorizzati ad accettare l'esistenza di queste \u201cquasi persone\u201d e di dover impedire una guerra civile, prima che la fabbrica esploda. Mentre il Dottore manda gli umani in un luogo sicuro nel monastero, Rory stringe amicizia con Jennifer, in realt\u00e0 sostituita dalla sua Ganger, in cerca di vendetta. Rinchiusi in una cappella e assediati dai Ganger, Amy, il Dottore e il gruppo degli umani riceve un'inaspettata offerta di aiuto dalla versione di Carne del Dottore.\nLa quasi gente.\nTrama.\nNonostante li abbia condotti in salvo, Amy diffida della versione di Carne del Dottore, considerandolo solo una \"copia\" dell'originale. In seguito, vendendolo offeso, si scusa con lui e finisce per raccontargli accidentalmente la morte del suo \"originale\" al Lago Silencio. Mentre infuria la tempesta solare, la Ganger di Jennifer, che ha ucciso il suo omologo umano, crea un'altra copia di se stessa e, manipolando Rory, riesce a imprigionare gli umani in un deposito di acido. Tuttavia, il Ganger del Dottore convince i Ganger, che non condividono i metodi di Jennifer, a liberare gli umani, riappacificando le due fazioni. Il gruppo \u00e8 allora inseguito dalla copia di Carne di Jennifer che, incapace di mantenere una forma, si \u00e8 trasformata in un mostro. Il Dottore e il Ganger di Cleaves rimangono ad affrontarla, morendo nell'esplosione della fabbrica, mentre il resto del gruppo scappa sul TARDIS. Amy \u00e8 affranta, ma quello che credeva essere il Ganger del Dottore rivela ad Amy di essere l'originale: infatti, poco dopo l'apparizione del clone, i \"due Dottori\" si erano scambiati le scarpe (unico segno che li contraddistingueva), per cui il Dottore sacrificatosi poco prima era il Ganger e ora il Dottore originale \u00e8 a conoscenza della sua futura morte. Amy quindi si rende conto di aver giudicato l'\"altro Dottore\" una copia, solamente in base a un pregiudizio, poich\u00e9 in realt\u00e0 stava diffidando della versione \"originale\" di lui.\nDopo aver riportato a casa gli umani e i Ganger superstiti, affinch\u00e9 facciano sapere al mondo la verit\u00e0 sulla Carne e sui Ganger, Amy viene colta da contrazioni all'interno del TARDIS. Il Dottore le spiega che il suo vero corpo sta entrando in travaglio e che lei \u00e8 stata sostituita da parecchio tempo da un copia di Carne. Dopo averle giurato che lui e Rory sarebbero venuti a cercarla, il Dottore distrugge il Ganger. Amy si risveglia in un luogo sconosciuto sul punto di partorire, sorvegliata da una \"signora con la benda sull'occhio\", di cui aveva gi\u00e0 avuto visioni in precedenza, che le suggerisce di \"spingere\".\nUn uomo buono va in guerra.\nTrama.\nAmy Pond \u00e8 stata rapita dall'Ordine del Silenzio, parte della Chiesa del LI secolo (gi\u00e0 vista in \"Il tempo degli Angeli\" e \"Carne e pietra\"), e il Dottore raduna un esercito per salvarla. Lui e Rory attraversano le galassie riscuotendo vecchi debiti e invocando promesse solenni: tra gli alleati che li seguono vi sono Strax, uno zelante soldato Sontaran, Madame Vastra, un'investigatrice Siluriana nel periodo vittoriano, e la sua compagna e aiutante Jenny Flint. Il Dottore chiede aiuto anche al grasso mercante alieno Dorium Maldovar, precedentemente in contatto con l'Ordine, scoprendo che Amy \u00e8 detenuta sull'asteroide \"Demon's Run\", luogo su cui grava un'antica profezia (\"un uomo buono va in guerra\"). Nella prigione di Stormcage, Rory tenta di reclutare River Song, ma questa rifiuta, affermando di non poter partecipare agli eventi che verranno. A \"Demon's Run\", Amy, che ha partorito la piccola Melody Pond, \u00e8 sorvegliata dalla signora con la benda sull'occhio, Madame Kovarian, che le porta via la bambina per misteriosi fini. Amy viene consolata da una soldatessa, Lorna Bucket, che ha avuto da piccola un incontro con il Dottore, verso cui nutre una forte ammirazione. Lorna regala per buon augurio ad Amy una \"foglia di preghiera,\" una striscia di stoffa recante il nome della bambina nella lingua natia della ragazza. Durante la presentazione tra il grosso dell'esercito e i \"Monaci Senza Testa\", corpo d'\u00e9lite della Chiesa, chiamati cos\u00ec poich\u00e9, decapitandosi, separano la fonte del dubbio (il cervello) dalla fonte della fede (il cuore), il Dottore riesce grazie a uno stratagemma a disarmare tutti i soldati, che vengono circondati da un'armata di Siluriani e dagli alleati del Dottore. A bloccare Madame Kovarian e la sua scorta, che stanno conducendo via la bambina, ci pensano i pirati spaziali di Henry Avery (\"La maledizione della macchia nera\").\nLa battaglia \u00e8 vinta senza colpo ferire e il Dottore, grazie a Dorium e Vastra, scopre che Melody \u00e8 per met\u00e0 Signore del Tempo, poich\u00e9 \u00e8 stata concepita da Amy e Rory durante la loro notte di nozze sul TARDIS, venendo quindi esposta agli effetti del \"Vortice del Tempo\". Dopo aver origliato i piani di Kovarian, Lorna avvisa il gruppo della trappola preparata dalla donna, che blocca il TARDIS e invia i \"Monaci Senza Testa\" che, riorganizzatisi, uccidono gran parte dei Siluriani. Nella battaglia che segue, Dorium viene decapitato e Strax e Lorna feriti a morte, mentre il Dottore riceve una comunicazione da Madame Kovarian. Questa gli rivela che la bambina verr\u00e0 utilizzata contro di lui come arma risolutiva nella futura guerra della Chiesa al Dottore. Il Dottore corre da Amy, ma giunge troppo tardi e Melody si liquef\u00e0 tra le braccia della madre, rivelandosi una copia di Carne. Una volta finita la battaglia, River Song si presenta dal Dottore, venendo sgridata per non essere intervenuta prima. Tuttavia, dopo che la donna gli ha svelato la sua vera identit\u00e0, il Dottore, nuovamente allegro, rassicura tutti e parte a bordo del TARDIS. River mostra ad Amy e Rory la foglia di preghiera, spiegandole che nel pianeta di provenienza di Lorna non esiste una parola per indicare \"Pond\" (stagno), poich\u00e9 gli unici corsi d'acqua sono i fiumi (\"river\"). Il TARDIS quindi traduce l'iscrizione, recante il nome della figlia di Amy e Rory:\"River Song\".\nUccidiamo Hitler.\nTrama.\nNella Leadworth dei giorni nostri, Amy e Rory creano con l'auto un cerchio nel grano per attirare l'attenzione del Dottore, di cui non hanno pi\u00f9 notizie da molto tempo. Una volta ricongiuntisi con lui, vengono raggiunti dalla loro amica di infanzia, Mels, grande ammiratrice del \"Dottore stropicciato\" di Amy e, tra l'altro, responsabile dell'inizio della relazione tra lei e Rory. Mels, in fuga dalla polizia, minaccia il Dottore con una pistola, intimandogli di portarla a \"uccidere Hitler\".\nIntanto, nella Berlino nazista del 1938, il \"Teselecta\", un robot mutaforma proveniente dal futuro comandato da un equipaggio umano miniaturizzato al suo interno, il cui obiettivo \u00e8 la tortura e l'uccisione (al termine della loro linea temporale conosciuta) dei peggiori criminali della storia, si appresta a uccidere Adolf Hitler, accorgendosi troppo tardi di trovarsi nell'anno sbagliato. \"Fortunatamente\", il TARDIS, finito fuori controllo per colpa di uno sparo involontario di Mels che ha colpito la consolle, irrompe nella stanza salvando la situazione. Spaventato, Hitler spara al \"Teselecta\", ma per via della sua scarsa mira colpisce Mels all'addome. Ferita mortalmente, la ragazza rivela ad Amy e Rory di essere in realt\u00e0 la loro figlia, Melody Pond (la stessa bambina nella tuta da astronauta a cui Amy aveva sparato e che poi si era rigenerata), per poi rigenerarsi nelle sembianze di River Song. River tenta di uccidere il Dottore, per poi avvelenarlo con un bacio del suo rossetto, contenente una potente tossina che uccider\u00e0 il Signore del Tempo in poco tempo senza dargli possibilit\u00e0 di rigenerarsi. Poi scompare tra le strade di Berlino, inseguita da Amy, Rory e il \"Teselecta\", che l'ha riconosciuta come criminale, poich\u00e9 responsabile della morte del Dottore, punto fisso nel tempo, il 22 aprile 2011 al Lago Silencio (\"L'astronauta impossibile\"). Amy e Rory vengono miniaturizzati e trasportati dentro il \"Teselecta\", che assume le sembianze di Amy, per poi prepararsi a giustiziare River (esecuzione interrotta dall'arrivo del Dottore a bordo del TARDIS). Il capitano del \"Teselecta\" informa il Dottore che River vuole ucciderlo poich\u00e9 \u00e8 stata addestrata fin da bambina a tale scopo dal Silenzio, un ordine religioso che crede che quando il Dottore risponder\u00e0 alla \"domanda pi\u00f9 antica dell'universo\", il silenzio cadr\u00e0 su tutto l'universo. Per salvare River, Amy utilizza il cacciavite sonico prestatogli dal Dottore per rivoltare il sistema di difesa del robot (delle sorta di anticorpi meccanici) contro l'equipaggio, che viene teletrasportato via dalla nave madre. Il Dottore \u00e8 troppo debilitato per salvare Amy e Rory con il TARDIS, ma riesce a convincere River a farlo al posto suo. Prima di spirare, il Dottore chiede a River di consegnare un messaggio a \"River Song\" (River non ha ancora adottato questo alias, riconoscendosi solo come Melody Pond) e gli sussurra all'orecchio presumibilmente il suo amore. River chiede alla madre chi sia River Song e Amy le mostra i file su di lei, contenuti nel \"Teselecta\"; River, allora, bacia il Dottore, sacrificando le sue rimanenti rigenerazioni per salvarlo.\nIl trio affida River alle cure di un ospedale nel lontano futuro, per poi riprendere il viaggio. Tuttavia, Amy e Rory non sanno che il Dottore ha appreso dal \"Telesecta\" delle informazioni sulla data e il luogo in cui morir\u00e0. Nel frattempo, River, che \u00e8 venuta in possesso del suo caratteristico diario, regalatole dal Dottore, s'iscrive alla facolt\u00e0 di archeologia della \"Luna University\", con l'obiettivo di viaggiare per lo spazio per ritrovare il Dottore.\nTerrori notturni.\nTrama.\nSulla Terra, un bambino di otto anni di nome George ritiene che alcune cose che si trovano nella sua stanza siano terrificanti e perci\u00f2 Alex, il padre, le chiude nell'armadio. Per\u00f2 lui ne ha paura lo stesso e cos\u00ec con una preghiera chiede aiuto. Questa richiesta giunge sulla carta psichica del Dottore, che decide di seguirla. Cos\u00ec facendo arriva davanti al condominio dove George abita e con Amy e Rory comincia a cercare la sua casa. I due per\u00f2 vengono visti dal bambino che pensa siano persone cattive, quindi, quando salgono nell'ascensore del palazzo, questo precipita catapultandoli nella casa delle bambole nell'armadio del bambino, dove le sue paure prendono vita; qui dei fantocci inseguono i due per trasformarli in bambole. Intanto, il Dottore si presenta ad Alex come membro dei servizi sociali e inizia a indagare. Dopo aver parlato anche con George, il Dottore si accorge che l'armadio del bambino \u00e8 realmente pericoloso e, facendo ragionare Alex, gli fa ricordare che lui e Claire, la madre del bambino (assente per il turno di notte) non avrebbero potuto avere figli poich\u00e9 lei era sterile. Il bambino allora si spaventa di nuovo e torna a pregare chiedendo aiuto, catapultando Alex e il Dottore nell'armadio, dove anche loro devono affrontare le bambole inquietanti. Alla fine, il Dottore finalmente capisce che il bambino \u00e8 un \"Texa\" (degli alieni che cercano famiglia e riescono ad adattarsi a tutto, in questo caso il desiderio di Alex e Julie di avere un figlio) e scopre che ci\u00f2 che gli fa pi\u00f9 paura \u00e8 l'abbandono da parte dei genitori, avendo male interpretato una loro precedente conversazione sulle loro difficolt\u00e0 finanziarie. Il Dottore chiede a George di affacciarsi nell'armadio e anche lui finisce nella casa delle bambole, venendo circondato da queste. Il padre per\u00f2, liberandosi della sua insicurezza, lo salva e riesce a convincerlo che non verr\u00e0 mai abbandonato e cos\u00ec George riesce a superare le sue paure, liberando tutti dall'armadio. Intanto il Dottore, Amy e Rory si ritrovano e cos\u00ec partono per una nuova avventura.\nLa ragazza che ha aspettato.\nTrama.\nIl Dottore, Amy e Rory atterrano sul pianeta-vacanza Apalapucia e scoprono, loro malgrado, che l'intero pianeta \u00e8 stato messo in quarantena a causa di un virus alieno (chiamato \"la peste di un giorno\" proprio perch\u00e9 incurabile e lascia solo un giorno di vita alle vittime) che pu\u00f2 uccidere tutte le forme di vita con due cuori. Amy, a causa di una scelta sbagliata nell'aprire una porta, si ritrova intrappolata in una struttura di quarantena per le vittime del virus, in una diversa linea temporale in cui il tempo scorre molto pi\u00f9 velocemente del normale (in modo che le vittime del virus possano vivere tutta la propria vita crescendo, invecchiando e morendo tutto in un giorno solo). Il Dottore riesce a usare il TARDIS per infrangere il tempo e fare irruzione in quella linea temporale e trova una Amy Pond invecchiata e incattivita da 36 anni d'isolamento totale e dai combattimenti quotidiani con i robot medici, che cercano di catturarla. Il Dottore riesce a tornare indietro nella linea temporale di Amy e da quel punto in poi Rory dovr\u00e0 fare una scelta molto difficile: salvare la Amy che conosce o quella che lo ha aspettato per decenni. La Amy invecchiata capisce che in fondo \u00e8 ancora innamorata di suo marito, e lui vorrebbe salvarle entrambe, ma il Dottore non pu\u00f2 farlo, in quanto il TARDIS non potrebbe viaggiare a causa del paradosso che si verrebbe a creare. Alla fine la Amy invecchiata \u00e8 costretta a sacrificarsi, lasciando che la sua versione pi\u00f9 giovane possa fuggire con Rory e il Dottore, ricordando con amore suo marito.\nIl complesso di Dio.\nTrama.\nIl TARDIS atterra nella riproduzione aliena di un albergo terrestre degli anni ottanta, tappezzato di strani quadri che raffigurano precedenti ospiti dell'albergo, con sotto indicate le loro peggiori paure. S'imbattono poi in altre tre persone: l'alieno Gibbis, di una razza di codardi, e gli umani Rita, infermiera musulmana molto sveglia, e Howie, un adolescente nerd appassionato di teorie del complotto. Tutti loro non sanno come siano arrivati nell'albergo e non riescono a uscirne poich\u00e9 tutte le porte e le finestre sono murate e lo stesso albergo cambia continuamente la disposizione dei locali. I tre mostrano al Dottore il quarto membro del gruppo, Joe, un giocatore d'azzardo che sembra posseduto e brama di essere ucciso da qualcosa che ha iniziato ad adorare; gli altri membri del gruppo l'hanno legato per impedirgli di scappare. Il Dottore, dopo aver scoperto che il TARDIS \u00e8 scomparso, fa nascondere il gruppo nelle stanze dell'albergo, che contengono le peggiori paure di ognuno, ma, come desiderato da Joe, una creatura simile a un minotauro si mette sulle sue tracce e lo uccide. E sembra che, uno per uno, a tutti spetter\u00e0 questa fine. Il Dottore immagina che combattendo queste paure si riesca a sfuggire al minotauro, ma cos\u00ec non \u00e8, e anche Howie e Rita (dopo che entrano in contatto con le rispettive stanze, contenenti le loro peggiori paure) vengono posseduti, inseguiti e uccisi dalla creatura. La prossima dovrebbe essere Amy, che ha visto nella sua stanza la paura di essere abbandonata nuovamente dal Dottore, ma finalmente quest'ultimo capisce che la creatura non si nutre di paura, bens\u00ec di fede, che sorge in contrasto alla paura (Howie credeva fermamente nei complotti, Rita alla sua religione, Joe alla fortuna e Gibbis riponeva fiducia nei suoi futuri conquistatori). L'unico modo per salvare Amy (la cui fede totale \u00e8 nel Dottore) \u00e8 quindi quella di minare la sua fede in lui. Il Dottore quindi le mente, raccontandole di averla portata con s\u00e9 nei suoi viaggi solo per soddisfare la sua vanit\u00e0 e che ha messo innumerevoli volte le vite dei due sposi in pericolo solamente per un capriccio personale. Amy \u00e8 affranta, e la creatura non pu\u00f2 pi\u00f9 nutrirsi degli altri (n\u00e9 di Rory che non crede in nulla, n\u00e9 dell'alieno pauroso, n\u00e9 del Dottore, che ha scoperto il suo gioco) e muore. L'albergo allora si dissolve, rivelandosi una simulazione costruita millenni prima da una civilt\u00e0 che adorava la creatura come un dio, ma dopo aver scoperto che si trattava semplicemente di un'altra specie aliena, l'aveva imprigionata in quella prigione labirintica.\nIl Dottore riaccompagna Amy e Rory sulla Terra, ma comprende che \u00e8 giunto il momento di abbandonarli per il loro bene. Regala ai suoi compagni di viaggio una casa e una macchina e se ne va, da solo.\nCuriosit\u00e0.\n- In una scena in cui compare la creatura, si pu\u00f2 notare una scritta che dice \"The Pasifae S.p.A.\". Nella mitologia greca Pasifae era la moglie di Minosse, re di Creta, e madre del Minotauro mitologico.\n- In una scena, il Dottore apre la stanza numero 11. Il contenuto della stanza, nonch\u00e9 la sua pi\u00f9 grande paura, lo si scoprir\u00e0 nell'episodio speciale \"Il tempo del Dottore\".\nOrario di chiusura.\nTrama.\nCraig (incontrato ne \"Il Coinquilino\") sta per passare il week-end da solo con il suo neonato figlio Alfie. Sophie \u00e8 andata fuori citt\u00e0 e lui non sa assolutamente come fare a gestire il bambino, pur non accettando aiuto da nessuno. Il Dottore compare da solo per salutarlo prima di andare incontro a morte certa (come annunciato in precedenza), ma strani segnali di teletrasporto convincono il Dottore a indagare, per questo inizia a lavorare in un grande magazzino dove avvengono cose strane. Con l'aiuto di Craig, il Dottore scopre la presenza dei Cybermen. Nel sottosuolo c'\u00e8 una nave precipitata da secoli e riattivata dai recenti lavori alla rete elettrica. I Cybermen vogliono conquistare il mondo ma, al momento di assimilare Craig, lui riesce a fermare l'assimilazione grazie al pianto del figlio che gli restituisce le emozioni che i Cyberman tentavano di toglierli e che sovraccarica il loro cervello distruggendoli tutti. Il Dottore pu\u00f2 quindi andare al suo appuntamento americano.\nNel frattempo, nel LII secolo, Madame Kovarian rapisce River Song subito dopo la sua laurea: \u00e8 ora di metterla in una tuta spaziale per farle uccidere il Dottore.\nIl matrimonio di River Song.\nTrama.\nIl Dottore cerca delle informazioni sull'Ordine del Silenzio e scopre che il motivo per cui vogliono ucciderlo \u00e8 per evitare che venga data una risposta a quella che tutti chiamano \"la prima domanda, la domanda pi\u00f9 antica dell'universo, nascosta in piena vista\", dunque chiede aiuto a Dorium Maldovar, in precedenza in contatto con l'Ordine e che dunque probabilmente sa quale essa sia. Nonostante fosse stata decapitata a Demon's Run, la testa di Dorium continua a vivere e spiega al Dottore che il Silenzio vuole ucciderlo per evitare che si adempia una profezia che vede lui come protagonista, secondo cui morir\u00e0 sul pianeta Trenzalore, ma che prima dovr\u00e0 rispondere alla domanda tanto temuta dal Silenzio, distruggendo l'universo. Quando Dorium gliela svela, il Dottore ne rimane scioccato. Il Signore del Tempo, dopo aver saputo che il Brigadiere Lethbridge-Stewart \u00e8 morto e capendo che la sua ora \u00e8 arrivata, si reca nello Utah per farsi uccidere da River e adempiere al suo destino, ma lei trova il modo di scaricare la tuta spaziale e quindi di non uccidere il Dottore, cos\u00ec facendo crea due versioni dello stesso evento.\nLa realt\u00e0 \u00e8 ora compromessa e tutto il tempo \u00e8 congelato in un unico momento; le 17:02 del 22 aprile, l'ora e il giorno in cui il Dottore sarebbe dovuto morire. In questa realt\u00e0 gli eventi sono sconvolti, gli antichi romani attraversano strade asfaltate e Churchill \u00e8 imperatore. Amelia Pond \u00e8 diventata un'agente segreto, non ha ricordi chiari e non ricorda Rory, che in questo universo alternativo \u00e8 uno dei suoi agenti, i quali, come Amy, indossano una specie di benda, un\"'interfaccia oculare\", la stessa che usano i servi umani del silenzio, compresa Madame Kovarian, e che li aiuta a non dimenticare i Silenti. Il Dottore viene portato in una piramide, che nella realt\u00e0 alterata \u00e8 l'area 52, dove incontra River e Kovarian, ora imprigionata. Nella struttura sono imprigionati anche diversi Silenti, che improvvisamente si liberano, rivelando di non essere prigionieri, ma di stare aspettando solo l'arrivo del Dottore. I Silenti cominciano l'attacco, e le \"interfacce oculari\", basate su quella di Madame Kovarian, iniziano a rilasciare grandi scariche elettriche, provocando la morte: di conseguenza esse vengono tolte, ridando vantaggio ai Silenti. Rory rimane indietro per rallentare i Silenti, ma quando sta per essere ucciso, viene salvato da Amy. Madame Kovarian, legata a una sedia, non riesce a togliersi la benda, chiede piet\u00e0 ad Amy, che per\u00f2 le rinfaccia di aver rapito sua figlia e che, anche se ora lei \u00e8 cresciuta ed \u00e8 diventata River Song, non potr\u00e0 mai pi\u00f9 riavere la sua bambina, e le rimette la benda, destinandola a morte certa. River e il Dottore arrivano alla cima della piramide, dove era posta una grande antenna, con la quale la donna aveva inviato un messaggio al resto dell'universo passato e futuro: \"il Dottore sta per morire, aiuto\", spiegando cos\u00ec i brillamenti solari attorno alla Terra, in realt\u00e0 le voci di migliaia di persone che rispondevano alla richiesta. Il Dottore, dopo aver sposato River e averle sussurrato il suo nome nell'orecchio, riesce a convincerla a toccarlo, ben sapendo che questo causer\u00e0 un riassestamento del tempo, provocando la sua morte. I due quindi si baciano e si ritrovano sul Lago Silenzio, dove River uccide il Dottore.\nI Pond sono ritornati a casa, e Amy, in lutto per la morte del Dottore, incontra nuovamente River, reduce dall'esperienza sulla Bisanzio (episodi della quinta stagione \"Il Tempo degli Angeli\" e \"Carne e Pietra\"), la quale rivela alla madre e a Rory che il Dottore non \u00e8 veramente morto: sulla piramide il marito non le aveva sussurrato il suo nome, ma le aveva detto di guardarlo negli occhi. River si era cos\u00ec accorta che il Dottore era in realt\u00e0 il Teselecta, e che non avrebbe ucciso l'uomo che amava, ma una copia.\nIl Dottore quindi \u00e8 sopravvissuto e, per evitare la profezia riguardo a Trenzalore, si finge morto. Quando lascia la testa di Dorium, questi gli dice che Trenzalore e la sua morte lo stanno ancora attendendo, e che la domanda che non dovr\u00e0 mai avere risposta presto ne avr\u00e0 una. Mentre il Dottore si allontana Dorium gli urla nuovamente la domanda la cui risposta sar\u00e0 la morte del Dottore: \"Dottore chi?\" (Doctor Who?): la risposta temuta dal Silenzio, dunque, non \u00e8 altro che il nome dell'ultimo Signore del Tempo."}
{"id": "3446844", "revid": "305248", "url": "https://it.wikipedia.org/wiki?curid=3446844", "title": "Ricorsivo", "text": ""}
{"id": "3446851", "revid": "528930", "url": "https://it.wikipedia.org/wiki?curid=3446851", "title": "Baronia di Sisto", "text": ""}
{"id": "3446852", "revid": "109651", "url": "https://it.wikipedia.org/wiki?curid=3446852", "title": "Scre4m", "text": ""}
{"id": "3446853", "revid": "128695", "url": "https://it.wikipedia.org/wiki?curid=3446853", "title": "Jir\u00ed Nov\u00e1k", "text": ""}
{"id": "3446856", "revid": "34392", "url": "https://it.wikipedia.org/wiki?curid=3446856", "title": "Pretuziano delle Colline Teramane (Olio di Oliva D.O.P.)", "text": ""}
{"id": "3446859", "revid": "21880", "url": "https://it.wikipedia.org/wiki?curid=3446859", "title": "Classificazione APG III", "text": "La classificazione APG III (Angiosperm Phylogeny Group III) \u00e8 la terza versione di classificazione scientifica delle piante angiosperme, basata in gran parte sulla filogenetica molecolare, pubblicata nel 2009 dall'Angiosperm Phylogeny Group.\nClassificazione.\nLegenda:\n\u2020 = nuovo ordine trovato;\n\u00a7 = nuova circoscrizione della famiglia descritta nel testo;\n$ = famiglie che rappresentano la pi\u00f9 ampia circoscrizione di opzioni nell'APG II;\n$$ = famiglie che erano in parentesi quadre nell'APG II.\nFilogenetica.\nIl sistema APG III si basa su un albero filogenetico delle angiosperme, che include tutti i 59 ordini e 4 famiglie \"incertae sedis\". La posizione sistematica di altre 6 famiglie non collocate \u00e8 cos\u00ec incerta, che esse non sono state incluse nell'albero, ma sono elencate nella tavola di classificazione dettagliata.\nL'albero filogenetico \u00e8 riportato di seguito:\nSottofamiglie che sostituiscono le famiglie dismesse.\nUn certo numero di sottofamiglie \u00e8 stato proposto come sostitutivo di alcune famiglie, che erano contrassegnate con parentesi o erano opzionali nel sistema APG II e nel sistema APG III sono state soppresse.\nEsse sono riportate nella tabella seguente:"}
{"id": "3446862", "revid": "1573940", "url": "https://it.wikipedia.org/wiki?curid=3446862", "title": "Iberolacerta horvathi", "text": "La lucertola di Horvath (Iberolacerta horvathi ) \u00e8 un rettile squamato appartenente alla famiglia dei Lacertidi.\nDescrizione.\nCon il suo corpo lungo 5,5-6,5 cm, la lucertola di Horvath \u00e8 piccola, esile e schiacciata, con testa relativamente corta e coda lunga. Il dorso \u00e8 grigio-brunastro chiaro o scuro e, a seconda dell'incidenza della luce, mostra spesso riflessi verdognoli; sono anche presenti macchioline scure, che al centro del dorso possono assumere la forma di una linea longitudinale indistinta. Sui fianchi \u00e8 visibile una banda laterale marrone o bruno-rossiccia, dai bordi ben definiti e perlopi\u00f9 distintamente ondulata, che sulla coda pu\u00f2 proseguire come un motivo a rombi. Le parti inferiori sono prive di macchie e la coda suddivisa in anelli alternati stretti e larghi. Ha una lunghezza totale di 16-18 cm.\nBiologia.\nLucertola diurna dai movimenti rapidi, vive in montagna, su pareti rocciose, dove cattura ragni e piccoli insetti e depone 3-5 uova nel mese di luglio.\nDistribuzione e habitat.\nLa lucertola di Horvath popola diverse catene montuose dei Balcani nord-occidentali (Slovenia, Croazia), nel nord-est dell'Italia e in Austria meridionale (Alpi Giulie e Carniche). Vive ad altitudini comprese tra i 400 e i 2000 m, in particolare in habitat rocciosi umidi con elevata radiazione solare, ma non eccessivamente caldi."}
{"id": "3446863", "revid": "1021877", "url": "https://it.wikipedia.org/wiki?curid=3446863", "title": "Produttivit\u00e0 (linguistica)", "text": "La produttivit\u00e0 \u00e8 una caratteristica che la linguistica individua in alcuni codici, in particolare nelle lingue naturali.\nRappresenta la possibilit\u00e0 per un procedimento morfologico all'interno di una lingua di essere impiegato per la costituzione di nuove formazioni (nuove parole) della lingua in questione.\nDefinizione.\nSi dice che un sistema di comunicazione \u00e8 produttivo quando, date delle regole di combinazione, una qualunque combinazione che non le infranga, operata da chi emette il messaggio, pu\u00f2 essere intesa da chi riceve il messaggio, anche se la combinazione non \u00e8 mai stata esperita in precedenza.\nDetto altrimenti, l'utente di un sistema di comunicazione produttivo pu\u00f2 \"produrre e interpretare messaggi nuovi illimitatamente diversi\".\nSi ponga il caso di diversi contenuti da esprimere. Un sistema non produttivo, nel caso lo si voglia e lo si possa utilizzare per esprimere un contenuto nuovo, dovrebbe aggiungere un nuovo elemento dall'esterno, senza poterlo produrre da s\u00e9. Al contrario, un sistema produttivo pu\u00f2, sul piano lessicale, modificare morfologicamente un suo elemento per esprimere un nuovo significato. Ad esempio, da \"terra\" otteniamo facilmente \"terreno\", \"terrestre\", \"terracqueo\", \"terreo\", \"terroso\" etc. Oltre alla possibilit\u00e0 di espandere il lessico, la produttivit\u00e0 di una lingua pu\u00f2 essere sperimentata sul piano della sintassi: esiste una possibilit\u00e0 illimitata di combinazioni di enunciati per creare nuovi enunciati, come accade con:\nLa produttivit\u00e0 di una lingua consiste dunque nella possibilit\u00e0 per essa di riutilizzare i propri materiali per fini nuovi (come accade con i neologismi). Per quanto \u00e8 dato di sapere all'uomo, i codici animali non hanno questa caratteristica, e certamente non la posseggono i linguaggi di programmazione, in quanto il numero di istruzioni che la macchina riceve deve per forza di cose essere limitato."}
{"id": "3446864", "revid": "533647", "url": "https://it.wikipedia.org/wiki?curid=3446864", "title": "Bartolom\u00e9 Mart\u00ed", "text": "Biografia.\nFu maggiordomo del cardinale Rodrigo de Borja, il futuro papa Alessandro VI.\nIl 24 settembre 1473 fu eletto vescovo di Segorbe e Albarrac\u00edn. Dopo aver celebrato due sinodi diocesani nel 1479 e nel 1485, nel 1487 si rec\u00f2 a Roma, dove ebbe un ruolo di rappresentanza alla Corte papale.\nIl 19 febbraio 1496 papa Alessandro VI lo cre\u00f2 cardinale e il 24 febbraio dello stesso anno ricevette la diaconia di Sant'Agata dei Goti elevata a titolo \"pro illa vice\". Il 2 marzo 1497 ricevette la diocesi di Bagnoregio \"in commendam\" e la tenne fino alla morte.\nIl 21 novembre 1498 rinunci\u00f2 alla diocesi di Segorbe e Albarrac\u00edn in favore del nipote Juan Marrades, vescovo di Toul. Mantenne per\u00f2 il diritto di tornare sulla cattedra di Segorbe ed esercit\u00f2 l'opzione alla morte del nipote, il 1\u00ba novembre 1499. Rinunci\u00f2 nuovamente alla diocesi in favore di un altro nipote, Gilbert Mart\u00ed, ma la bolla di nomina sar\u00e0 emessa solo un mese dopo la sua morte. Nel 1499 fu nominato Camerlengo del Sacro Collegio.\nMor\u00ec a Roma e fu sepolto nella basilica di San Pietro in Vaticano."}
{"id": "3446866", "revid": "92723", "url": "https://it.wikipedia.org/wiki?curid=3446866", "title": "Bartolom\u00e9 Mart\u00edn", "text": ""}
{"id": "3446867", "revid": "287204", "url": "https://it.wikipedia.org/wiki?curid=3446867", "title": "Vila Olimpica", "text": ""}
{"id": "3446869", "revid": "838137", "url": "https://it.wikipedia.org/wiki?curid=3446869", "title": "Metello Bichi", "text": "Biografia.\nDi nobile famiglia, era figlio di Alessandro Bichi e di Porzia Ghini Bandinelli. Consegu\u00ec la laurea \"in utroque iure\". Fu docente di \"istruzione\" a Siena fra il 1580 e il 1582; successivamente si rec\u00f2 a Roma, dove fu accolto da Orazio Borghese, uditore della Camera Apostolica. Camillo Borghese, il futuro papa Paolo V, lo raccomand\u00f2 per l'episcopato.\nIl 15 giugno 1596 fu eletto vescovo di Sovana, nonostante non fosse ancora stato ordinato. Il 18 febbraio dello stesso anno fu consacrato vescovo dal cardinale Alessandro de' Medici, il futuro papa Leone XI. Ebbe incarichi minori nella Curia romana e rinunci\u00f2 alla sua diocesi prima del 12 giugno 1606, per stabilirsi a Roma, ove regnava Paolo V. Divenne abate commendatario di alcune abbazie.\nNel concistoro del 17 agosto 1611 papa Paolo V lo cre\u00f2 cardinale e il 12 settembre dello stesso anno ricevette il titolo dei Santi Bonifacio e Alessio.\nIl 17 dicembre 1612 fu nominato arcivescovo di Siena; rinunci\u00f2 alla cattedra prima del 23 marzo 1615.\nMor\u00ec a Roma e fu sepolto nella chiesa del suo titolo.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3446887", "revid": "124123", "url": "https://it.wikipedia.org/wiki?curid=3446887", "title": "James Hargreaves", "text": "Hargreaves (ma il cognome \u00e8 talvolta trascritto Hargraves) vicino Stanhill, nel Lancashire, e fu battezzato l'8 gennaio 1721. Visse presso Blackburn, all'epoca una citt\u00e0 con una popolazione di circa 5000 anime, conosciuta per la produzione dei cosiddetti \"Blackburn greys\", vestiti in lino e cotone, che venivano colorati a Londra. La domanda di filati di cotone aveva superato l'offerta ed il tradizionale arcolaio non riusciva a tenere il passo.\nNel 1764, lo sviluppo della \"spinning jenny\" riusc\u00ec significativamente ad aumentare la produttivit\u00e0. Comunemente si ritiene che il nome sia un omaggio di Hargreaves alla figlia Jenny. "}
{"id": "3446888", "revid": "167951", "url": "https://it.wikipedia.org/wiki?curid=3446888", "title": "Vera Bergman", "text": "Biografia.\nFiglia di Karl Bergman, che era stato ambasciatore tedesco a Parigi, Vera segu\u00ec i corsi di recitazione impartiti presso la scuola teatrale di Max Reinhardt; dopo aver girato un lungometraggio in Germania, giunse a Roma nel 1939 per un provino con Vittorio De Sica, e nonostante la giovanissima et\u00e0 venne scelta per la parte della professoressa Malgari nel film \"\". Continu\u00f2 a interpretare pellicole per tutto il periodo bellico e anche nel dopoguerra sino al 1954, quando pose fine all'attivit\u00e0 nel mondo del cinema italiano."}
{"id": "3446895", "revid": "116851788", "url": "https://it.wikipedia.org/wiki?curid=3446895", "title": "Idalio", "text": "Idalio (, \"Id\u00e0lion\"; in fenicio: \"\u05d0\u05d3\u05d9\u05dc\", \"dyl\") era un'antica citt\u00e0 dell'isola Cipro, una delle dieci citt\u00e0-stato di Cipro, i cui resti si trovano nei pressi dell'odierna Dali, a sud-est della capitale Nicosia e a nord ovest di Cizio (l'odierna Larnaka).\nStoria.\nIdalio \u00e8 stato uno dei dieci regni ciprioti elencati in una tavoletta che riporta i regni che, pur avendo un re autonomo, versavano tributi al re assiro Asarhaddon (680-669 a.C.). Pass\u00f2 poi sotto il dominio della citt\u00e0 fenicia di Cizio (odierna Larnaka) attorno al 470 a.C., e infine ai Tolomei nel 312-311 a.C. Fu distrutta da un terremoto e non esisteva pi\u00f9 gi\u00e0 ai tempi di Plinio il Vecchio (I secolo d.C.).\nVi era un tempio dedicato al culto di Afrodite molto famoso (detta quindi \"Afrodite Idalia\"). Nei pressi di Idalio fu rinvenuta una grande tavoletta di bronzo con lunghe iscrizioni su entrambi i lati datata 480-470 a.C., scritta in un dialetto molto vicino a quello degli ellenici."}
{"id": "3446897", "revid": "183114", "url": "https://it.wikipedia.org/wiki?curid=3446897", "title": "Idalion", "text": ""}
{"id": "3446898", "revid": "263988", "url": "https://it.wikipedia.org/wiki?curid=3446898", "title": "Giannetta", "text": "La giannetta \u00e8 una macchina filatrice a lavoro intermittente e dotata di fusi (mandrini) multipli, inventata attorno al 1765 a Stanhill in Inghilterra da James Hargreaves, anche se alcuni indicano Thomas Highs come possibile inventore. Highs aveva una figlia di nome Jenny che lavorava, appunto, come filatrice (\"spinner\" in inglese) e scelse di dare il suo nome (\"spinning Jenny\") alla macchina filatrice che realizz\u00f2. Sembra che James Hargraves apport\u00f2 alcune utili modifiche alla macchina di Highs, brevettandola poi nel 1770.\nL'introduzione di tale dispositivo nell'industria tessile permise di ridurre fortemente la manodopera necessaria per la produzione di filati poich\u00e9 era in grado di fornire ad un solo operaio la capacit\u00e0 di gestire otto o pi\u00f9 aste contemporaneamente. Fu la prima grande innovazione tecnica nel settore tessile e quella che apr\u00ec le porte alla rivoluzione industriale, divenendo cos\u00ec un simbolo dell'epoca.\nDescrizione.\nL'idea di base prevedeva una struttura metallica con otto fusi in legno ad una estremit\u00e0. Un insieme di otto stoppini era attaccato ad un'asta sul telaio. I fasci di fibre, una volta tesi, passavano attraverso due barre orizzontali di legno che potevano essere incrociate. Queste barre potevano essere spostate dall'operatore, con la mano sinistra, lungo la parte superiore del telaio in modo da estendere il filo e ottenere lo spessore desiderato. L'operatore usava la mano destra per girare rapidamente una ruota che innescava la rotazione di tutti i fusi e di conseguenza torceva il filo. Quando le barre venivano retratte il filo si avvolgeva sul mandrino. Una carrucola (a pettine) veniva utilizzata per guidare i fili nella giusta posizione sul mandrino."}
{"id": "3446900", "revid": "105611", "url": "https://it.wikipedia.org/wiki?curid=3446900", "title": "Mandrini", "text": ""}
{"id": "3446922", "revid": "40001952", "url": "https://it.wikipedia.org/wiki?curid=3446922", "title": "Distretto di Tomari", "text": ""}
{"id": "3446924", "revid": "110157", "url": "https://it.wikipedia.org/wiki?curid=3446924", "title": "Tomarinskij rajon", "text": "Il Tomarinskij rajon () \u00e8 un rajon dell'Oblast' di Sachalin, nell'Estremo oriente russo. Istituito il 5 luglio 1946, ha come capoluogo Tomari, ricopre una superficie di 3.169,3 km2 ed ospitava nel 2010 una popolazione di circa 10.000 abitanti."}
{"id": "3446926", "revid": "1573940", "url": "https://it.wikipedia.org/wiki?curid=3446926", "title": "Holoplatys", "text": "Holoplatys \u00e8 un genere di ragni appartenente alla famiglia Salticidae.\nCaratteristiche.\nQuesti ragni hanno un cefalotorace di forma allungata e ovale, fortemente appiattito, anteriormente troncato, ed un opistosoma altrettanto allungato e di forma ovale. Hanno varie somiglianze con il genere Marpissa.\nDistribuzione.\nLe 38 specie oggi note di questo genere sono diffuse prevalentemente in Australia: alcune sono state rinvenute in Tasmania, Nuova Zelanda, Isole Caroline e Nuova Guinea.\nHabitat.\nVivono appiattiti sotto le cortecce di vari alberi, in prevalenza eucalipti.\nTassonomia.\nA dicembre 2010, si compone di 38 specie e 1 sottospecie:"}
{"id": "3446927", "revid": "287204", "url": "https://it.wikipedia.org/wiki?curid=3446927", "title": "Dali (citt\u00e0)", "text": ""}
{"id": "3446931", "revid": "124899955", "url": "https://it.wikipedia.org/wiki?curid=3446931", "title": "Locomotiva SNFT Cne", "text": "Il Cne, acronimo di \"Carro nafta elettrico\", fu un modello di locomotiva diesel della Societ\u00e0 Nazionale Ferrovie e Tramvie (SNFT) che oper\u00f2 sulla linea ferroviaria Brescia-Edolo e sulla diramazione Bornato-Rovato per il traino di convogli merci e passeggeri.\nSi distinguono due serie:\nStoria.\nAll'inizio degli anni sessanta, la SNFT impiegava ultime locomotive a vapore del suo parco per alcune tradotte merci sulla Brescia-Iseo-Edolo e per le manovre presso gli scali di Borgo San Giovanni, Rovato Borgo e Iseo. Fu sua intenzione sostituirle in queste attivit\u00e0 con locomotori a trazione termica.\nCommission\u00f2 quindi alla Breda di Milano sei locomotive sulla base di un progetto studiato appositamente dagli ingegneri della SNFT Carati e Zaquini. Essi applicarono un particolare brevetto, denominato \"trasmissione pendolare semplice\", che rendeva le nuove locomotive maggiormente adatte alle condizioni offerte a quel tempo dall'armamento della Brescia-Iseo-Edolo.\nLe locomotive furono denominate \"Carro a nafta elettrico\" (Cne). La prima consegna, enumerata come 511, fu provata il 25 maggio 1961. Train\u00f2 un convoglio da 100 tonnellate tra Cividate Camuno ed Edolo: il tratto pi\u00f9 difficile della linea, dove si trovavano pendenze tra il 20 e il 22 per mille. L'esito favorevole della prova facilit\u00f2 l'arrivo delle altre cinque unit\u00e0 che giunsero nei mesi seguenti.\nTutte queste locomotive, oltre al numero di matricola, furono battezzate con un nome di una costellazione secondo la seguente lista:\nNel 1963 fu ordinata una settima unit\u00e0, immatricolata come 510, che svolse la sua corsa di prova nel gennaio 1964 ed entr\u00f2 nel parco SNFT nei mesi seguenti. Inizialmente i Cne furono impiegati solo nel trasporto di merci applicando la doppia composizione per i convogli dalla massa superiore alle 500 tonnellate; in seguito passarono anche all'espletamento di alcuni treni passeggeri.\nIn previsione di un incremento del traffico merci, alla fine degli anni settanta la SNFT decise di acquistare altre tre unit\u00e0. L'ordine fu passato alle Officine Meccaniche Reggiane che li realizzarono replicando il progetto originario della Breda. Le nuove locomotive, tuttavia, furono motorizzate con Isotta Fraschini eroganti la stessa potenza, di 400\u00a0kW, dei Breda D26 originari. La nuova serie, immatricolata come Cne 517-519, entr\u00f2 in servizio tra il dicembre 1980 e il gennaio seguente.\nLa mancanza di pezzi di ricambio costrinse la SNFT ad accantonare due macchine, la 511 e la 514, nel 1989. Tra il 1990 e il 1991, le unit\u00e0 510, 518 e 517 furono ricolorate secondo il nuovo schema che estendeva il beige azalea su tetto e imperiale. Nello stesso periodo, l'arrivo di nuovi mezzi a noleggio dalle Ferrovie dello Stato, come le D.343 e le D.345, restrinsero il campo d'uso dei Cne al traino di alcuni convogli passeggeri e dei merci con massa inferiore alle 500 tonnellate.\nA seguito della liquidazione della SNFT, nel 1993, i mezzi rimasti passarono alle Ferrovie Nord Milano Esercizio (FNME) che ne proseguirono l'utilizzo. Nello stesso anno fu accantonata l'unit\u00e0 510, seguita dalla 515 nel 1996.\nNel 1994, l'arrivo dei DE 145 ne ridusse notevolmente l'impiego: sette anni dopo, la FNME prese la decisione di accantonare tutta la prima serie dei Cne, dato l'utilizzo sempre pi\u00f9 sporadico per la trazione dei merci e dei passeggeri, mentre la serie delle \"Reggiane\" fu completamente revisionata e ricolorata nella livrea verde, grigio chiaro e strisce blu della societ\u00e0 ferroviaria milanese. Da quel momento, i Cne furono impiegati principalmente nelle manovre presso il deposito iseano, per l'espletamento di un merci lungo la direttrice Brescia\u00a0\u2013 Iseo, e di alcuni regionali.\nNel giugno 2008, uscirono di servizio. Le unit\u00e0 518 e 519 furono accantonate, mentre la 517 \u00e8 stata ricolorata secondo lo schema originario SNFT ed \u00e8 impiegata da Trenord per i servizi turistici del \"Treno dei sapori\", assieme a due carrozze di provenienza FFS. \nNel 2019 l'unit\u00e1 517 \u00e8 diventata ufficialmente mezzo storico, ed \u00e8 stata sostituita dalla DE 520 014 in livrea Treno Dei Sapori.\nTecnica.\nLa locomotiva \u00e8 di tipo bidirezionale. L'unica cabina di guida \u00e8 asimmetrica rispetto al centro ed \u00e8 dotata di due banchi di manovra, di apparecchiature per il comando dei motori elettrici, del dispositivo \"uomo morto\", dei quadri degli strumenti, di freni manuale e automatico e di acceleratore.\nIl motore Diesel \u00e8 posto all'interno del cofano \"lungo\", assieme alla dinamo per alimentare i motori di trazione, i circuiti ausiliari, il ventilatore e il compressore. Il cofano corto \u00e8 invece stato progettato per avere la funzione di ripostiglio sia per il vestiario del personale di condotta sia per gli attrezzi. Il propulsore della serie 510-516 \u00e8 un Breda D26 ad iniezione indiretta, a dodici cilindri a V e a quattro tempi, mentre quello della serie 517-519 \u00e8 un Isotta Fraschini ad iniezione diretta, anch'esso a dodici cilindri e a quattro tempi. La regolazione della potenza avviene tramite un variatore idraulico a cassetti, comandato dal reostato di accelerazione posto in cabina. La dinamo principale \u00e8 del tipo DEC 97/6-3 ad eccitazione separata, fornita da una dinamo ausiliaria. I motori sono tre, per ognuno degli assi, del tipo MTS 390/310S aventi potenza di 118\u00a0kW.\nIl telaio, in acciaio, \u00e8 sospeso da molle ad elica e a balestra con bilancieri.\nGli assi sono dotati di un dispositivo denominato \"trasmissione pendolare semplice\": si tratta di un brevetto originario della SNFT al fine di ridurre gli urti tra le ruote delle locomotive e le rotaie dell'armamento originario della Brescia-Iseo-Edolo. Tramite un sistema di boccole e di controboccole, gli assi possono spostarsi di 10 mm a sinistra e a destra.\nLa locomotiva pu\u00f2 essere accoppiata in comando multiplo con altra dello stesso tipo."}
{"id": "3446932", "revid": "179980", "url": "https://it.wikipedia.org/wiki?curid=3446932", "title": "Domingo Garc\u00eda (calciatore)", "text": ""}
{"id": "3446937", "revid": "125743169", "url": "https://it.wikipedia.org/wiki?curid=3446937", "title": "Excelsior Motor", "text": "La Excelsior \u00e8 stato il primo produttore di motociclette britannico avendo iniziato la produzione di biciclette dotate di motore nel 1896. La sede della societ\u00e0 era a Coventry e all'inizio venivano prodotte solo biciclette che venivano vendute con il marchio Bayliss, Thomas e Co.\nStoria.\nLa ditt\u00e0 pass\u00f2 poi a realizzare motobicilette utilizzando motori prodotti da altre ditte quali la De Dion, la MMC e sembra anche almeno un motore Condor monocilindrico da 850\u00a0cm\u00b3. In seguito la Excelsior realizz\u00f2 anche molti veicoli di questa tipologia per alcune delle maggiori case motociclistiche dell'epoca che li vendevano con il loro marchio.\nNel 1910 la ragione sociale venne cambiata in \"Excelsior Motor Co.\" e nel 1914 venne presentato un veicolo dotato di motore JAP bicilindrico. Venne stipulato anche un contratto di fornitura con il governo russo che prosegu\u00ec per tutta la durata del conflitto concludendosi con lo scoppio della Rivoluzione di Ottobre. La fine di questo accordo lasci\u00f2 la ditta con molte motociclette surplus.\nDopo la fine del conflitto la ditta venne acquistata dalla famiglia Walker. Venne iniziata la produzione di motociclette dotate di motori di 98\u2013100\u00a0cm\u00b3. I motori utilizzati erano prodotti dalla JAP, dalla Blackburne e dalla Villiers. In questo periodo venne anche impiegato il motore Condor da 850\u00a0cm\u00b3. La Excelsior partecip\u00f2 a numerose competizioni. Per evitare di venire confusa con l'omonima Casa motociclistica statunitense la societ\u00e0 assunse la denominazione di \"British Excelsior\".\nNel 1935 venne presentata la \"Manxman\" dotata di un motore quattro valvole da 250\u00a0cm\u00b3. Successivamente questo modello, adatto sia per un impiego sportivo che per le competizioni venne prodotto anche con motori da 350 e 500\u00a0cm\u00b3. Nel 1937 venne presentata la \"Autobike\", in pratica una antesignana dello scooter, dotata di un motore da 98\u00a0cm\u00b3.\nDurante la seconda guerra mondiale la ditta fu impegnata nella produzione della Welbike. Alla fine del conflitto la situazione economica della ditta era tutt'altro che rosea. La produzione di moto di fascia alta e da competizione venne abbandonata in favore di moto pi\u00f9 economiche e dotate di motore a due tempi. Venne presentata la \"Viking\", dotata di motore Villiers due tempi da 250\u00a0cm\u00b3, e nel 1949 la \"Talisman\" che montava un motore bicilindrico a cilindri contrapposti. Per quanto riguarda le competizioni la ditta produsse una moto dotata di motore di 328\u00a0cm\u00b3 e doppio carburatore che le cui vendite furono per\u00f2 scarse.\nLa produzione continu\u00f2 fino al 1964 e la ditta chiuse definitivamente l'anno successivo. Il marchio venne acquistato dalla Britax, una ditta di componenti per auto, che produsse fino alla fine degli anni '70 un limitato numero di motociclette vendute con il marchio Britax-Excelsior.\nCompetizioni.\nIl pi\u00f9 importante successo sportivo conseguito dalla Excelsior fu la vittoria del Lightweight TT 1929 con una B14 che divenne il pi\u00f9 popolare modello della societ\u00e0. Nel 1933 la \"Mechanical Marvel\", una moto di 250\u00a0cm\u00b3, rivinse il TT. Altra vittoria importante fu quella al GP di Germania 1936 della 250 (valido come Campionato Europeo in prova unica) con l'irlandese Henry Tyrell-Smith."}
{"id": "3446938", "revid": "1543377", "url": "https://it.wikipedia.org/wiki?curid=3446938", "title": "Coppa dei Campioni 1992-1993 (pallavolo femminile)", "text": "La Coppa dei Campioni di pallavolo femminile 1992-1993 \u00e8 stata la 33\u00aa edizione del massimo torneo pallavolistico europeo per squadre di club; iniziata con la fase ad eliminazione diretta a partire dal 3 ottobre 1992, si \u00e8 conclusa con la final-four, il 28 febbraio 1993. Alla competizione hanno partecipato 26 squadre e la vittoria finale \u00e8 andata per la prima volta alla Pallavolo Femminile Matera."}
{"id": "3446942", "revid": "125203250", "url": "https://it.wikipedia.org/wiki?curid=3446942", "title": "Teodozione", "text": "\u00c8 l'autore di una traduzione in greco antico della Bibbia ebraica, poi raccolta da Origene nella sua Esapla nel 240 circa.\nIpotesi biografiche.\nNon abbiamo notizie certe su Teodozione e la sua vita;\ntradizionalmente, le informazioni che lo riguardano provengono dagli scritti di alcuni dei primi autori cristiani, in particolare Ireneo di Lione ed Epifanio di Salamina, secondo i quali sarebbe stato originario di Efeso.\nIreneo \u00e8 il primo a menzionarlo nella sua opera \"Adversus haereses\", in cui lo chiama \"Teodozione di Efeso\", in riferimento al controverso passo di Isaia 7:14 che, secondo i cristiani, profetizza la nascita del Cristo da una vergine: egli polemizza con Teodozione, ponendolo insieme ad Aquila di Sinope tra i \"proseliti dell'ebraismo\" perch\u00e9 traducevano il termine ebraico \"almah\" con il suo significato ordinario di \"ragazza\" e non con \"vergine\", seguiti in questo dagli Ebioniti.\nQuesta affermazione per la sua antichit\u00e0 e per l'autorit\u00e0 di cui godeva Ireneo, ha probabilmente influenzato gli scrittori successivi, per esempio il passaggio \u00e8 ripreso testualmente da Eusebio di Cesarea.\nSi dice che, dapprima gnostico (pi\u00f9 esattamente seguace della dottrina di Marcione), si sarebbe in seguito convertito all'ebraismo.\nRicerche recenti hanno rimesso in discussione questa visione tradizionale e nuove teorie sono emerse, in particolare per l'impulso del lavoro di Dominique Barth\u00e9lemy, basato su nuovi manoscritti scoperti a Qumran.\nOpera.\nDatazione.\nEsistono seri dubbi riguardo all'epoca di stesura dell'opera.\nSulla base delle parole di Epifanio, gli studiosi hanno generalmente convenuto che la traduzione di Teodozione \u00e8 successiva a quella di Aquila di Sinope, il che fissa il 130 come limite inferiore invalicabile per la data di redazione. \nAlcuni storici antichi la situano attorno al 180-190, ritenendo che l'uso di alcuni termini da parte di Ireneo:\nimplica che il testo di Teodozione e l\u2019\"Adversus haereses\" siano stati scritti nello stesso periodo, ma questa interpretazione non \u00e8 condivisa da altri, che credono che l'espressione intenda semplicemente contrastare l'autorit\u00e0 relativamente pi\u00f9 antica della Settanta.\nAltri ancora vedono nel \"Dialogo con Trifone\" di Giustino un'influenza del testo di Teodozione; ci\u00f2 implicherebbe una redazione anteriore al 164, ma ancora una volta, questa constatazione non \u00e8 unanime.\nCaratteristiche.\nLa versione di Teodozione \u00e8, in generale, pi\u00f9 coerente con le altre versioni greche in circolazione e colma diverse lacune della Settanta, in particolare nel Primo libro di Samuele (17:12), nel Libro di Geremia (33:14-26,39:4-13) e, soprattutto, in diversi passaggi del Libro di Giobbe.\nEssa include tutte le versioni canoniche del Vecchio Testamento, tranne, probabilmente, il Libro delle Lamentazioni, e due testi classificati tra gli apocrifi: Baruc e alcuni passaggi di Daniele.\nNon \u00e8 stato possibile stabilire con certezza se si tratta di una semplice correzione dei Settanta, eventualmente supportata dalla versione di Aquila, o la traduzione di manoscritti ebraici di una tradizione parallela che non \u00e8 sopravvissuta.\nTeodozione si distingue per la grande cura nella traduzione di alcuni termini ebraici che si riferiscono a piante, animali, indumenti, paramenti sacri, o di parole dal significato incerto, che preferisce traslitterare seguendo regole severe piuttosto che tradurre in maniera arbitraria in greco. \nQuesto gli valse tra gli umanisti del Rinascimento come Bernard de Montfaucon una reputazione di ignorante, probabilmente ingiustificata. \nLe sole versioni greche rimaste del Libro di Daniele sono la traduzione della Settanta e quella di Teodozione la cui origine suscita ancora controversie. \nMoses Gaster sostiene che i brani inediti di Daniele non provengono dalla traduzione di un testo aramaico originale.\nInfluenza.\nLa sua versione \u00e8 stata ampiamente copiata e fu una delle pi\u00f9 diffuse ai tempi della Chiesa cristiana primitiva, in concorrenza con quella della Settanta. \nIn particolare, la traduzione di Teodozione del Libro di Daniele ha praticamente soppiantato quella della Settanta, della quale sopravvivono solo due manoscritti: nel \"Codex Ambrosianus\" e nel \"Codex Chisianus\", ed \u00e8 stata preferita da personaggi fondamentali della Chiesa primitiva come Clemente Alessandrino o Hermas che ne ha tratto le citazioni dal Vecchio Testamento del Pastore di Erma; molte annotazioni nella Esapla rivelano il medesimo apprezzamento in Origene. \nGirolamo nella sua prefazione al Daniele del 407, ricorda il rifiuto della Chiesa di usare la versione della Settanta di questo libro e ne sottolinea i numerosi errori, una visione generale condivisa dagli esegeti contemporanei.\nLa prefazione di Girolamo ricorda anche che la Esapla recava delle notazioni che indicavano varie importanti differenze di contenuto tra il Daniele di Teodozione e le precedenti versioni in greco ed ebraico.\nTuttavia, il Daniele di Teodozione \u00e8 pi\u00f9 vicino alla versione ebraica \"moderna\" del Testo masoretico (definito attorno al 130), che \u00e8 la base della maggior parte delle traduzioni moderne.\nE fu di nuovo Teodozione che serv\u00ec come base del Libro di Daniele della \"Settanta\" pubblicata da Sisto V nel 1587. \nL'influenza della traduzione di Teodozione \u00e8 presente anche nelle versioni successive della Bibbia, come per esempio nel Secondo libro di Samuele 10:1-24:25 o nel Primo libro dei Re 1:1-11:43.\nNel 1875 furono pubblicati gli ultimi frammenti dei manoscritti originali di Teodozione."}
{"id": "3446945", "revid": "110157", "url": "https://it.wikipedia.org/wiki?curid=3446945", "title": "Rudge", "text": "La Rudge-Whitworth era una casa motociclistica britannica. La societ\u00e0 nacque nel 1894 dalla fusione di due societ\u00e0 che producevano biciclette. La produzione di motociclette inizi\u00f2 nel 1911 per concludersi nel 1946. La societ\u00e0 divenne famosa per la sua capacit\u00e0 di introdurre innovazioni nei motori e nelle trasmissioni oltre che per i suoi successi nelle competizioni.\nStoria.\nLa societ\u00e0 inizi\u00f2 a vendere moto, prodotte per\u00f2 da altre ditte, nel 1909. La prima moto completa Rudge-Whitworth fu realizzata nel 1911. Era una motocicletta dotata di motore monocilindrico con aspirazione sullo scarico di 500 cm\u00b3 di cilindrata. L'anno successivo venne prodotta una moto dotata di trasmissione a cinghia con motore da 499 cm\u00b3. Come frizione venne utilizzato un sistema a variatore continuo, o \"Multi\", che permetteva di ottenere 21 rapporti. La marcia pi\u00f9 alta aveva un rapporto di riduzione di 2,75:1. Nel 1913 venne presentata una moto con cilindrata di 750 cm\u00b3 e stesso sistema di trasmissione che l'anno successivo si aggiudic\u00f2 la vittoria al TT.\nNel 1915 esord\u00ec la prima moto dotata di un motore di 1.000 cm\u00b3 di cilindrata. Questa moto era dotata di un cambio \"Jardine\" a quattro marce. Questo modello venne poi seguito dal modello dotato di variatore.\nNel 1922 venne fondata la \"Rudge Whitworth Milano\" da Carlo Borrani che produceva su licenza cerchi ruota per auto e moto, divenuta alla fine degli anni '30 la celeberrima Carlo Borrani S.p.A..\nNel 1923 venne introdotto un nuovo cambio, in sostituzione del \"Jardine\", prodotto dalla Rudge-Whitworth stessa. La produzione della versione dotata di sistema Multi venne interrotta mentre inizi\u00f2 quella della \"Rudge Four\", cos\u00ec chiamata sia perch\u00e9 dotata di cambio a quattro velocit\u00e0 che per l'adozione della testata a quattro valvole per il nuovo motore da 350 cm\u00b3 . Questa moto si dimostr\u00f2 in grado di fornire prestazioni notevoli tanto che la sua potenza era superiore a quella di diverse 500 dell'epoca. Sembra che il progettista della Rudge-Whitworth, George Hack, si sia ispirato, nel realizzare questa testata, a quella sperimentale della Triumph Special del 1921. La testata Rudge fu pronta per essere montata sulla moto nel 1924. Da notare che la configurazione delle valvole era parallela e non radiale.\nNel 1925 venne prodotta una versione da 500 cm\u00b3 dotata di freno anteriore e posteriore. A livello di motore venne introdotto un nuovo sistema di lubrificazione dell'albero motore. Nel 1929 tutte le Rudge-Whitworth furono dotate di serbatoio a sella e di freno anteriore a tamburo da 203 mm. Stanley Glanfield realizz\u00f2 una versione \"Dirt Racing\" della stessa moto che veniva venduta con il marchio \"Glenfield Rudge\".\nNel 1929 Graham Walker si aggiudica il Gran Premio dell'Ulster ottenendo inoltre una media superiore ai 128 km/h. A seguito di questa vittoria venne lanciata sul mercato la \"Rudge Ulster\" dotata per\u00f2 di motore JAP da 250 o con il quattro valvole da 350 cm\u00b3. In breve questo modello divenne uno dei pi\u00f9 conosciuti della ditta.\nNel 1930 la Rudge-Whitworth si aggiudic\u00f2 l'intero podio al Tourist Trophy nella classe Junior TT. In questa competizione venne utilizzato un prototipo dotato di motore da 350 cm\u00b3 con testata a valvole radiali. Sempre nella stessa edizione del TT la casa piazz\u00f2 due moto al primo e al secondo posto nella Senior TT. per quanto riguarda le moto stradali venne introdotto il nuovo sistema di lubrificazione a carter secco. Si concluse la produzione della moto dotata di motore JAP da 250 cm\u00b3 e del 350 con quattro valvole parallele.\nIl 1931 si apr\u00ec con la presentazione delle moto da 250 e 350 cm\u00b3 dotate di motore con valvole radiali. Erano disponibili anche repliche, con motori da 350 e 500 cm\u00b3, delle moto che si erano affermate al TT dell'anno precedente. Il motore a valvole parallele da 500 cm\u00b3 era montato sui modelli \"Special\" e \"Ulster\", quest'ultimo accreditato di una velocit\u00e0 massima vicina ai 160 km/h. i successi al TT continuarono anche nel 1931 con il primo e secondo posto nella Lightweight TT.\nIl 1932 vide l'inizio della produzione del motore da 500 cm\u00b3 con valvole radiali. Divenne disponibile anche una versione replica della 250 che aveva vinto il TT. Nella produzione di serie venne introdotta la catena primaria in bagno d'olio e un cavalletto che si poteva azionare utilizzando un solo dito.\nDal 1932 al 1934 la Scuderia Ferrari partecip\u00f2 anche a gare motociclistiche nelle categorie 350 e 500 cm\u00b3, con motociclette Rudge tipo TT Replica che, pilotate da Giordano Aldrighetti, Giuseppe Fagnani, Virginio Fieschi, Mario Ghersi, Francesco Lama, Aldo Pigorini, Guglielmo Sandri, Francesco Severi, Federico Susini e Piero Taruffi, si aggiudicarono 44 gare di velocit\u00e0, conquistando 3 titoli nazionali.\nNel 1933 l'avvento della Grande Depressione caus\u00f2 l'interruzione nella produzione delle moto vendute con marchio Glenfield-Rudge e delle moto \"TT Replica\". La \"Ulster\" da 500 cm\u00b3 venne dotata di un motore con testata in acciaio e valvole semiradiali, cio\u00e8 con valvole parallele ma sedi radiali. Nella gamma venne inserita una nuova 250 cm\u00b3 \"Sport\" dotata di motore quattro valvole.\nIl 1934 vide la vittoria nella Lightweight TT e l'adozione di una testata realizzata in alluminio e bronzo per la 500 \"Ulster\". Nel 1935 venne introdotta una nuova 250 cm\u00b3 con motore a due valvole. Il 1936 fu l'ultimo anno di produzione per la 250 cm\u00b3 con motore quattro valvole. Questa moto era dotata di forcella tubolare, novit\u00e0 che venne introdotta anche sugli altri modelli. Nel 1937 venne adottato, per i motori da 500 cm\u00b3, il coperchio per la distribuzione che ora era completamente \"chiusa\" nel motore. La situazione finanziaria per\u00f2 era peggiorata e la Rudge-Whitworth venne acquistata dalla EMI. La produzione fu trasferita a Hayes nel Middlesex.\nNel 1938 e inizio del 1939 sulla Ulster venne montata una nuova testata realizzata in alluminio RR50. Con lo scoppio della seconda guerra mondiale la produzione delle motociclette venne interrotta e lo stabilimento venne riconvertito per la produzione di radar."}
{"id": "3446946", "revid": "767487", "url": "https://it.wikipedia.org/wiki?curid=3446946", "title": "Il topolino Marty e la fabbrica di perle", "text": "Il topolino Marty e la fabbrica di perle (\"El Rat\u00f3n P\u00e9rez\") \u00e8 un film d'animazione del 2006 diretto da Juan Pablo Buscarini.\nTrama.\nLucia \u00e8 una bambina che ha appena perso un dentino: presto Marty, un simpatico e vivace topolino, viene a prenderlo nella sua cameretta per trasportarlo alla nave dove assieme ad altri roditori lo trasforma in perla, e lascia in cambio una moneta. Quando Marty viene catturato con lo scopo di rubare la sua nave e il suo tesoro, \u00e8 proprio Lucia, assieme al geniale cugino Oliver a darsi da fare per liberarlo, nonostante i dubbi dei suoi genitori.\nSeguito.\nIl film ha avuto anche un sequel intitolato \"Il topolino Marty 2 - Amici per sempre\"."}
{"id": "3446950", "revid": "124863105", "url": "https://it.wikipedia.org/wiki?curid=3446950", "title": "Harley-Davidson Shovelhead", "text": "Lo Shovelhead \u00e8 un motore prodotto dalla Harley-Davidson tra il 1966 ed il 1984. Si tratta di un bicilindrico a V stretta di 45\u00b0, con distribuzione ad aste e bilancieri, due valvole in testa per cilindro, un albero nel basamento, trasmissione primaria e finale a catena, raffreddamento ad aria e alimentazione a carburatore. \u00c8 il successore del propulsore Panhead e il precursore dell'Evolution. Il suo nome deriva dalla forma dei coperchi delle valvole, che ricorda quella di un badile (in inglese: \"shovel\").\nIl contesto.\nLo Shovel inizialmente venne prodotto nella cilindrata di 1.200 cm\u00b3 (come il predecessore Panhead), utilizzandone tra l'altro il basamento. Questi motori vengono chiamati Flatsite-Shovel o in Europa anche Early-Shovel.\nNel 1970 venne realizzato un nuovo basamento, mantenendo la cilindrata invariata, il motore ora viene nominato Cone-Shovel a causa del \"cono\" laterale. A partire dal 1978 la cilindrata venne aumentata a 1.338 cm\u00b3 (late Shovel) solo su alcuni modelli; tale cubatura poi mantenuta anche sul successivo propulsore Evolution sino alla fine della produzione nel 1984. Il cambio utilizzato all'epoca era il classico 4 marce, dapprima con avviamento a pedale e soltanto dalla fine degli anni '60 con avviamento elettrico, di serie sulla Electra Glide. \nLo Shovel veniva montato su tutte le grandi moto da turismo prodotte dalla casa: peraltro fu oggetto di critiche da parte della stampa specializzata a causa del sistema di lubrificazione (in particolare i frequenti trafilamenti d'olio) e dell'affidabilit\u00e0 in genere. La gamma Harley-Davidson Sportster montava invece il classico motore Ironhead nelle cilindrate di 883 e 1000 cm\u00b3.\nGli anni in cui fu prodotto lo Shovel furono probabilmente i pi\u00f9 difficili nella storia della casa americana, sull'orlo del fallimento specialmente nel corso degli ultimi anni settanta e dei primi anni ottanta: tale crisi si acu\u00ec in seguito all'acquisizione da parte della societ\u00e0 metallurgica AMF; in tale periodo infatti gli standard qualitativi erano inferiori, a fronte di un tentativo di riduzione dei costi e di aumento della produzione.\nNel 1984, dopo ben 18 anni di produzione, lo Shovel fu infine sostituito dal pi\u00f9 moderno ed affidabile propulsore Evolution, che peraltro inizialmente mantenne il vecchio basamento (come da tradizione Harley)."}
{"id": "3446951", "revid": "1087206", "url": "https://it.wikipedia.org/wiki?curid=3446951", "title": "Harley-Davidson Knucklehead", "text": "Il Knucklehead era un motore prodotto dalla Harley-Davidson dal 1936 al 1947, allorquando venne sostituito dal pi\u00f9 moderno propulsore Panhead; il nome del motore deriva dalla particolare forma dei coperchi delle valvole (knuckle = nocca delle dita). \nIl propulsore venne introdotto prima della seconda guerra mondiale, in un periodo in cui il florido mercato americano della motociclietta era ormai pressoch\u00e9 suddiviso tra Harley-Davidson e Indian: la nascita del Knuckle \u00e8 legata alla necessit\u00e0 di allargare la gamma HD di quegli anni con un motore bicilindrico di grossa cilindrata, buone prestazioni ed affidabilit\u00e0, che si affiancasse alla gamma di motori a valvole laterali, e quindi con una concezione ormai superata e minore potenza, denominati Flathead.\nLa tecnica.\nIl Knuckle era un propulsore bicilindrico a V stretta di 45\u00b0 raffreddato ad aria, con sistema di distribuzione ad aste e bilancieri, una cilindrata di 1.000 cm\u00b3 e due valvole in testa per cilindro: in pratica \u00e8 il propulsore che inaugura la serie dei grandi bicilindrici HD ('big twin'), i quali manterranno lo stesso schema e le stesse caratteristiche (fatta salva la cubatura) almeno sino all'Evolution (quindi per ben 60 anni!). \nA partire dal 1948 il Knuckle venne sostituito dal pi\u00f9 moderno propulsore Panhead, avente peraltro inizialmente lo stesso basamento e la stessa cilindrata del predecessore, ma dotato di maggior potenza e coppia."}
{"id": "3446955", "revid": "108329859", "url": "https://it.wikipedia.org/wiki?curid=3446955", "title": "Harley-Davidson Panhead", "text": "Il Panhead \u00e8 un classico motore bicilindrico a V stretta di 45\u00b0 con distribuzione ad aste e bilancieri, raffreddamento ad aria, due valvole in testa per cilindro, trasmissione finale a catena e alimentazione a carburatore, prodotto dalla Harley-Davidson dal 1948 al 1965, allorquando fu sostituito dal propulsore Harley-Davidson Shovelhead. \nIl Pan sostitu\u00ec il propulsore Harley-Davidson Knucklehead, in produzione sin dal 1936.\nIl contesto.\nL'origine di tale propulsore \u00e8 legata alla necessit\u00e0 di disporre di un motore che fosse in grado di fronteggiare la concorrenza interna della Indian nel dopoguerra, nonch\u00e9 capace di sviluppare coppia e potenza sufficienti a muovere con agilit\u00e0 motociclette sempre pi\u00f9 pesanti ed ingombranti, per via degli accessori tecnici ed estetici che man mano venivano aggiunti con il passare degli anni.\nIl termine deriva dalla particolare forma dei coperchi delle valvole, che ricordano una casseruola rovesciata (appunto 'pan' in inglese).\nLa tecnica.\nLa cilindrata, inizialmente di 1.000 cm\u00b3 per i primi modelli, dotati di basamento di derivazione Knucklehead, divenne in seguito di 1.200 cm\u00b3, peraltro mantenuta dal successore Harley-Davidson Shovelhead sino al 1978.\nL'alimentazione era assicurata da un carburatore Linkert.\nIl Pan era accoppiato ad un cambio a mano a 4 rapporti, con trasmissione finale a catena. L'avviamento era ovviamente a pedale (l'avviamento elettrico giunger\u00e0 soltanto con le prime Electra Glide del 1965).\nIl Pan equipaggiava le HD di maggiori dimensioni, in particolare le celebri Harley-Davidson Hydra Glide, ed era l'unico Big Twin disponibile nella gamma HD (che includeva ovviamente, a partire dal 1957, anche le Harley-Davidson Sportster).\nEasy Rider.\nNel celeberrimo film \"Easy Rider\" di Dennis Hopper (1969) sia il chopper Captain America, condotto da Peter Fonda, che il bobber Billy Bike di Dennis Hopper sono dotati di questo motore, peraltro diffusissimo ancora durante gli anni settanta; all'epoca era infatti il propulsore pi\u00f9 utilizzato per realizzare i numerosi chopper che scorrazzavano lungo le strade americane, costruiti di solito a partire da una Hydra Glide, eliminando tutto ci\u00f2 che era ritenuto superfluo e modificando il telaio.\nIndubbiamente l'enorme successo della pellicola anche in Europa (fu infatti premiata al festival di Cannes di quell'anno) contribu\u00ec a rendere famoso il Pan ed in generale il concetto di chopper."}
{"id": "3446956", "revid": "767487", "url": "https://it.wikipedia.org/wiki?curid=3446956", "title": "Pap\u00e1 por un d\u00eda", "text": "Pap\u00e1 por un d\u00eda \u00e8 un film del 2009 diretto da Ra\u00fal Rodr\u00edguez Peila.\nFilm argentino uscito il 6 agosto 2009 e il 14 novembre dello stesso anno al Festival internazionale del cinema di Mar del Plata.. Ha come protagonisti Nicol\u00e1s Cabr\u00e9, Luisana Lopilato e Gimena Accardi\nTrama.\nFederico \u00e8 l'allenatore della squadra di hockey femminile di un club di altissimo livello e sta per sposarsi con Cecilia, una della squadra e la figlia del presidente del club. In un villaggio di Costa, il pap\u00e0 di Federico, che non vede il figlio da dieci anni, ha un infarto. Prima di morire, chiede al figlio di occuparsi di Tini, la sorellina di 8 anni. Improvvisamente cambia la vita di Federico. La pressione che sente questo giovane allenatore al dover affrontare la nuova realt\u00e0 aumenta poco prima di sposarsi all'incontro con Julieta, il capitano della squadra di hockey che allenava suo padre. Quando Federico decide di seguire il cuore, mollare tutto e cominciare una nuova vita, Cecilia, la fidanzata, fa l'impossibile per riaverlo e realizzare il matrimonio. Julieta e Cecilia si sfidano nella finale nazionale di hockey non solo come capitani delle squadre, ma come le due donne in disputa per l'amore di Federico. La decisione di Federico, l'imminente matrimonio con Cecilia e la partenza di Julieta porter\u00e0 un finale inaspettato, pieno di tenerezza e di emozione."}
{"id": "3446959", "revid": "1498232", "url": "https://it.wikipedia.org/wiki?curid=3446959", "title": "Gruppo Norba", "text": "Il gruppo Norba \u00e8 un gruppo televisivo italiano pugliese attivo in tutto il Sud Italia sul digitale terrestre ed a livello nazionale sulla piattaforma Sky.\nOpera nel settore dei media ed \u00e8 specializzato in produzioni televisive, Edinorba, cinematografiche e multimediali; inoltre, gestisce le emittenti Telenorba, Teledue, TG Norba 24, Radionorba, Radio Norba Music, Radio Norba Joy, Radio Norba Amore, Radio Norba Italiana, Radio Norba Battiti e Radionorba TV. \nIl primo canale televisivo del gruppo, Telenorba, \u00e8 la prima televisione locale italiana per ascolti. \nLa sede, gli uffici amministrativi e gli studi tecnici sono ubicati a Conversano, in provincia di Bari, in un centro polivalente dotato di studi televisivi, teatri di posa per riprese TV, uffici, depositi e parcheggi sotterranei per 4.000\u00a0m\u00b2. Il gruppo, inoltre, ha redazioni nei capoluoghi di provincia della Puglia (Bari, Barletta, Brindisi, Foggia, Lecce, Taranto), in Basilicata (Potenza), a Roma accanto a Montecitorio e studi a Napoli.\nStoria.\nIl 23 aprile 1976 a Conversano l'ingegnere Luca Montrone, insieme agli imprenditori Tuccino Innamorato, Matteo Chiarappa e i cugini Divella, fonda Telenorba (o Canale 41). Il nome Norba deriva dall'antico nome latino dei primi insediamenti umani di Conversano. La concessione della pubblicit\u00e0 viene affidata alla Fono Video Pubblicit\u00e0 Italia (Fono Vi. Pi. Italia), nuova branca della \"Opus Proclama\", di Milano, che ha uffici a Bari. Il marchio storico dell'emittente (\u201cTN\u201d) \u00e8 disegnato da Gigi Abbattista. La prima sede del gruppo \u00e8 in via cardinale Gennari. A novembre si ebbe un tentativo di fondare Radionorba, ma presto sospende le trasmissioni, perch\u00e9 il gruppo si concentra sul piccolo schermo. Si costituisce una societ\u00e0 per azioni con capitale di quaranta milioni di lire, che si iscrive alla Camera di commercio di Bari il 2 febbraio 1977. Intanto compaiono i primi giornali di annunci economici gratuiti anche al sud (a Napoli, Catania e Palermo). Successivamente nasce Teledue (che successivamente cambier\u00e0 nome in Telenorba 8). In questo periodo al Convitto dei Paolotti si installa la redazione centrale di Conversano. Telenorba ottiene riconoscimenti nazionali ed internazionali: tra i pi\u00f9 prestigiosi il Telegatto nel 1981.\nNel 1982 l'emittente aderisce alla syndication Euro TV. Montrone va in pensione come preside e si dedica interamente a Telenorba. Un gruppo di giornalisti con esperienza nella redazione, costituisce la cooperativa \"\u201cComunicazione ed immagine\u201d\", per realizzare i servizi giornalistici. Enzo Magist\u00e0 ne \u00e8 il presidente e si cimenta come telecronista degli incontri della SS Monopoli, trasmessi in diretta. Intanto Business apre redazioni a Foggia e Bari ed assume cadenza settimanale, con distribuzione in Abruzzo, Foggia e Bari: con altre testate costituisce l'Anspaeg (\"Associazione Nazionale Stampa Periodici Annunci Economici Gratuiti\"), creando un codice deontologico e norme nei confronti di utenti, inserzionisti e lettori.\nNel 1983 Telenorba installa il primo ripetitore a Potenza e diffonde il segnale anche in Basilicata. Il 29 ottobre 1984 prendono il via per la seconda volta le trasmissioni di Radionorba, nella nuova sede di via Divisione Acqui, nel centro di Conversano, con Antonella Caramia. Il sovraffollamento dell'etere crea competitivit\u00e0 e aumenta la necessit\u00e0 di risorse finanziarie, per potenziare le antenne, organizzare la programmazione, assumere dj e giornalisti. Il Ministero delle Poste censisce 4204 radio, finanziate dalla pubblicit\u00e0: ma la concessionaria Fono Vi.Pi. non conferma il \"minimo garantito\" per la pubblicit\u00e0 locale ed allora il 4 dicembre si costituisce la Fono Vi.Pi. Puglia S.p.A, tra l'emittente ed i milanesi per la vendita di spazi, con sede a Bari e filiali a Foggia e Lecce diretta da Carlo Momigliano.\nA settembre 1985 nasce l'edizione mattutina del telegiornale, nella quale si sperimenta la doppia conduzione, all'epoca novit\u00e0 assoluta per l'informazione televisiva in Italia. Arrivano in radio Maril\u00f9 De Letteriis e Luigi Loperfido, ma soprattutto Titta De Tommasi, che ne diventer\u00e0 il direttore e Pasquale Sabatelli, che sar\u00e0 il responsabile della musica. Il gruppo Telenorba entra nella gestione del giornale \"Business\", pubblicato dall'omonima azienda.\nNel 1986 viene trasmessa una \"Festa del decennale\" con la coniazione di una medaglia d'argento. A febbraio 1987 il gruppo acquisisce la propriet\u00e0 di \"Business\". Luca Montrone assume la presidenza di \"Business Italia S.p.A.\", investe in informatica, disegna la veste grafica, cambia la strategia di comunicazione, la supporta con le reti del gruppo, ne allarga l'area di diffusione e apre le redazioni di Lecce e Taranto. Il settore stampa della Fono Vi. Pi. sorge a febbraio nella nuova sede di Bari all'Executive center.\nCallisto Tanzi non riesce a tenere in vita la syndication Euro TV, che si divide: un gruppo di emittenti si lega, per la fornitura di programmi e la vendita degli spot, alla Fininvest, costituisce il circuito Italia 7 (che comprende Telenorba) e nomina Luca Montrone presidente. Tanzi fonda, insieme a Romagnoli, Odeon TV, a cui aderisce un secondo gruppo di emittenti.\nArrivano nel 1988 alcuni premi per il gruppo: la nomination al Prix Europa per Telenorba e l'Oscar della Radio. Ilario Lorusso (poi a Veronica Hit Radio) debutta e Titta De Tomasi lancia i \"Suoni dalla Caverna\", un programma di musica dal vivo. Successivamente viene aperta la nuova sede alla Fiera del Levante per la redazione di Bari. A febbraio 1989 a Business \"piovono\" tanti annunci e si rende necessaria una seconda edizione: il periodico assume la configurazione del bisettimanale. Il gruppo acquista la maggioranza della Fono Vi.Pi. Puglia, che si occupa della vendita di spazi pubblicitari ed espande l'attivit\u00e0 con le filiali a Taranto e Barletta.\nNel 1990 il gruppo tenta l'avventura del magazine settimanale a colori \"Tribuna del Sud\", che ha successo di diffusione in Puglia, ma ha costi elevati e cessa le pubblicazioni dopo due anni. Intanto in radio arriva la \"Nottenorba\", che \u00e8 narrata da Luigi Loperfido, affiancato da Andy Luotto, con cui conduce \"Botta e risposta\". La Fono Vi.Pi. Puglia modifica la ragione sociale in Fono Vi.pi. Italia, con amministratori delegati Luca Montrone e Matteo Chiarappa, che deliberano un aumento del capitale ed aprono la filiale a Milano. In questo periodo la sede si trasferisce nei moderni studi di via Foggia, nel nuovo palazzo di Telenorba.\nA gennaio 1991 il direttore di Business diventa Domenico Resta e la tipografia passa a Bari (\"Dedalo litostampa\"). La societ\u00e0 Edinorba assorbe la testata Business. Viene lanciato il programma \"Vedo radio\", la prima trasmissione televisiva che coinvolge i dj. Successivamente nasce il \"Telenorba Video\" (nuovo servizio teletext). Entrano in radio nel 1992 Antonio Malerba e Antonio Gerardi (poi a RTL 102.5 e a Radio Kiss Kiss). Fono Vi.Pi. trasferisce la sede da Bari a Conversano e arriva per Telenorba il primo \"Oscar TV\". \u00c8 approvata la legge che garantisce alle tv locali contributi statali. Nel 1993 Telenorba vince il secondo \"Oscar TV\". Viene costruita una grande antenna, alta 40 metri, sul palazzo della sede a Conversano.\nNel 1994 la presidenza della societ\u00e0 Edinorba va a Matteo Chiarappa. Arrivano in radio Savino Zaba, detto Zabaione, e Mariagrazia, che conducono \"Battiti\", la trasmissione televisiva dei dj. Il nome nasce dal programma \"Battiti dalla Caverna\", in cui intervengono i cantanti del momento. Nel 1995 Telenorba vince il premio \"AD Spot Award\". Nel 1996 arriva in radio Michele Pasero. Tra le prime produzioni televisive c'\u00e8 \"Melensa\", con Carmela Vincenti, Emilio Solfrizzi e Antonio Stornaiolo, ovvero Toti e Tata. Nasce nel 1997 con Gianni Simioli il \"Terron club\". Franca Mazzei conduce l'oroscopo e interviene a \"Suoni dalla caverna\" Jovanotti con Antonella Caramia. Debutta Alan Palmieri con il \"Doposcuola\". Nel 1998 da Bari viene trasmessa la festa di Radionorba con gli \"Articolo 31\". Ilario Lorusso conduce la \"Storia del rock\".\nLe trasmissioni si ricevono anche in Albania tramite \"Telenorba Shqiptare\" (Telenorba albanese), una cooperazione nata nel 1997/98 tra una compagnia e nazionali italiani ed albanesi che riescono a mettere la stazione tra le prime in Albania con il massimo ascolto. Tra le telenovelas, nel paese ha successo soprattutto il programma \"Colpo grosso\". Negli anni successivi, il segnale di Bari viene messo in onda durante la tarda notte e le telenovelas vengono tradotte con sottotitoli in albanese. Nel frattempo si producono anche delle trasmissioni locali. La stazione cambia propriet\u00e0 pi\u00f9 volte e nel 2009 \u00e8 comprata da Aleksander Frangaj, il proprietario della rete nazionale albanese \"TV Klan\".\nNel 1998 arriva sulle reti di Telenorba la nota e premiata sitcom con il duo Manuel &amp; Kikka (Emanuele De Nicol\u00f2 e Donata Frisini), \"Very Strong Family\", arrivata nel 2009 alla 18\u00aa serie. Successivamente nel 2000 nasce un'altra sitcom intitolata \"Catene\" con un altro duo, Dante Marmone e Tiziana Schiavarelli, arrivata nel 2009 alla 6\u00aa serie.\nNel 1999 nasce \"Com\u00f2\", rubrica TV di Giancarlo Montingelli che tratta moda, costume e societ\u00e0. Si affianca a programmi storici del piccolo schermo come: \"Agri 7\" di Roberto De Petro (settimanale di informazioni di carattere tecnico per l'agricoltura), \"Il tempo della fede\" (di Cosmo Francesco Ruppi, dedicata al \"Vangelo\"), \"L'Aia, Suoni e danze del Mediterraneo\" (viaggio alla scoperta delle tradizioni musicali folkloristiche del Sud, a cura del regista Franco Salvia). Viene messa in onda una festa a Galatina con Luca Barbarossa. Marco Montrone inizia a pensare ad una sede a Napoli, \"sponsorizza\" la Maratona di Napoli ed il 16 maggio un aereo trascina lo striscione di \"Radionorba\" lungo il percorso della manifestazione, seguita in diretta da Maril\u00f9 De Letteris. Successivamente vince il Premio Saint-Vincent per il giornalismo, per i servizi televisivi regionali.\nIl 31 dicembre 1999 va in onda in prima serata \"Capodanno Very Strong 2000\" che far\u00e0 iniziare il nuovo millennio su Telenorba, con Manuel &amp; Kikka, e la loro compagnia Very Strong Family. Il programma viene visto da oltre 200.000 telespettatori e viene premiato come miglior intrattenimento di fine anno.\nNel 2000 Telenorba vimce ancora un premio a Saint Vincent, il riconoscimento \"AD Spot Award\" ed il premio \"Cronista dell'anno\". Piero Pel\u00f9 \u00e8 intervistato da Sabrina Merolla (in seguito a \"Radio Capital\", poi volto femminile del canale di Sky Italia \"Leonardo\", infine ritorner\u00e0 a Telenorba con il programma \"Buon Vento\"). Il nuovo spazio interattivo di Telenorba \u00e8 un progetto di Giuseppe Spada che dichiara a Repubblica del 15 settembre 2001: \u00abIl sito crea interattivit\u00e0 con il pubblico, attraverso un servizio di comunicazione broadcast: una linea aperta tra sito, visitatori e clienti. Prelude alla realizzazione di una televisione interattiva via Internet, avvicina il pubblico al linguaggio Internet in veste amichevole e facilita l'accesso alle fasce che non hanno familiarit\u00e0 con Internet.\u00bb Per i visitatori del \"sito internet\" esce il magazine \"Spinz\", e Radionorba \u00e8 la prima radio ad avere un magazine online. Da Galatina viene messo in onda \"Battiti d'estate\". Al festival di Sanremo \u00e8 inviata Antonella Caramia. Telenorba vinse successivamente anche il \"Premio Natale UCSI\" a Verona. Il camper di \"Battiti\", nella Fiera \"Expolevante\" a Bari, accoglie Giorgia. Esordisce Mauro Dal Sogno. \"Battiti estate\" \u00e8 condotta da Walter Nudo, con Stefania e Mariarita; l'appuntamento \"Stessa spiaggia, stesso mare\" \u00e8 condotto da Antonio Malerba, affiancato da Tangela, che entra nella squadra. \"Battiti tour\" riparte da Galatina. Arriva sulle reti di Telenorba anche la nota e premiata sitcom \"Mud\u00f9\" con Uccio De Santis e la sua compagnia per le barzellette da vedere, arrivata nel 2017 alla 8\u00aa serie.\nNel 2002 arriva in radio \"L'Almanacco dei t\u00e8es\u00f6ori\" con Tangela, poi arriva un appuntamento con Ilario Lorusso e con il dj Iervo. \"Battiti\" viene presentato da Antonio Malerba. Entrano nel palinsesto Sabrina, Angela Molinari e Simone Maggio (poi a Radio Monte Carlo). \"Battiti Tour\" parte da Galatina e in tv \u00e8 presentato da Mauro Dal Sogno e Stefania. Successivamente debutta \"Blu notte\",che \u00e8 condotto da Michele Pasero. La sede di Napoli di \"Radionorba\" viene inaugurata nel 2003 con le trasmissioni di Dylan e Luca Rossi: il 29 ottobre i dj trasmettono dai nuovi studi del centro direzionale. Al Carnevale di Putignano arriva Luisa Corna. Successivamente inizia il turno in radio di Cristobal e Tangela. \"Battiti Live\" parte da Bari e la programmazione \u00e8 con Mauro Dal Sogno, Antonella Caramia, David Flea, Alfred Cole, TJ Gonnella, Santi Byron, Leo Ross, Angela Molinari; Veronica conduce \"Battiti\" con Simone Maggio.\nNel 2004 Antonella Caramia presenta \"Versus\", con Francesco Costantini de \"La Gazzetta del Mezzogiorno\" e Federico Vacalebre de \"Il Mattino\". A Napoli debutta Fabi, con Jane e Marcella, per \"Coast to coast\", e Sandra presenta le classifiche. Viene messo in onda \"Battiti Live\" dalle piazze di Napoli, Lecce e Bari. Parte \"Battiti Beach\", trasmissione tv condotta da Mauro Dal Sogno e da Fabi. Viene conferito a Telenorba il Premio \"Saint Vincent\" di giornalismo ed il premio \"Oscar TV Millecanali\".\nNel 2005 viene messa in onda una festa di fine anno con Simone Maggio e il dj Alfred Cole. Prendono il via a gennaio 2005 i corsi del primo \"Master in produzione radiotelevisiva\", per formare professionisti della scrittura radiotelevisiva, in grado di elaborare programmi di fiction, intrattenimento, approfondimento culturale, documentazione e divulgazione. Con i docenti dell'Universit\u00e0 degli studi di Bari e gli \"addetti ai lavori\" di Telenorba, due sceneggiatori baresi affermati in produzioni Rai, artivano Chiara Balestrazzi (di Repubblica), Salvatore De Mola, il giornalista Oscar Iarussi e Lisa Ginzburg, ideatrice di programmi culturali per Rai Radio 3. Telenorba compie i cambiamenti grafici: \"Telenorba\" diventa Telenorba 7 e \"Teledue\" si rinnova in \"Telenorba 8\" a partire da luned\u00ec 7 marzo 2005. Il nome delle emittenti cambia, spinto dal fatto che i telespettatori le sintonizzano sui canali 7 e 8 del telecomando. La rivista \"\u201cMillecanali\u201d\" a maggio definisce Enzo Magist\u00e0 \u201cl'uomo dell'informazione al Sud\u201d e lo intervista in occasione del rinnovamento dei TG. Il restyling comporta un trasloco della redazione. Telenorba dall'estate ha i permessi per trasmettere in digitale terrestre, ha nel palinsesto dodici ore al giorno di produzione autonoma. Stando al primo \"Annuario della Televisione Getas Italia\"; \u00e8 l'emittente locale pi\u00f9 vista della penisola e il primo TG del mattino supera quelli di Rai e Mediaset. I rapporti fra Luca Montone e Sandro Parenzo, editore di Antenna 3 Lombardia e di Telelombardia consentono alle due emittenti locali pi\u00f9 forti d'Italia di allargare il bacino di utenza con una \"joint venture\" per un TG nazionale.\nIl 12 luglio 2006 a Conversano vengono messi in mostra filmati e \"reportage\" di guerra realizzati dagli operatori Pasquale D'Attoma e Pasquale Mappa. La commissione Cultura della Camera dei deputati, nella seduta del 27 settembre 2006, sotto la presidenza di Pietro Folena, nell'ambito della indagine conoscitiva sulle vicende relative al calcio, con riferimento al sistema dei controlli, compie una audizione dei rappresentanti delle emittenti. Pongono le domande i deputati Mauro Del Bue, Giuseppe Giulietti, Alba Sasso, Wladimiro Guadagno (Vladimir Luxuria), Guglielmo Rositani, Roberto Poletti e Vito Li Causi. Rispondono Carlo Ignazio Fantola di Videolina e Luca Montrone presidente di Telenorba. Intervengono anche Maurizio Giunco, presidente dell'associazione Tv Locali, Giovanni Pepi di TGS Telegiornale Di Sicilia, Sandro Parenzo e Giovanni Mazzoni di Telelombardia, Fabio Daddi di Telegranducato. Il 24 novembre 2006 un servizio su Matrix presenta il gruppo ai telespettatori di Canale 5. L'anno si chiude con Simona Ventura a dicembre per la cerimonia dei 30 anni al \"Teatroteam\" di Bari. Nel 2007 Titta De Tommasi lascia la direzione artistica di Radionorba per approdare a quella di Telenorba. La direzione artistica di Radionorba \u00e8 affidata ad Alan Palmieri, gi\u00e0 speaker di \"Radionorba\", poi a Radio 105 e RTL 102.5. Nello staff arrivano i giornalisti Lamberto Sposini e Antonio Bartolomucci, che conducono rubriche sull'attualit\u00e0 e sul calcio. Successivamente nasce la trasmissione di approfondimento \"Il Graffio\", interamente dedicata ad una storia, in cui si scava a fondo nei temi dell'attualit\u00e0, con Mingo De Pasquale.\n\u013d11 gennaio 2008 nasce \"Versus\", programma di approfondimento condotto da Lamberto Sposini. Telenorba invita le imprese del sud ad abbandonare la Confindustria perch\u00e9 essa non rappresenterebbe pi\u00f9 gli imprenditori meridionali. Il sistema \"premia\" le imprese che hanno maggior numero di dipendenti, e l'organismo \u00e8 controllato dai grossi gruppi del nord a svantaggio delle imprese meridionali. Telenorba trasmette spot rivolti agli imprenditori, invitandoli a dar vita ad associazioni autonome. Lo spirito della campagna non \u00e8 contro, ma a favore di Confindustria: l'obiettivo \u00e8 portare l'attenzione sui problemi del Sud, ignorati dall\u00b4associazione a livello nazionale; i piccoli chiedono di essere maggiormente rappresentati e ci\u00f2 consentirebbe l'ingresso di aziende medie e piccole nella Confindustria, le quali non sono iscritte perch\u00e9 non si sentono rappresentate.\nDal 15 settembre 2008 la rubrica \"Diario Romano\" di Maurizio Costanzo, dal Teatro Parioli \u00e8 trasmessa \"in coda\" al TG. Sulla rivista specializzata \"Prima Comunicazione\" a ottobre, viene realizzato un servizio su Telenorba, con una intervista a Luca Montrone. La rete digitale terrestre \u00e8 Imagross Sport canale televisivo sportivo, che parte \u013e8 ottobre. Mercoled\u00ec 17 dicembre 2008 il nome delle emittenti si lega al restyling della grafica e dei contenuti dei telegiornali delle reti. Una novit\u00e0, che incide sulla nuova immagine, \u00e8 che le redazioni si trasferiscono al \"quartier generale\". Radionorba vince i Premi \"Grolla d'Oro\" e \"Media Award\", come migliore radio locale d'Italia del 2008.\nIn occasione dei 15 anni della sitcom, nel dicembre del 2010 nasce \"Very Strong Family Collection\" che riunisce le puntate pi\u00f9 divertenti della sitcom pi\u00f9 fortunata di Telenorba, con il duo Manuel &amp; Kikka.\nIl 29 gennaio 2011 avviene il lancio del \"TG Norba GrandeSalento\", nuovo telegiornale con tre edizioni alle 8, alle 13,30 e alle 23: nel resto della \"rete\" viene irradiata la normale programmazione, mentre a Lecce, Brindisi e Taranto il segnale viene \"splittato\" a favore della messa in onda del TG Norba. Millecanali dedica la copertina del fascicolo n. 387 di marzo 2011 a Telenorba con una foto a \"tutta pagina\" di Luca, Marco e Simonetta Montrone. Un \"incidente di percorso\" porta alla sospensione per sei mesi dall'esercizio della professione giornalistica di Enzo Magist\u00e0 per una puntata de \"Il Graffio\", relativa all'omicidio di Meredith Kercker. Il nuovo direttore responsabile \u00e8 Maurizio Angelillo. Il 6 giugno 2009 la serata \u00e8 dedicata al \u2018Terra Del Sole Award\u2019, gran Gal\u00e0 presentato da Attilio Romita e da Stefania Rotolo. Una commissione (Rettore Oronzo Limone, Fernando Carten\u00ec, presidente del Premio Barocco, Paride De Masi industriale e Antonio Castorini Presidente Fondazione Cassa di Risparmio di Puglia) designa i vincitori tra personalit\u00e0 di origine pugliese distinte in ambito nazionale: Vito Pertosa, che realizza treni dell'ultima generazione con MerMec, Francesco D'Andria (docente di Archeologia dell'Universit\u00e0 del Salento), Francesco Giorgino vicedirettore del TG1, Monica Setta conduttrice tv, Mauro Minelli immunologo, Carmela Vincenti attrice, Giuseppe Giacovazzo giornalista). \"Battiti Live\" riparte insieme alla nuova trasmissione \"Sete di radio Tour\" dalla piazza di Molfetta, con uno spettacolo mandato in onda da bordo di un tir dal vivo, insieme alla Dreher, che presenta Marco Carta e Noemi di \"X Factor\". La stampa di Business avviene a Napoli e il giornale pubblica l'edizione numero 2400. Anspaeg certifica con un marchio di qualit\u00e0 le testate che garantiscono il rispetto delle regole: il giornale se ne fregia e assicura a inserzionisti e lettori la veridicit\u00e0 delle inserzioni, la trasparenza nella gestione e l'assenza di interessi diversi dallo svolgimento dell'attivit\u00e0 editoriale.\nNell'agosto 2012 nasce il programma comico \"Telenorba Extra\" che riunisce le scene delle sitcom pi\u00f9 fortunate di Telenorba, che viene mandato in onda nella fascia comica.\nNel 2013 Titta De Tommasi abbandona il Gruppo Norba.\nIl 2014 \u00e8 l'anno della crisi, nella quale molti dipendenti di Telenorba furono messi in cassa integrazione, soprattutto non ci furono pi\u00f9 risorse per le produzioni locali. Nell'estate dello stesso anno fu chiamato uno dei pi\u00f9 noti autori provenienti da Mediaset, Leo Zani, collaboratore per anni insieme a Fatma Ruffini in numerosi programmi di successo, nell'ambito di un processo di rilancio dei due principali canali del gruppo che culminer\u00e0 a novembre con un nuovo palinsesto, un restyling grafico e il ripristino dei nomi storici Telenorba e Teledue. Sotto la direzione di Zani arrivano nuove produzioni originali come \"Casa Carrisi\", un docu-reality che racconta le vicende personali e familiari di Al Bano nelle tenute nella vita di tutti i giorni, \"Indaco\", \"il bianco e il nero\" e \"Masserie misteriose\". Sempre sotto la sua guida, Telenorba ha stretto un accordo con Mediaset per la trasmissione di serie tv di successo come \"Carabinieri\", \"Elisa di Rivombrosa\", \"Due imbroglioni e... mezzo\" (film e l'omonima serie tv) e \"Caterina e le sue figlie\" per un totale di 650 ore di trasmissione replicabili.\nCanali.\nI canali sono visibili in Puglia, Basilicata, Molise, in parte della Campania e della Calabria fino in Albania."}
{"id": "3446962", "revid": "1573940", "url": "https://it.wikipedia.org/wiki?curid=3446962", "title": "Ocrisiona", "text": "Ocrisiona \u00e8 un genere di ragni appartenente alla famiglia Salticidae.\nCaratteristiche.\nL'aracnologo Simon, nella descrizione di questo genere, lo consider\u00f2 strettamente affine ad Holoplatys Simon, 1885.\nDistribuzione.\nLe 14 specie oggi note di questo genere sono diffuse prevalentemente in Australia, Tasmania e Nuova Zelanda: una specie, \"O. frenata\", \u00e8 endemica di Hong Kong; un'altra, \"O. suilingensis\" \u00e8 stata rinvenuta solo in Cina.\nTassonomia.\nSecondo l'aracnologo Zabka, la \"Ocrisiona frenata\" presenta piccole caratteristiche distintive tali da portarla al rango di genere a s\u00e9 stante.\nA dicembre 2010, si compone di 14 specie:"}
{"id": "3446966", "revid": "1442080", "url": "https://it.wikipedia.org/wiki?curid=3446966", "title": "Harley-Davidson Twin Cam 88", "text": "Il Twin Cam (detto anche \"Fathead\") \u00e8 un motore bicilindrico a V di 45\u00b0 raffreddato ad aria, 2 valvole in testa per cilindro e due alberi di distribuzione nel basamento (da cui il nome), inizialmente alimentato a carburatore singolo e successivamente ad iniezione elettronica, prodotto dalla Harley-Davidson a partire dal 1999.\nIl contesto.\nIl T.C. sostituisce nel 1999 il precedente Evolution da 1.338\u00a0cm\u00b3, in produzione sin dal 1984,\nIl nuovo propulsore, presentato nel settembre del 1998, mantiene le caratteristiche progettuali di base del predecessore, anche se la maggiore coppia e potenza erogata ha richiesto di irrobustire tutti i componenti, in gran parte diversi. \u00c8 anche denominato \"Fathead\" per via delle teste dei cilindri di maggiori dimensioni rispetto all'Evolution.\nInizialmente aveva una cilindrata di 1.450\u00a0cm\u00b3 (88 pollici cubi) ma gi\u00e0 a partire dall'anno successivo divenne disponibile un kit, prodotto dalla stessa Harley-Davidson, che portava la cilindrata a 1.550\u00a0cm\u00b3 (94,5 pollici cubi).\nLe prime versioni del motore inizialmente non furono utilizzate sui modelli della gamma Softail in quanto sia il disegno del telaio che il tipo di unione, rigida, tra questo e il motore trasmettevano un elevato livello di vibrazioni. Venne invece adottato sulla gamma Dyna, che disponeva di attacchi elastici tra motore e telaio. \nLa soluzione venne trovata in un basamento di nuova progettazione e i motori che ne furono dotati vennero designati \"Twin Cam 88B\"; Su questi motori vennero anche montati, sempre per smorzare le vibrazioni, due contralberi di bilanciamento mossi da catene. \nFu quindi il Twin Cam 88B ad essere montato sulle Softail, anche se parte della clientela pi\u00f9 tradizionale reputava le vibrazioni una caratteristica irrinunciabile di questa tipologia di motociclette.\nIl Twin Cam nella sua versione da 1.584\u00a0cm\u00b3 (96 pollici cubi) \u00e8 il motore pi\u00f9 utilizzato della gamma Harley (tutte tranne Sportster e V-Rod).\nAltra particolarit\u00e0 del Twin Cam \u00e8 quella di essere un motore brevettato, il che ha reso pressoch\u00e9 impossibile per i produttori esterni di componenti realizzare parti per questo propulsore o repliche del motore stesso (come invece avviene per l'Evolution ed i motori precedenti).\nNegli anni seguenti la Casa americana ha progressivamente aumentato la cilindrata del propulsore a 98 e anche a 103 pollici cubi (1690\u00a0cm\u00b3), al fine di aumentare coppia e potenza, facendone il motore di maggiore cubatura nella storia HD fino al settembre 2016, prima dell'arrivo del nuovo motore a 8 valvole Milwaukee-Eight 107 e 114 in3."}
{"id": "3446969", "revid": "40002949", "url": "https://it.wikipedia.org/wiki?curid=3446969", "title": "Low Energy Nuclear Reactor", "text": ""}
{"id": "3446974", "revid": "729019", "url": "https://it.wikipedia.org/wiki?curid=3446974", "title": "Monte Carlo Rolex Masters 2011 - Doppio", "text": "Il doppio del Monte Carlo Rolex Masters 2011 \u00e8 stato un torneo di tennis facente parte dell'ATP World Tour 2011.\nDaniel Nestor e Nenad Zimonji\u0107 erano i detentori del titolo, ma quest'anno non hanno partecipato insieme.\nZimonji\u0107 ha fatto coppia con Micha\u00ebl Llodra, ma ha perso nel 2\u00ba turno contro Marcel Granollers e Tommy Robredo.\nNestor ha fatto coppia con Maks Mirny, ma ha perso nei quarti di finale contro Rohan Bopanna e Aisam-ul-Haq Qureshi.\nBob Bryan e Mike Bryan hanno battuto in finale Juan Ignacio Chela e Bruno Soares 6\u20133, 6\u20132.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3446976", "revid": "1161730", "url": "https://it.wikipedia.org/wiki?curid=3446976", "title": "Franz Mehring", "text": "Biografia.\nPartito da posizioni lassalliane e collaboratore di giornali nazional-liberali, ader\u00ec successivamente al Partito Socialdemocratico di Germania, sulle posizioni di Rosa Luxemburg e Karl Liebknecht, insieme ai quali fond\u00f2, dopo aver aderito alla Lega Spartachista, il Partito Comunista Tedesco. Fu autore di opere fondamentali per la storia del socialismo e di acute interpretazioni della letteratura tedesca. La raccolta completa dei suoi scritti (\"Gesammelte Schriften\") \u00e8 stata pubblicata in 15 volumi tra il 1960 e il 1966 dall'editore Dietz di Berlino."}
{"id": "3446979", "revid": "767487", "url": "https://it.wikipedia.org/wiki?curid=3446979", "title": "Harley-Davidson Flathead", "text": "Il Flathead era un motore prodotto dalla Harley-Davidson. \nLa Harley Davidson produsse il primo motore a valvole laterali, conosciuto anche come \"Flathead\", nel 1919. Rimasto in produzione fino al 1923 venne montato sui modelli \"sportivi\" della Casa di questo periodo. Dal 1924 venne montato un motore monocilindrico a testa piatta sui modelli destinati all'esportazione. Veniva prodotto nelle cilindrate di 350 e 500 cc. Per il mercato statunitense il modello \"DL\" fu il primo motore bicilindrico a V da 737\u00a0cm\u00b3 (45 ci) ad essere dotato di valvole laterali. Questo motore rest\u00f2 in produzione dal 1929 al 1936 ed era caratterizzato da un sistema di lubrificazione a perdita.\nIl \"WL\" (1937) fu il modello successivo di motore \"Flathead\" ad essere introdotto ma in questo caso il propulsore aveva un circuito di lubrificazione. Il modello WL fu impiegato anche durante la seconda guerra mondiale sia dall'U.S. Army (modello WLA) che dalle Forze Armate canadesi (WLC). Dopo la fine del conflitto rimase in produzione fino al 1952. Questo motore, designato \"GA\", continu\u00f2 ad essere utilizzato con poche modifiche sui tre ruote, \"Servicar\", che rimasero in produzione fino al 1976, anno nel quale la produzione cess\u00f2 definitivamente.\nNel mercato civile invece il modello \"W\" fu sostituito nel 1952 dal modello \"K\". Anche questo nuovo motore adottava le valvole laterali ed era realizzato per competere nelle gare contro i monocilindrici britannici da 500 cc dotati invece di sistema di distribuzione con valvole in testa. La cilindrata era di 750 cc in quanto il regolamento dell'AMA permetteva questa differenza di cilindrata a favore dei motori con valvole laterali. Il \"K\" aveva il cambio unito al motore, configurazione detta appunto \"unit\", con leva delle marce a destra e freno a sinistra. Venne realizzato nelle cilindrate di 737 e 900\u00a0cm\u00b3 (45 fino a 55 ci). Dal 1957 alla serie K seguirono i motori \"Sportser\" dotati di sistema di distribuzione con valvole in testa. Nelle competizioni il K continu\u00f2 a venire utilizzato sia nelle gare su pista che nelle gare di \"Dirt-Track\" fino al 1969 quando una modifica regolamentare lo fece scomparire in quanto non pi\u00f9 competitivo. A sostituirlo fu la serie XR da 750 cc. Inizialmente nella versione in acciaio e due anni dopo dal modello realizzato in lega leggera.\nNelle grandi cilindrate il motore a valvole laterali comparve per la prima volta nel 1930 quando il modello \"VL\" da 1.212\u00a0cm\u00b3 (74 ci) sostitu\u00ec il modello \"JD\" con valvole \"IOE\" (aspirazione sopra lo scarico). Il \"VL\" era dotato di un solo collettore di aspirazione e di circuito di lubrificazione a perdita. Nel 1936 la cilindrata fu portata a 1.311\u00a0cm\u00b3 (80 ci). Nel 1937 il motore venne ridesignato \"U\" e poteva venire montato nello stesso telaio dei modelli dotati di motori \"Knucklehead\" con valvole in testa. La sua produzione continu\u00f2 fino al 1948 nelle cilindrate di 1.212\u00a0cm\u00b3 e 1.311\u00a0cm\u00b3 (74 e 80 ci). Con la presentazione del \"Panhead\" il modello \"U\" usc\u00ec definitivamente di produzione."}
{"id": "3446986", "revid": "1305772", "url": "https://it.wikipedia.org/wiki?curid=3446986", "title": "X-Out", "text": "X-Out, a volte pronunciato come \"Crossout\", \u00e8 un videogioco di tipo sparatutto a scorrimento laterale per gli home computer Amiga, Atari ST, Amstrad CPC, Commodore 64 e ZX Spectrum, pubblicato nel 1990 da Rainbow Arts. All'epoca riscosse un buon successo di critica.\nModalit\u00e0 di gioco.\nIl videogioco \u00e8 totalmente ambientato sott'acqua e si dispone di una sola vita, infatti quando si esaurisce l'energia della navicella si avr\u00e0 il game over. L'astronave \u00e8 potenziabile tramite un negozio, aggiungendo armi supplementari, power-up e navicelle pi\u00f9 potenti. Il videogioco comprende sei livelli.\nLe musiche e il sonoro su Amiga furono curate da Chris Huelsbeck. Molti effetti sonori e fondali sono presenti anche in \"Turrican\"; la musica del livello 5 \u00e8 identica a quella di \"Turrican\", Livello 3-1."}
{"id": "3446990", "revid": "767487", "url": "https://it.wikipedia.org/wiki?curid=3446990", "title": "Status Athens Open 2011", "text": "Lo Status Athens Open 2011 \u00e8 stato un torneo professionistico di tennis maschile giocato sul cemento. \u00c8 stata la 4\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato ad Atene in Grecia dall'11 al 17 aprile 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Matthias Bachinger ha battuto in finale Dmitrij Tursunov, walkover\nDoppio.\n Colin Fleming / Scott Lipsky hanno battuto in finale Matthias Bachinger / Benjamin Becker per walkover"}
{"id": "3446996", "revid": "767487", "url": "https://it.wikipedia.org/wiki?curid=3446996", "title": "Faccio un salto all'Avana", "text": "Faccio un salto all'Avana \u00e8 un film del 2011 diretto da Dario Baldi, con protagonisti Enrico Brignano e Francesco Pannofino. L'uscita del film in Italia \u00e8 avvenuta il 22 aprile 2011.\nTrama.\nFedele e Vittorio Diotallevi sono due fratelli di Roma, dalla personalit\u00e0 completamente diversa. Sposati con Annaclara e Laura, figlie di un ricco imprenditore, il commendator Siniscalco. Fedele \u00e8 rispettoso, mite e dedito alla famiglia e ai propri doveri; al contrario Vittorio \u00e8 una testa calda padre di due gemelline, Ondina e Delfina, che spesso tradisce la moglie e se ne approfitta degli altri. Un giorno per\u00f2 l'automobile di Vittorio viene rinvenuta sul fondo di un lago e l'uomo viene ritenuto morto, fino al giorno in cui, sei anni dopo, non si scopre che Vittorio vive a L'Avana.\nNel tentativo di riportare a casa Vittorio, facendo leva sui suoi sentimenti familiari, Fedele si reca a Cuba, dove scopre che il fratello \u00e8 conosciuto col nome di \"El Tiburon\" ed \u00e8 famoso per organizzare piccole truffe nei confronti dei turisti insieme alla sua compagna Almadedios. Fedele finir\u00e0 per rimanere egli stesso affascinato dall'atmosfera cubana, e, con la complicit\u00e0 dell'amore ricambiato per la bella Almadedios, decider\u00e0 di stabilirsi a Cuba per realizzare il suo sogno, ormai dimenticato, di diventare un cantante latino-melodico.\nTuttavia Almadedios viene arrestata per truffa ai danni di un francese, che voleva ricattare per soldi grazie alle foto compromettenti realizzate da Vittorio. Intanto il commendator Siniscalco ha mandato un avvocato alla ricerca di Vittorio, che lo informa che il suocero non lo vuole pi\u00f9 vedere e che dovr\u00e0 allontanarsi da Cuba e dall'Italia o sar\u00e0 arrestato. Vittorio \u00e8 quindi costretto a trasferirsi a Ginevra, ma prima della partenza saluta Fedele, che decide di restare a Cuba con l'amata Almadedios, nel frattempo rimessa in libert\u00e0, e riesce ad avere i figli che con la moglie non era mai riuscito ad avere."}
{"id": "3447002", "revid": "610351", "url": "https://it.wikipedia.org/wiki?curid=3447002", "title": "Tallahassee Tennis Challenger 2011", "text": "Il Tallahassee Tennis Challenger 2011 \u00e8 stato un torneo professionistico di tennis maschile giocato sul cemento. \u00c8 stata la 3\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Tallahassee negli USA dall'11 al 16 aprile 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Donald Young ha battuto in finale Wayne Odesnik, 6\u20134, 3\u20136, 6\u20133\nDoppio.\n Vasek Pospisil / Bobby Reynolds hanno battuto in finale G\u014d Soeda / James Ward, 6\u20132, 6\u20134"}
{"id": "3447008", "revid": "767487", "url": "https://it.wikipedia.org/wiki?curid=3447008", "title": "Aberto Santa Catarina De Tenis 2011", "text": "L'Aberto Santa Catarina De Tenis 2011 \u00e8 stato un torneo professionistico di tennis maschile giocato sulla terra battuta. \u00c8 stata la 6\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Blumenau in Brasile dall'11 al 17 aprile 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che hanno ricevuto uno Special Exemption per entrare nel tabellone principale:\nGiocatori che sono passati dalle qualificazioni:\nCampioni.\nSingolare.\n Jos\u00e9 Acasuso ha battuto in finale Marcelo Demoliner, 6\u20132, 6\u20132\nDoppio.\n Franco Ferreiro / Andr\u00e9 S\u00e1 hanno battuto in finale Adri\u00e1n Men\u00e9ndez Maceiras / Leonardo Tavares, 6\u20132, 3\u20136, [10\u20134]"}
{"id": "3447009", "revid": "136801", "url": "https://it.wikipedia.org/wiki?curid=3447009", "title": "Aberto Santa Catarina De Tenis", "text": ""}
{"id": "3447012", "revid": "515699", "url": "https://it.wikipedia.org/wiki?curid=3447012", "title": "Calma aparente", "text": ""}
{"id": "3447016", "revid": "80339", "url": "https://it.wikipedia.org/wiki?curid=3447016", "title": "Denis Cherkovskis", "text": ""}
{"id": "3447020", "revid": "1543377", "url": "https://it.wikipedia.org/wiki?curid=3447020", "title": "Rai Open 2011", "text": "Il Rai Open 2011 \u00e8 stato un torneo professionistico di tennis maschile giocato sulla terra battuta. \u00c8 stata la 3\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Roma in Italia dall'11 al 17 aprile 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Thomas Schoorel ha battuto in finale Martin Kli\u017ean, 7\u20135, 1\u20136, 6\u20133\nDoppio.\n Martin Kli\u017ean / Alessandro Motti hanno battuto in finale Thomas Fabbiano / Walter Trusendi, 7\u20136(3), 6\u20134"}
{"id": "3447025", "revid": "831312", "url": "https://it.wikipedia.org/wiki?curid=3447025", "title": "Tour du Finist\u00e8re", "text": "Il Tour du Finist\u00e8re \u00e8 una corsa in linea maschile di ciclismo su strada che si svolge ogni aprile intorno alla citt\u00e0 di Quimper, nel dipartimento francese del Finist\u00e8re. \u00c8 inserita nel calendario dell'UCI Europe Tour come prova di classe 1.1.\nStoria.\nDalla sua creazione fino alla fine degli anni novanta, la corsa era riservata ai dilettanti. Solo dal 2000 \u00e8 stata aperta ai professionisti e dal 2005 \u00e8 entrata a fare parte del calendario del circuito continentale europeo UCI. Dal 2007 \u00e8 inserita anche tra le prove della Coppa di Francia.\nAlbo d'oro.\n\"Aggiornato all'edizione 2021.\""}
{"id": "3447026", "revid": "71433", "url": "https://it.wikipedia.org/wiki?curid=3447026", "title": "Fast and Furious 5", "text": ""}
{"id": "3447031", "revid": "287204", "url": "https://it.wikipedia.org/wiki?curid=3447031", "title": "Soweto Open 2011", "text": "Il Soweto Open 2011 \u00e8 stato un torneo professionistico di tennis giocato sul cemento. \u00c8 stata la 3\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011 e dell'ITF Women's Circuit nell'ambito dell'ITF Women's Circuit 2011. Si \u00e8 giocato a Johannesburg in Sudafrica dall'11 al 17 aprile 2011.\nPartecipanti ATP.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nPartecipanti WTA.\nAltre partecipanti.\nGiocatrici che hanno ricevuto una wild card:\nGiocatrici passati dalle qualificazioni:\nCampioni.\nSingolare maschile.\n Izak van der Merwe ha battuto in finale Rik De Voest, 6\u20137(2), 7\u20135, 6\u20133\nSingolare femminile.\n Valerija Savinych ha battuto in finale Petra Cetkovsk\u00e1, 6\u20131, 6\u20132\nDoppio maschile.\n Michael Kohlmann / Alexander Peya hanno battuto in finale Andre Begemann / Matthew Ebden 6\u20132, 6\u20132\nDoppio femminile.\nTutti match di doppio sono stati sospesi nelle semifinali dal supervisore a causa della forte pioggia."}
{"id": "3447034", "revid": "205197", "url": "https://it.wikipedia.org/wiki?curid=3447034", "title": "Megara (citt\u00e0)", "text": ""}
{"id": "3447039", "revid": "1371684", "url": "https://it.wikipedia.org/wiki?curid=3447039", "title": "Coppa delle Nazioni U23 UCI 2011", "text": "La Coppa delle Nazioni U23 UCI 2011 \u00e8 stata la quinta edizione della competizione organizzata dalla Unione Ciclistica Internazionale, passaggio obbligato per i ciclisti di meno di 23 anni che desiderano partecipare alle gare a loro riservate ai Campionati del mondo di ciclismo su strada 2011. Comprendeva sei gare ed era riservata alle squadre nazionali, permettendo loro di accumulare punti e determinare il numero di posti assegnati a ciascuna di esse ai campionati del mondo."}
{"id": "3447040", "revid": "1442080", "url": "https://it.wikipedia.org/wiki?curid=3447040", "title": "Soweto Open 2011 - Singolare maschile", "text": "Dustin Brown era il detentore del titolo, ma ha perso in semifinale contro Izak van der Merwe.\nIl singolare maschile del torneo di tennis Soweto Open 2011, facente parte della categoria ITF Men's Circuit, ha avuto come vincitore Izak van der Merwe che ha battuto in finale Rik De Voest 6\u20137(2), 7\u20135, 6\u20133."}
{"id": "3447041", "revid": "205197", "url": "https://it.wikipedia.org/wiki?curid=3447041", "title": "Pallene (citt\u00e0)", "text": ""}
{"id": "3447044", "revid": "767487", "url": "https://it.wikipedia.org/wiki?curid=3447044", "title": "Unione Sportiva Reggina 1931-1932", "text": "Questa pagina raccoglie i dati riguardanti l'Unione Sportiva Reggina nelle competizioni ufficiali della stagione 1931-1932.\nStagione.\nLa squadra, allenata per la terza stagione consecutiva da Attilio Buratti, ha concluso il girone F della Prima Divisione 1931-1932 al sesto posto, a pari punti con il Catania."}
{"id": "3447045", "revid": "287204", "url": "https://it.wikipedia.org/wiki?curid=3447045", "title": "Soweto Open 2011 - Singolare femminile", "text": "Nina Brat\u010dikova era la detentrice del titolo, ma ha perso nei quarti di finale contro Kathrin W\u00f6rle.\nIl singolare femminile del torneo di tennis Soweto Open 2011, facente parte della categoria ITF Women's Circuit, ha avuto come vincitrice Valerija Savinych che ha battuto in finale Petra Cetkovsk\u00e1 6\u20131, 6\u20132."}
{"id": "3447050", "revid": "287204", "url": "https://it.wikipedia.org/wiki?curid=3447050", "title": "Max Barry", "text": "Tiene inoltre un suo blog nel quale tratta vari argomenti, tra cui la scrittura, il marketing e la politica."}
{"id": "3447053", "revid": "1442080", "url": "https://it.wikipedia.org/wiki?curid=3447053", "title": "Soweto Open 2011 - Doppio maschile", "text": "Il doppio maschile dello Soweto Open 2011 \u00e8 stato un torneo di tennis facente parte dell'ATP Challenger Tour 2011.\nNicolas Mahut e Lovro Zovko erano i detentori del titolo, ma quest'anno non hanno partecipato.\nTutti i match di doppio erano stati sospesi nelle semifinali dal supervisore a causa della forte pioggia, ma successivamente il torneo \u00e8 stato portato al termine.\nMichael Kohlmann e Alexander Peya hanno battuto in finale Andre Begemann e Matthew Ebden 6\u20132, 6\u20132."}
{"id": "3447055", "revid": "831312", "url": "https://it.wikipedia.org/wiki?curid=3447055", "title": "ZLM Tour", "text": "Lo ZLM Tour \u00e8 stata una corsa in linea maschile di ciclismo su strada che si svolgeva ogni anno in Zelanda, nei Paesi Bassi. Dal 2008 ha fatto parte del calendario dell'UCI Europe Tour e della Coppa delle Nazioni U23 UCI come gara di classe 1.Ncup.\nStoria.\nLa cosa fu organizzata per la prima volta nel 1996 con il nome di \"\"Arjaan de Schipper Trofee\". Tre anni dopo cambi\u00f2 nome in \"ZLM tour om de Arjaan de Schipper trofee\"\". Nel 2008 venne inclusa per la prima volta nel calendario dell'UCI Europe Tour.\nFino al 2014 era una corsa in linea, dal 2015 al 2016 si svolse in due giorni su due tappe (diventando gara di classe 2.Ncup), salvo tornare al formato in linea a partire dal 2017. Per via di ingenti problemi economici, l'edizione 2018 \u00e8 stata l'ultima ad essere organizzata. \nAlbo d'oro.\n\"Aggiornato all'edizione 2018.\""}
{"id": "3447058", "revid": "287204", "url": "https://it.wikipedia.org/wiki?curid=3447058", "title": "Logo Land", "text": "Logo Land (\"Jennifer Government\") \u00e8 il secondo romanzo scritto da Max Barry, pubblicato nel 2003.\nEsso \u00e8 ambientato in una realt\u00e0 distopica alternativa in cui gran parte delle nazioni (ora controllata dagli Stati Uniti) sono dominate da entit\u00e0 societarie a fini di lucro, mentre il potere politico \u00e8 estremamente limitato. Molti lettori lo vedono anche come una critica del neoliberismo e della globalizzazione, anche se lo scrittore ha affermato di non essere un no-global."}
{"id": "3447059", "revid": "287204", "url": "https://it.wikipedia.org/wiki?curid=3447059", "title": "Soweto Open 2011 - Doppio femminile", "text": "Vitalija D'ja\u010denko e Irini Georgatou erano i detentori del titolo, ma Diatchenko non ha partecipato.\nIl doppio femminile del torneo di tennis Soweto Open 2011, facente parte della categoria ITF Women's Circuit, ha avuto come vincitrici Georgatou ha giocato con Oksana Kala\u0161nikova, ma ha perso nei quarti di finale contro Nina Brat\u010dikova e Valerija Savinych.\nTutti match di doppio sono stati sospesi nelle semifinali dal supervisore a causa della forte pioggia."}
{"id": "3447061", "revid": "1442080", "url": "https://it.wikipedia.org/wiki?curid=3447061", "title": "Status Athens Open 2011 - Singolare", "text": "Il singolare dello Status Athens Open 2011 \u00e8 stato un torneo di tennis facente parte dell'ATP Challenger Tour 2011.\nLu Yen-Hsun era il detentore del titolo, ma quest'anno non hanno partecipato.\nMatthias Bachinger ha battuto in finale Dmitrij Tursunov perch\u00e9 questi non ha potuto scendere in campo a causa di un problema al ginocchio."}
{"id": "3447062", "revid": "287204", "url": "https://it.wikipedia.org/wiki?curid=3447062", "title": "Chramec", "text": ""}
{"id": "3447065", "revid": "709565", "url": "https://it.wikipedia.org/wiki?curid=3447065", "title": "Jean-Marie L\u00e9on Dufour", "text": "Biografia.\nDal 1799 al 1806 studi\u00f2 medicina a Parigi. In quel periodo fu amico di Jean Baptiste Bory de Saint-Vincent (1778-1846) e controll\u00f2 la stampa del suo \"Voyage dans les quatre principales \u00eeles des mers d'Afrique\". L'autore, per gratitudine, nella prefazione afferm\u00f2 che lo zelo del giovane Dufour nelle scienze naturali: \u00ab...promette a queste discipline uno dei maggiori esponenti\u00bb.\nQualche tempo dopo, Dufour partecip\u00f2, come medico, alla campagna militare di Spagna, dal 1807 al 1814. Terminata la guerra torn\u00f2 a stabilirsi nella sua citt\u00e0 natale nelle Landes.\nNel corso della sua vita Dufour pubblic\u00f2 232 saggi sugli artropodi, di cui almeno una ventina dedicati ai ragni. In particolare sono da citare le sue \"Recherches anatomiques sur les Carabiques et sur plusieurs autres Col\u00e9opt\u00e8res\" (Parigi, 1824-1826). Uno di questi testi, pubblicato su \"I comportamenti di un Imenottero cacciatore Buprestes\", fu d'ispirazione per Jean-Henri Fabre (1823-1915). I due scienziati ebbero anche una breve corrispondenza.\nNel 1854 fu eletto membro straniero dell\"'Accademia reale svedese delle scienze\".\nLa \"Ghiandola di Dufour\" \u00e8 stata cos\u00ec chiamata in suo onore."}
{"id": "3447066", "revid": "1442080", "url": "https://it.wikipedia.org/wiki?curid=3447066", "title": "Status Athens Open 2011 - Doppio", "text": "Il doppio dello Status Athens Open 2011 \u00e8 stato un torneo di tennis facente parte dell'ATP Challenger Tour 2011.\nRik De Voest e Lu Yen-hsun erano i detentori del titolo, ma quest'anno non hanno partecipato.\nColin Fleming e Scott Lipsky hanno battuto in finale Matthias Bachinger e Benjamin Becker per walkover."}
{"id": "3447067", "revid": "1005847", "url": "https://it.wikipedia.org/wiki?curid=3447067", "title": "J\u00e1n Fige\u013e", "text": "\u00c8 stato commissario europeo ed attualmente \u00e8 ministro e leader del Movimento Cristiano-Democratico.\nFormazione e carriera professionale.\nFige\u013e ha studiato elettronica all'Universit\u00e0 Tecnica di Ko\u0161ice. Dopo la laurea, dal 1983 al 1992 ha lavorato come ricercatore a Pre\u0161ov.\nCarriera politica.\nNel 1990 Fige\u013e ader\u00ec al Movimento Cristiano-Democratico, un partito cristiano democratico moderato.\nNel 1992 venne eletto al Consiglio nazionale della Slovacchia e divenne membro della commissione parlamentare per gli affari esteri. Nel 1993 venne anche designato come uno dei membri della delegazione slovacca presso il Consiglio d'Europa.\nDopo le elezioni politiche del 1998 Fige\u013e lasci\u00f2 il suo incarico parlamentare per entrare nel nuovo governo guidato da Mikul\u00e1\u0161 Dzurinda come segretario di stato al ministero degli esteri. Rivestendo tale ruolo segu\u00ec da vicino i negoziati con l'Unione europea per l'ingresso della Slovacchia nella UE. Fige\u013e rappresent\u00f2 il governo slovacco nella Convenzione europea che elabor\u00f2 la Costituzione europea. Nel 2002 Fige\u013e torn\u00f2 a far parte del Consiglio nazionale, di cui presiedette la commissione per gli affari esteri.\nNel 2004 Fige\u013e venne indicato come membro della Commissione europea. Per alcuni mesi fece parte della Commissione Prodi, affiancando prima Erkki Liikanen e poi Olli Rehn come commissario per le imprese e la societ\u00e0 dell'informazione. Nella Commissione Barroso I Fige\u013e \u00e8 stato invece commissario per l'istruzione, la formazione, la cultura e la giovent\u00f9. La delega di Fige\u013e venne leggermente modificata dopo l'ingresso della Romania nell'Unione europea, quando la delega al multilinguismo precedentemente assegnatagli venne trasferita al nuovo commissario rumeno Leonard Orban.\nIl 21 settembre 2009 Fige\u013e annunci\u00f2 le sue dimissioni dalla Commissione europea, in seguito alla sua elezione come leader del Movimento Cristiano-Democratico.\nDopo la vittoria elettorale della sua coalizione nelle elezioni politiche del giugno 2010, dal luglio 2010 Fige\u013e \u00e8 vice primo ministro e ministro dei trasporti, delle poste e delle telecomunicazioni nel governo guidato da Iveta Radi\u010dov\u00e1.\nNel 2016 la Commissione Europea lo nomina inviato speciale per la promozione della libert\u00e0 di religione o di credo al di fuori dell'UE.\nVita privata.\nFige\u013e \u00e8 sposato e ha quattro figli."}
{"id": "3447071", "revid": "287204", "url": "https://it.wikipedia.org/wiki?curid=3447071", "title": "Cerencany", "text": ""}
{"id": "3447073", "revid": "647919", "url": "https://it.wikipedia.org/wiki?curid=3447073", "title": "Vasilij Ero\u015denko", "text": ""}
{"id": "3447074", "revid": "287204", "url": "https://it.wikipedia.org/wiki?curid=3447074", "title": "Tallahassee Tennis Challenger 2011 - Singolare", "text": "Il singolare del Tallahassee Tennis Challenger 2011 \u00e8 stato un torneo di tennis facente parte dell'ATP Challenger Tour 2011.\nBrian Dabul era il detentore del titolo, ma ha perso nel 2\u00ba turno.\nDonald Young ha battuto in finale Wayne Odesnik 6\u20134, 3\u20136, 6\u20133."}
{"id": "3447078", "revid": "287204", "url": "https://it.wikipedia.org/wiki?curid=3447078", "title": "Tallahassee Tennis Challenger 2011 - Doppio", "text": "Il doppio del Tallahassee Tennis Challenger 2011 \u00e8 stato un torneo di tennis facente parte dell'ATP Challenger Tour 2011.\nStephen Huss e Joseph Sirianni erano i detentori del titolo, ma quest'anno non hanno partecipato insieme.\nHuss ha fatto coppia con Ashley Fisher, mentre Sirianni ha giocato con Fritz Wolmarans.\nVasek Pospisil e Bobby Reynolds hanno battuto in finale G\u014d Soeda e James Ward 6\u20132, 6\u20134."}
{"id": "3447085", "revid": "287204", "url": "https://it.wikipedia.org/wiki?curid=3447085", "title": "Cierny Potok", "text": ""}
{"id": "3447087", "revid": "287204", "url": "https://it.wikipedia.org/wiki?curid=3447087", "title": "Aberto Santa Catarina De Tenis 2011 - Singolare", "text": "Il singolare dell'Aberto Santa Catarina De Tenis 2011 \u00e8 stato un torneo di tennis facente parte dell'ATP Challenger Tour 2011.\nMarcos Daniel era il detentore del titolo, ma ha perso nel 2\u00ba turno contro Ricardo Hocevar 6\u20137(3), 1\u20136.\nJos\u00e9 Acasuso ha battuto in finale Marcelo Demoliner 6\u20132, 6\u20132."}
{"id": "3447093", "revid": "300067", "url": "https://it.wikipedia.org/wiki?curid=3447093", "title": "Opelousas (Louisiana)", "text": ""}
{"id": "3447094", "revid": "1305772", "url": "https://it.wikipedia.org/wiki?curid=3447094", "title": "Una stella di nome Henry", "text": "Una stella di nome Henry \u00e8 un romanzo dello scrittore irlandese Roddy Doyle pubblicato nel 2000. Si tratta del primo libro di una serie, a cui seguono \"Una faccia gi\u00e0 vista\" (2005) e \"Una vita da eroe\" (2010).\nTrama.\nIl romanzo \u00e8 ambientato in Irlanda tra la fine dell'Ottocento e l'inizio del Novecento: la narrazione inizia prima della nascita di Henry, seguendo gli eventi che riguardano il padre, Henry Senior, e la madre Melody.\nDopo la nascita del protagonista il racconto passa alla prima persona.\nHenry, fuggito di casa con il fratello Victor, esplorer\u00e0 la vecchia Dublino tra i quartieri pi\u00f9 malfamati e i luoghi della sua storia: dalla Rivolta di Pasqua del 1916, dopo un'adolescenza (o quasi infanzia) passata nella Liberty Hall dei sindacalisti dello Sinn F\u00e9in, fino ad arrivare alla guerra d'indipendenza irlandese del 1920-21, nel corso della quale il protagonista conoscer\u00e0 personaggi storici, come James Connolly e Michael Collins e alla guerra civile del 1923."}
{"id": "3447096", "revid": "1442080", "url": "https://it.wikipedia.org/wiki?curid=3447096", "title": "Aberto Santa Catarina De Tenis 2011 - Doppio", "text": "Il doppio dell'Aberto Santa Catarina De Tenis 2011 \u00e8 stato un torneo di tennis facente parte dell'ATP Challenger Tour 2011.\nFranco Ferreiro e Andr\u00e9 S\u00e1 hanno battuto in finale Adri\u00e1n Men\u00e9ndez Maceiras e Leonardo Tavares 6\u20132, 3\u20136, [10\u20134]."}
{"id": "3447099", "revid": "599013", "url": "https://it.wikipedia.org/wiki?curid=3447099", "title": "Amelia Dyer", "text": "Fu la pi\u00f9 cruenta assassina di bambini dell'Inghilterra vittoriana. Fu processata e impiccata per un solo omicidio, ma quasi sicuramente fu responsabile di molte altre morti: il numero reale delle vittime si aggira infatti tra svariate decine e pi\u00f9 di 200 o 400. Comunque solo sei vittime sono confermate e tre riconosciute.\nVenne soprannominata \"Jill the Ripper\" poich\u00e9 il suo caso era cronologicamente vicino a quello di Jack lo squartatore (1888); inoltre, a causa dell'analogia dei suoi crimini con quelli di Jack lo squartatore, venne sospettata di essere la stessa persona, bench\u00e9 si trattasse di un'ipotesi molto remota.\nBiografia.\nOrigini.\nAmelia Elisabeth Dyer nacque nel 1838 in una famiglia agiata di Bristol; era la pi\u00f9 giovane di cinque fratelli (tre maschi e due femmine). Suo padre, Samuel Hobley, era un mastro calzolaio; sua madre, Sarah Weymouth, soffriva di una malattia mentale causata dal tifo. Impar\u00f2 presto a leggere e scrivere e si interess\u00f2 di poesia e letteratura. Sua madre mor\u00ec per le complicanze della malattia mentale nel 1848, suo padre nel 1859 circa. Nel 1861 si trasfer\u00ec a Trinity Street, a Bristol. L\u00ec si spos\u00f2 con George Thomas. Per sposarsi, entrambi dovettero falsificare la loro et\u00e0: George, che aveva 59 anni, se ne tolse 11; Amelia, che ne aveva 24, se ne aggiunse 6. Negli anni successivi inizi\u00f2 a fare pratica medica. Si offriva di tenere nascoste le nascite dei figli illegittimi in cambio di denaro: chiedeva solitamente tra le 50 e le 80 sterline, ma la cifra si poteva contrattare. Nel 1869 George Thomas mor\u00ec, lasciando Dyer sola con una figlia, Ellen Thomas. Decise cos\u00ec di lasciare il mestiere di infermiera e di diventare un'allevatrice di bambini.\nJill the Ripper.\nIn cambio della promessa di occuparsi dei bambini che le famiglie volevano dar via, chiedeva una cifra di denaro e dei vestiti adatti per il bambino. Dopo aver contrattato e ottenuto la cifra dai genitori, lasciava morire di fame il bambino, che ormai non le serviva pi\u00f9.\nEluse per molto tempo le forze dell'ordine. Inoltre in quel periodo molte badanti, quando si trovavano in casi di difficolt\u00e0 economica mentre crescevano il bambino, lo uccidevano; i metodi pi\u00f9 usati erano quelli di lasciarlo deperire di fame, non allattarlo e intossicarlo in modo costante con forti dosi di alcol e oppio.\nAmelia Dyer fu arrestata nel 1879, quando un medico che certificava il suo operato scopr\u00ec che, sotto le sue cure, erano morti molti bambini. Non fu condannata per il reato di omicidio plurimo ma per quello di \"negligenza\" (ossia scarsa attenzione per il piccolo). Pass\u00f2 sei mesi ai lavori forzati, che la provarono psicologicamente. Da questo momento in poi svilupp\u00f2 tendenze alla depressione e al suicidio e inizi\u00f2 a consumare sempre di pi\u00f9 alcolici e sostanze oppiacee. Al rilascio tent\u00f2 di riprendere la carriera da infermiera e continu\u00f2 a uccidere con lo stesso metodo.\nTorn\u00f2 nuovamente ad eludere le forze dell'ordine e a tenere lontana l'attenzione dei genitori; per fare ci\u00f2 si trasferiva molto spesso da una citt\u00e0 all'altra e usava molti pseudonimi, tra cui quello di \"Signora Thomas\".\nNel 1890, dopo un altro tentativo di suicidio, torn\u00f2 in un ospedale psichiatrico e ne usc\u00ec tre anni dopo, ancora pi\u00f9 provata. Due anni pi\u00f9 tardi si trasfer\u00ec nel Berkshire insieme a una socia, Jane Smith, la figlia Ellen Thomas, la figliastra Mary Ann detta \"Polly\" e il figliastro Arthur Palmer. Nel 1896 uccise le tre vittime identificate, ossia Doris Harmon, Harry Simmons ed Helena Fry. Vennero adottati, portati in casa sua e strangolati con un nastro. I corpi furono messi in un sacco riempito di mattoni e buttati nel fiume Tamigi.\nL'arresto.\nDopo un po' di tempo il corpo di Helena Fry riaffior\u00f2 e fu ripescato. La polizia, esaminando la carta da imballaggio in cui era avvolto il cadavere, trov\u00f2 una scritta che segnava un indirizzo e un nome che recitava \"Signora Thomas\". I sospetti si concentrarono su Amelia Dyer: gli agenti raccolsero informazioni su di lei e la misero sotto sorveglianza. Infine mandarono una complice a parlarle, scoprendo cos\u00ec l'esistenza di questo mercato delle adozioni. La polizia infine perquis\u00ec il suo appartamento e vi trov\u00f2 dei telegrammi che parlavano di accordi sulle adozioni, lettere di alcune madri che domandavano se il loro figlio stesse bene, ricevute per gli annunci pubblicitari di adozione che lei affiggeva in giro e i bordi del nastro di stoffa che usava per soffocare i bambini. Nell'appartamento si era inoltre diffuso un forte tanfo di putrefazione. Il nome \"Signora Thomas\" era uno dei tanti pseudonimi della Dyer. I poliziotti la arrestarono e la collegarono cos\u00ec alla morte di Helena Fry; successivamente dragarono il Tamigi e vi trovarono altri 6 corpi; fecero infine una stima di quanto lei potesse aver ucciso in venti anni; divenne fortemente sospettata di oltre 200 morti in totale, fino a un massimo di 400.\nLa fine.\nI figli della Dyer furono scagionati dalle accuse; la donna fu invece processata il 22 maggio 1896 e riconosciuta colpevole di un omicidio, nonostante fosse stata collegata a molti altri, ma senza prove all'epoca schiaccianti. Bench\u00e9 la Dyer soffrisse di problemi mentali e abusasse di alcolici e stupefacenti, non fu dichiarata incapace di intendere e di volere. In quattro minuti e mezzo fu condannata a morte. Fu impiccata alle nove del mattino del 10 giugno 1896 nella Newgate Prison di Londra. Le sue ultime parole, poco prima che la botola sotto di lei si aprisse, furono \"non ho nulla da dire\"."}
{"id": "3447100", "revid": "287204", "url": "https://it.wikipedia.org/wiki?curid=3447100", "title": "Dolne Zahorany", "text": ""}
{"id": "3447102", "revid": "1442080", "url": "https://it.wikipedia.org/wiki?curid=3447102", "title": "Rai Open 2011 - Singolare", "text": "Il singolare del Rai Open 2011 \u00e8 stato un torneo di tennis facente parte dell'ATP Challenger Tour 2011.\nFilippo Volandri era il detentore del titolo, ma quest'anno non ha partecipato.\nThomas Schoorel ha battuto in finale Martin Kli\u017ean 7\u20135, 1\u20136, 6\u20133."}
{"id": "3447105", "revid": "300067", "url": "https://it.wikipedia.org/wiki?curid=3447105", "title": "Mildon Ambres", "text": ""}
{"id": "3447107", "revid": "1442080", "url": "https://it.wikipedia.org/wiki?curid=3447107", "title": "Rai Open 2011 - Doppio", "text": "Il doppio del Rai Open 2011 \u00e8 stato un torneo di tennis facente parte dell'ATP Challenger Tour 2011.\nTomasz Bednarek e Mateusz Kowalczyk erano i detentori del titolo, ma Kowalczyk quest'anno non hanno partecipato.\nBednarek ha fatto coppia con Andreas Siljestr\u00f6m, ma ha perso nei quarti di finale contro Leo\u0161 Friedl e Ivo Min\u00e1\u0159.\nMartin Kli\u017ean e Alessandro Motti hanno battuto in finale Thomas Fabbiano e Walter Trusendi 7\u20136(3), 6\u20134."}
{"id": "3447116", "revid": "436907", "url": "https://it.wikipedia.org/wiki?curid=3447116", "title": "Conseguenza logica (album)", "text": "Conseguenza logica \u00e8 il ventunesimo album dei Matia Bazar, pubblicato su CD (catalogo 591 3 00037 3) nel 2011 dall'etichetta discografica Bazar Music di propriet\u00e0 della band, distribuita dalla Universal, anticipato dal singolo \"Gli occhi caldi di Sylvie\" del .\nIl disco.\nVede il ritorno della cantante Silvia Mezzanotte dopo la sua uscita dal gruppo nel 2004, in sostituzione di Roberta Faccani.\nNell'album sono presenti le collaborazioni, per i testi e musica, di Adelio Cogliati e Massimiliano Pani, che hanno affiancato Giancarlo Golzi e Piero Cassano.\nIn occasione della partecipazione dei Matia Bazar al Festival di Sanremo 2012, il 15 febbraio 2012 \u00e8 stata pubblicata una riedizione dell'album, intitolata Conseguenza logica (Sanremo Edition), in cui sono stati aggiunti il brano \"Sei tu\", portato in gara al Festival, e l'inedito \"Noi siamo il mondo\" inseriti come prime due tracce.\nTracce.\n\"Sanremo edition\".\nDurata totale: 58:38"}
{"id": "3447129", "revid": "436907", "url": "https://it.wikipedia.org/wiki?curid=3447129", "title": "Eagle (singolo)", "text": "Eagle \u00e8 un singolo degli ABBA del 1978, registrato nel 1977, tratto da \"The Album\" ed \u00e8 la prima traccia dell'album. \u00c8 il pi\u00f9 lungo singolo registrato degli ABBA."}
{"id": "3447139", "revid": "1431409", "url": "https://it.wikipedia.org/wiki?curid=3447139", "title": "Laura Fraser", "text": "Biografia.\nLaura Fraser \u00e8 figlia di Rose, insegnante universitaria ed infermiera, e di Alistair Fraser, scrittore cinematografico. Ha frequentato la Hillhead High School ed \u00e8 membro dello Scottish Youth Theatre. Si \u00e8 diplomata alla Royal Scottish Academy of Music and Drama.\nCarriera.\nIl suo primo ruolo \u00e8 quello della maga \"Door\" nella serie della BBC scritta da Neil Gaiman dal nome Neverwhere nel 1996. Recita anche nel film della BBC \"The Tribe\", con Joely Richardson and Anna Friel nel 1998, ed interpreta nel 1999 Lavinia nel film \"Titus\", della regista Julie Taymor. Ha fatto apparizioni in \"Il destino di un cavaliere\" e in \"Vanilla Sky\" e ha interpretato vari ruoli in serie drammatiche della BBC, tra cui \"He Knew He Was Right\" (2004), \"Casanova\" (2005) e \"Reichenbach Falls\" (2007). Ha recitato nella parte di una delle protagoniste nella commedia inglese del 2006 \"Nina's Heavenly Delights\" e ha ottenuto il ruolo di protagonista nella serie della ITV \"Talk to Me\" nel ruolo di Claire Bellington.\nLa Fraser ha girato nel 2010 la prima serie di \"Lip Service\" della BBC. Nel 2012 entra a far parte del cast della serie televisiva \"Breaking Bad\" nel ruolo della sospettosa e guardinga Lydia Rodarte-Quayle, ruolo che riprender\u00e0 a partire dalla terza stagione del suo spin-off \"Better Call Saul\"."}
{"id": "3447140", "revid": "110157", "url": "https://it.wikipedia.org/wiki?curid=3447140", "title": "B\u00f6xlund", "text": "B\u00f6xlund (in danese \"B\u00f8gslund\") \u00e8 un comune di 109 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Schafflund."}
{"id": "3447141", "revid": "110157", "url": "https://it.wikipedia.org/wiki?curid=3447141", "title": "Gro\u00dfenwiehe", "text": "Gro\u00dfenwiehe (in danese \"Store Vi\") \u00e8 un comune di 2.809 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Schafflund."}
{"id": "3447143", "revid": "986213", "url": "https://it.wikipedia.org/wiki?curid=3447143", "title": "Bertrand de Saint-Martin", "text": "Biografia.\nPrimi anni.\nDecano dell'abbazia di Saint-Andr\u00e9, venne nominato nel 1248 vescovo di Fr\u00e9jus, carica che manterr\u00e0 fino al 5 marzo 1264, quando venne nominato vescovo di Avignone da papa Urbano IV, carica che terr\u00e0 fino al 1266.\nVescovo di Avignone.\nIl nuovo vescovo di Avignone si dimostr\u00f2 vicino agl'interessi degli Angi\u00f2 e Carlo I d'Angi\u00f2, conte di Provenza, seppe apprezzare i suoi servigi. Sotto il pontificato di Clemente IV Bertran de Saint-Martin gioc\u00f2 un ruolo importante in Italia: con un \"breve\" datato da Perugia il 14 luglio 1265, il papa impose l'arresto ed incarcerare tutti coloro che in Roma osassero resistere all'autorit\u00e0 pontificia e si fosse mostrato ostile a Carlo d'Angi\u00f2. Fu grazie al rapporto con l'arcivescovo di Cosenza che il nostro prelato s'incaric\u00f2 di questa delicata missione.\nArcivescovo d'Arles.\nDopo aver occupato la sede episcopale di Avignone per due anni e quattro mesi, Bertrand assunse il governo della diocesi di Arles per obbedire agli ordini del papa. In conformit\u00e0 con gli usi egli fu scelto dai canonici di questa citt\u00e0 per sostituire l'arcivescovo deceduto Florent (29 giugno 1266). Due canonici furono delegati per recarsi presso Clemente IV a Viterbo a sollecitare la decisione pontificia sulla scelta operata dal capitolo di Arles.\nL'11 ottobre di quell'anno egli divenne arcivescovo di Arles, carica che mantenne fino al 1273. Del suo periodo episcopale ad Arles si conoscono numerosi eventi, in particolare omaggi e sinodi. L'anno del suo arrivo egli rese omaggio a Barral I, signore di Baux, per la terra di Mouri\u00e8s, che l'arcidiocesi aveva in feudo da questo signore.\nNel 1267, il 10 giugno egli si rec\u00f2 a Tarascona per ricevere a sua volta gli omaggi di Bertrand de Baux, figlio di Guillaume de Baux, signore di Berre, per diversi feudi, fra i quali le terre della Crau.\nIn quel medesimo anno papa Clemente IV accord\u00f2 a lui, ed ai suoi successori, un privilegio riservato al papa: quello di far portare dinnanzi a loro la croce nella provincia di Arles.\nIl 5 aprile 1270, Bertrand approv\u00f2, in qualit\u00e0 di arcivescovo metropolitano, la suddivisione degli introiti della diocesi di Tolone in dodici prebende ed il 15 luglio 1271 celebr\u00f2 un sinodo ad Avignone, ove si trovarono riuniti con l'arcivescovo di quella citt\u00e0, quelli di Cavaillon e di Carpentras.\nCardinale-vescovo di Sabina.\nAll'inizio di giugno del 1273, o secondo alcuni autori nel 1272 o 1274, egli fu nominato cardinale vescovo di Sabina da papa Gregorio X. Bertrand fu il primo arcivescovo di Arles a ricevere la porpora cardinalizia.\nBertrand partecip\u00f2, nel corso del suo cardinalato, ai seguenti conclavi:\nControversie sulla date del suo decesso.\nLa sua data di morte \u00e8 incerta. Secondo alcune fonti egli sarebbe deceduto durante il secondo concilio di Lione, nel 1274 ma ci\u00f2 pare poco probabile, poich\u00e9 l'ultima bolla pontificia ove compare la sua firma \u00e8 datata 23 marzo 1275. L'Annuario Pontificio del 1929, a pag. 127, indica che egli mor\u00ec a Lione il 28 marzo 1275. Tuttavia Konrad Eubel, nella sua \"Hierarchia Catholica Medii Aevi\" alle pagg. 9 e 38 del Volume I afferma che Bertran de Saint-Martin aveva partecipato ai conclavi che elessero i papi Innocenzo V e Giovanni XXII e che egli mor\u00ec nel 1277. Secondo Joseph Hyacinthe Alban\u00e9s fu il 29 marzo di quell'anno, informazione corroborata dalla \"Soci\u00e9t\u00e9 d\u00e9partementale d'arch\u00e9ologie et de statistique de la Dr\u00f4me\", che indica una data vicina, il 28 marzo 1277.\nSuccessione apostolica.\nLa successione apostolica \u00e8:"}
{"id": "3447144", "revid": "110157", "url": "https://it.wikipedia.org/wiki?curid=3447144", "title": "H\u00f6rup", "text": "H\u00f6rup (in danese \"H\u00f8rup\") \u00e8 un comune di 635 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Schafflund."}
{"id": "3447149", "revid": "110157", "url": "https://it.wikipedia.org/wiki?curid=3447149", "title": "Holt (Germania)", "text": "Holt \u00e8 un comune di 178 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Schafflund."}
{"id": "3447150", "revid": "106456", "url": "https://it.wikipedia.org/wiki?curid=3447150", "title": "Bertran de Saint-Martin", "text": ""}
{"id": "3447151", "revid": "110157", "url": "https://it.wikipedia.org/wiki?curid=3447151", "title": "Jardelund", "text": "Jardelund (in danese \"Jarlund\" o \"Jardelund\") \u00e8 un comune di 315 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Schafflund."}
{"id": "3447153", "revid": "110157", "url": "https://it.wikipedia.org/wiki?curid=3447153", "title": "Lindewitt", "text": "Lindewitt (in danese \"Lindved\") \u00e8 un comune di 2.087 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Schafflund."}
{"id": "3447154", "revid": "110157", "url": "https://it.wikipedia.org/wiki?curid=3447154", "title": "Medelby", "text": "Medelby \u00e8 un comune di 900 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Schafflund."}
{"id": "3447156", "revid": "21880", "url": "https://it.wikipedia.org/wiki?curid=3447156", "title": "Conuro jandaya", "text": ""}
{"id": "3447157", "revid": "110157", "url": "https://it.wikipedia.org/wiki?curid=3447157", "title": "Meyn", "text": "Meyn (in danese \"Meden\") \u00e8 un comune di 667 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Schafflund."}
{"id": "3447160", "revid": "110157", "url": "https://it.wikipedia.org/wiki?curid=3447160", "title": "Nordhackstedt", "text": "Nordhackstedt (in danese \"N\u00f8rre Haksted\") \u00e8 un comune di 481 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Schafflund."}
{"id": "3447163", "revid": "110157", "url": "https://it.wikipedia.org/wiki?curid=3447163", "title": "Osterby (Schleswig-Flensburgo)", "text": "Osterby (in danese \"\u00d8sterby\") \u00e8 un comune di 343 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Schafflund."}
{"id": "3447164", "revid": "110157", "url": "https://it.wikipedia.org/wiki?curid=3447164", "title": "Schafflund", "text": "Schafflund (in danese \"Skovlund\") \u00e8 un comune di 2.382 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Schafflund."}
{"id": "3447168", "revid": "110157", "url": "https://it.wikipedia.org/wiki?curid=3447168", "title": "Wallsb\u00fcll", "text": "Wallsb\u00fcll (in danese \"Valsb\u00f8l\") \u00e8 un comune di 907 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Schafflund."}
{"id": "3447169", "revid": "481666", "url": "https://it.wikipedia.org/wiki?curid=3447169", "title": "First National Pictures", "text": ""}
{"id": "3447175", "revid": "110157", "url": "https://it.wikipedia.org/wiki?curid=3447175", "title": "Weesby", "text": "Weesby (in danese \"Vesby\") \u00e8 un comune di 491 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Schafflund."}
{"id": "3447177", "revid": "60765", "url": "https://it.wikipedia.org/wiki?curid=3447177", "title": "Superficie di Enneper", "text": "In matematica, nel campo della geometria differenziale e in geometria algebrica, la superficie di Enneper \u00e8 una superficie che pu\u00f2 essere descritta in forma parametrica da:\n\u00c8 stata introdotta da Alfred Enneper in connessione con la Teoria delle superfici minime.\nI metodi di implicitizzazione della geometria algebrica possono essere utilizzati per dimostrare che i punti appartenenti alla superficie di Enneper soddisfano la seguente equazione polinomiale di nono grado\nDualmente, il piano tangente nel punto con parametri dati \u00e8 formula_7 dove:\nCodice Octave.\n\u00c8 possibile avere un'immagine con Octave:\nfunction enneper\n u = linspace(-10,10,30); % divide l'intervallo\n v = linspace(-10,10,30);\n [U,V] = meshgrid(u,v);\n x = U.*(1-(U.^2)/3 + V.^2)/3;\n y = -V.*(1-(V.^2)/3 + U.^2)/3;\n z = (U.^2-V.^2)/3;\n axis(\"equal\");\n mesh(x,y,z);\n axis off; % toglie gli assi\nendfunction\n&lt;br&gt;"}
{"id": "3447179", "revid": "110157", "url": "https://it.wikipedia.org/wiki?curid=3447179", "title": "B\u00f6klund", "text": "B\u00f6klund (in danese \"B\u00f8glund\") \u00e8 un comune di 1.425 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447181", "revid": "110157", "url": "https://it.wikipedia.org/wiki?curid=3447181", "title": "Brodersby (Schleswig-Flensburgo)", "text": "Brodersby \u00e8 un comune di 487 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447182", "revid": "110157", "url": "https://it.wikipedia.org/wiki?curid=3447182", "title": "Goltoft", "text": "Goltoft \u00e8 un comune di 229 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447183", "revid": "110157", "url": "https://it.wikipedia.org/wiki?curid=3447183", "title": "Havetoft", "text": "Havetoft \u00e8 un comune di 871 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447184", "revid": "287204", "url": "https://it.wikipedia.org/wiki?curid=3447184", "title": "Stephane Bruey", "text": ""}
{"id": "3447185", "revid": "110157", "url": "https://it.wikipedia.org/wiki?curid=3447185", "title": "Idstedt", "text": "Idstedt (in danese \"Isted\") \u00e8 un comune di 858 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447192", "revid": "304380", "url": "https://it.wikipedia.org/wiki?curid=3447192", "title": "Giuseppe Miraglia (nave appoggio idrovolanti)", "text": ""}
{"id": "3447196", "revid": "729019", "url": "https://it.wikipedia.org/wiki?curid=3447196", "title": "Irish Citizen Army", "text": "L'Irish Citizen Army (nome in gaelico irlandese: \"Arm Cathartha na h\u00c9ireann\"), o ICA, \u00e8 stato un piccolo gruppo di sindacalisti con sede in Dublino. Il loro obiettivo era difendere i lavoratori in sciopero dagli sgomberi della polizia. Fu formato da James Larkin e Jack White. Altri membri importanti furono James Connolly, Sean O'Casey, Constance Markiewicz, Francis Sheehy-Skeffington. Nel 1916 prese parte all'Insurrezione di Pasqua.\nUniformi e stemmi.\nL'uniforme dell'ICA era verde scuro con un cappello stravaccato e con un distintivo rappresentante la Mano Rossa dell'Ulster. Poich\u00e9 molti membri non potevano permettersi un'uniforme, indossavano un bracciale blu, mentre gli ufficiali ne avevano uno rosso.\nIl loro stemma era \"L'aratro e le stelle\", ossia l'Orsa maggiore rappresentante un aratro su sfondo blu. Riguardo al suo significato Connolly affermava che un'Irlanda libera avrebbe potuto controllare il proprio destino da un semplice aratro fino alle stelle. Il simbolismo della bandiera era evidente tramite la lama dell'aratro, vista come una spada primordiale. Prendendo spunto dalla bibbia e seguendo l'aspetto internazionalista del socialismo, rifletteva il credo che la guerra sarebbe stata fomentata maggiormente dalla crescita dell'Internazionale Socialista. Quella guerra idealizzata dall'ICA durante l'insurrezione del 1916. Il simbolo cambi\u00f2 durante gli anni trenta in favore di uno stemma blu, che fu disegnato dai membri del Congresso Repubblicano e fu adottato come l'emblema del movimento irlandese laburista, compreso l'Irish Labour Party, per non farlo allontanare. Esso fu anche rivendicato dai repubblicani irlandesi e fu tenuto insieme al Tricolore irlandese e le bandiere delle quattro provincie ai raduni dell'IRA e dell'Irish National Liberation Army (INLA).\nLo stemma, e le varie altre versioni, \u00e8 anche usato dal Connolly Youth Movement, dal Labour Youth, dall'\u00d3gra Shinn F\u00e9in e dal Republican Socialist Youth Movement."}
{"id": "3447198", "revid": "1719883", "url": "https://it.wikipedia.org/wiki?curid=3447198", "title": "Alfa privativo", "text": ""}
{"id": "3447199", "revid": "106908", "url": "https://it.wikipedia.org/wiki?curid=3447199", "title": "Alice de Lacy", "text": "Biografia.\nAlice de Lacy nacque il giorno di Natale del 1281 nel Castello di Denbigh, in Galles: era figlia di Henry de Lacy, III conte di Lincoln e di Margherita Plantageneta, IV contessa di Salisbury, il cui nonno paterno era Guglielmo Longesp\u00e9e, figlio illegittimo di re Enrico II d'Inghilterra. Dopo la morte precoce e tragica dei due fratelli, uno anneg\u00f2 in un pozzo e l'altro cadde da un parapetto, divenne l'erede dei titoli dei genitori e quindi un'importante ereditiera.\nLa sua ricchezza la rendeva un partito appetibile ed il re Edoardo I d'Inghilterra la fece sposare a suo nipote Tommaso Plantageneto, erede dei contadi di Lancaster, Derby e Leicester. Le nozze ebbero luogo il 28 ottobre 1294, quando Alice aveva poco pi\u00f9 di dodici anni e lo sposo circa sedici. Il contratto matrimoniale prevedeva che, con le nozze, le propriet\u00e0 di Alice sarebbero andate al marito e quindi ai loro eredi, se il matrimonio si fosse concluso senza figli, o se non vi fossero eredi di Tommaso Plantageneto ancora in vita, alla morte di lei, sarebbero passate interamente nelle mani della corona. Nel 1309 o 1310 la madre di Alice mor\u00ec e nel 1311 rimase orfana anche del padre, tutto quello che era suo and\u00f2 a Tommaso Plantageneto che divenne, grazie alle terre della moglie, uno degli uomini pi\u00f9 ricchi e potenti d'Inghilterra. Il loro matrimonio tuttavia non fu ne felice, ne coronato dalla nascita di figli e condussero per lo pi\u00f9 vite separate ognuno nella propria dimora.\nNella primavera del 1317 Alice venne rapita da John de Warenne, conte di Surrey, cugino di suo marito, e portata al castello di Reigate. Si \u00e8 ipotizzato che senza il suo appoggio il conte difficilmente avrebbe potuto rapirla, tuttavia il pessimo carattere e la cattiva reputazione di questi giocano contro quest'idea, correva cattivo sangue fra lui e Tommaso Plantageneto, che nel 1316 aveva maneggiato presso il vescovo di Chichester perch\u00e9 scomunicasse Warenne con l'accusa di adulterio, ed \u00e8 possibile che intendesse solo umiliare il ricco parente rapendone la moglie. Il rapimento di Alice inaspr\u00ec i rapporti fra il suo rapitore ed il marito, ma questi non chiese mai apertamente il rilascio della moglie, la data del suo rilascio non \u00e8 nota, di sicuro era libera poco prima del 1322 anno in cui Tommaso Plantageneto venne arrestato. Il conte di Lancaster si era gi\u00e0 ribellato contro il re Edoardo II d'Inghilterra e lo strapotere del suo favorito Pietro Gaveston, tuttavia la sua ribellione del 1322 non venne supportata dagli altri baroni che lo lasciarono solo, consentendo cos\u00ec il suo arresto. Tommaso Plantageneto venne giustiziato nel marzo del 1322, le sue propriet\u00e0 confiscate dalla corona, e quelle della moglie tornarono finalmente nelle sue mani.\nNel marzo del 1322 Alice venne arrestata su ordine del re ed imprigionata a York. Durante la sua prigionia si era parlato di un divorzio fra lei ed il marito che sarebbe avvenuto nel 1318, tuttavia il suo arresto quale moglie di un traditore, ed in quanto tale suscettibile di essere privata dei propri averi, fa pensare che potrebbe non essere mai accaduto. La minaccia di essere giustiziata la fece capitolare il 26 giugno dello stesso anno, cedette al re la quasi totalit\u00e0 delle proprie terre ed il sovrano, come grazia, gliene lasci\u00f2 qualcuna cos\u00ec che potesse mantenere uno stile di vita dignitoso. Molte delle terre che le vennero estorte vennero date a Ugo Despenser il giovane ed a suo padre, i due Despenser erano molto vicini al re e per tanto estremamente potenti, questo regalo venne dato come ricompensa per l'aver assistito il re nell'affare dell'espropriazione. Al vecchio Despenser venne donato il castello di Denbigh che aveva visto i natali di Alice.\nAlice rimase prigioniera fino al 20 settembre 1322 e venne rilasciata dietro il pagamento di una cospicua indennit\u00e0, il re in cambio le promise che le propriet\u00e0 che le erano state lasciate sarebbero state sue fino alla morte ed in seguito sarebbero passate ai suoi eredi. Le restitu\u00ec anche la rendita paterna e nel dicembre del 1322 anche il contado di Lincoln. Nonostante il suo rilascio Alice venne mantenuta virtualmente agli arresti, almeno ufficialmente, per la propria sicurezza.\nNel 1324, prima dell'autunno, Alice spos\u00f2 Eubulus le Strange. Il matrimonio, bench\u00e9 senza figli data l'et\u00e0 della sposa allora quarantaduenne, fu apparentemente felice e le Strange non reclam\u00f2 mai le terre avite della moglie. Il re permise ad Alice di riottenere la propriet\u00e0 di alcune delle sue terre che era stata costretta ad abbandonare cos\u00ec che al marito non saltasse in mente di pretenderle ed in cambio della sua cooperazione la liber\u00f2 dai debiti che aveva contratto Tommaso Plantageneto.\nNel gennaio 1327 Edoardo II d'Inghilterra venne deposto dalla moglie Isabella di Francia e dal suo amante Ruggero Mortimer, I conte di March. Il loro figlio, futuro Edoardo III d'Inghilterra era ancora piccolo quindi fu lei a divenire reggente. Nel 1326 i Despenser erano stati uccisi da Isabella di Francia e le propriet\u00e0 di Alice erano tornate alla corona, la reggente decise di non rendergliele, ma di tenerne una parte per s\u00e9 e una parte, fra cui Denbigh, venne donata all'amante.\nNel 1330 Edoardo III d'Inghilterra sale al trono decretando la fine del potere di Isabella di Francia e di Ruggero Mortimer, I conte di March che viene fatto giustiziare. Le propriet\u00e0, fra cui Denbigh, che erano state nelle mani del reggente non tornano ad Alice, il re invece le dona ad un suo favorito Guglielmo Montague, che lo aveva aiutato a sconfiggere Mortimer. Tuttavia Eubulus le Strange stesso aveva avuto parte nella deposizione del reggente, lui e la moglie ricevettero diverse rendite ed in segno di gratitudine anche una parte delle terre avite di Alice.\nLe Strange mor\u00ec nel settembre 1335 ed in seguito alla seconda vedovanza Alice fece voto di castit\u00e0.\nBench\u00e9 negli anni il suo patrimonio fosse stato fluttuante e bench\u00e9 non fosse mai tornata in possesso di tutto ci\u00f2 che le spettava Alice era ancora una donna ricca e quindi appetibile. Nel 1336 mentre si trovava al castello di Bolingbroke Alice venne rapita da Ugo de Freyne e, senza riguardo per i suoi 54 anni, venne stuprata. Nel Medio Evo era pratica comune che a uno stupro facesse seguito un matrimonio e fu cos\u00ec anche in questo caso. Il matrimonio venne contratto senza l'approvazione reale e di conseguenza i due vennero arrestati e le loro propriet\u00e0 confiscate, in seguito per\u00f2 vennero rilasciati, probabilmente dietro il pagamento di una pesante ammenda. Il tempo con de Freyne non fu clemente, mor\u00ec infatti poco dopo il matrimonio senza potersi godere le ricchezze per cui aveva rischiato tanto. Nel maggio del 1337 rimasta vedova per la terza volta, venne rapita nuovamente. Questa volta gli artefici erano un suo fratellastro ed un nipote del suo secondo marito, infatti le propriet\u00e0 di le Strange erano passate a lei e solo alla sua morte sarebbero andate alla famiglie del marito. Alice riusc\u00ec a trattare ed in cambio di rendite vitalizie ai suoi due rapitori riottenne la libert\u00e0.\nAlice visse il resto della sua vita nel favore di Edoardo III d'Inghilterra, quando mor\u00ec il 2 ottobre 1348 venne sepolta accanto al secondo marito. Poich\u00e9 era morta senza eredi le sue propriet\u00e0 vennero divise fra i parenti ancora in vita, una parte ad Enrico di Grosmont, I duca di Lancaster, un'altra a un cugino per parte di madre. In ogni caso le depredazioni che avevano subito le sue terre, soprattutto nel biennio 1322-1323 rese piuttosto esiguo l'ammontare dei suoi lasciti."}
{"id": "3447208", "revid": "110157", "url": "https://it.wikipedia.org/wiki?curid=3447208", "title": "Klappholz", "text": "Klappholz (in danese \"Klapholt\") \u00e8 un comune di 527 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447209", "revid": "110157", "url": "https://it.wikipedia.org/wiki?curid=3447209", "title": "Neuberend", "text": "Neuberend (in danese \"Ny Bjernt\") \u00e8 un comune di 1.131 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447212", "revid": "110157", "url": "https://it.wikipedia.org/wiki?curid=3447212", "title": "N\u00fcbel", "text": "N\u00fcbel (in danese \"Nyb\u00f8l\") \u00e8 un comune di 1.375 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447214", "revid": "110157", "url": "https://it.wikipedia.org/wiki?curid=3447214", "title": "Schaalby", "text": "Schaalby (in danese \"Sk\u00e5lby\") \u00e8 un comune di 1.665 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447216", "revid": "110157", "url": "https://it.wikipedia.org/wiki?curid=3447216", "title": "Stolk", "text": "Stolk \u00e8 un comune di 807 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447217", "revid": "110157", "url": "https://it.wikipedia.org/wiki?curid=3447217", "title": "Struxdorf", "text": "Struxdorf (in danese \"Strukstrup\") \u00e8 un comune di 668 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447218", "revid": "179980", "url": "https://it.wikipedia.org/wiki?curid=3447218", "title": "Jos\u00e9 Carlos Ponzinibio", "text": ""}
{"id": "3447219", "revid": "110157", "url": "https://it.wikipedia.org/wiki?curid=3447219", "title": "S\u00fcderfahrenstedt", "text": "S\u00fcderfahrenstedt (in danese \"S\u00f8nder Farensted\") \u00e8 un comune di 520 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447221", "revid": "110157", "url": "https://it.wikipedia.org/wiki?curid=3447221", "title": "Taarstedt", "text": "Taarstedt (in danese \"Torsted\") \u00e8 un comune di 876 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447222", "revid": "110157", "url": "https://it.wikipedia.org/wiki?curid=3447222", "title": "Tolk", "text": "Tolk \u00e8 un comune di 1.033 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447223", "revid": "110157", "url": "https://it.wikipedia.org/wiki?curid=3447223", "title": "Twedt", "text": "Twedt (in danese \"Tved\") \u00e8 un comune di 490 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447224", "revid": "287204", "url": "https://it.wikipedia.org/wiki?curid=3447224", "title": "Mary McCartney", "text": "Biografia.\nMary Anna McCartney \u00e8 una fotografa inglese meglio nota come la primogenita avuta dall'ex componente dei Beatles, Paul McCartney, con la sua prima moglie Linda Eastman McCartney. Prende il nome \"Mary\" dalla nonna paterna Mary McCartney morta prematuramente di cancro quando il figlio Paul aveva quattordici anni.\nMary ha una sorella pi\u00f9 grande, che la madre Linda aveva avuto dal precedente matrimonio e che \u00e8 stata riconosciuta da Paul McCartney (Heather McCartney), una sorella pi\u00f9 piccola (Stella McCartney) e un fratello pi\u00f9 piccolo (James McCartney). Oltre a Heather, Mary ha un'altra sorellastra, Beatrice, avuta da Paul nel suo secondo matrimonio con Heather Mills.\nMolte foto che ritraggono Mary McCartney da bambina sono opera della madre, anch'ella fotografa, dalla quale Mary ha preso la passione per la fotografia.\nDal 1992 lavora come fotografa professionista. La sua prima mostra aveva il titolo di \"Off Pointe: A Photographic Study of The Royal Ballet After Hours.\"\nNel 1995 conosce Alistair Donald che sposa il 26 settembre del 1998. Inizialmente il matrimonio doveva avvenire a maggio dello stesso anno, ma fu rimandato a causa della morte della madre Linda. Il 3 aprile 1999 d\u00e0 alla luce il primo nipote di Paul McCartney, Arthur Alistair Donald, rendendo Paul il secondo Beatle a divenire nonno (il primo era stato Ringo Starr).\nNel 2001 ha coprodotto assieme ad Alistair Donald il film-documentario per la televisione \"Wingspan\".\nSeparatasi nel 2005 da Alistair Donald, dal quale aveva avuto anche un secondo figlio, si \u00e8 risposata nel 2010 con Simon Aboud, dal quale aveva avuto nel 2008 un terzo figlio.\nNel 2012 ha pubblicato un libro di ricette vegetariane, \"Food\", tradotto l'anno successivo in lingua italiana con il titolo \"Io cucino vegetariano\". Nel libro, l'autrice afferma: \u00abla cucina vegetariana \u00e8 diventata una seconda natura per me. Essere cresciuta in una famiglia vegetariana, con mia madre al timone [...], \u00e8 stata la migliore educazione che potessi desiderare\u00bb."}
{"id": "3447225", "revid": "110157", "url": "https://it.wikipedia.org/wiki?curid=3447225", "title": "Uelsby", "text": "Uelsby (in danese \"\u00d8lsby\") \u00e8 un comune di 453 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di S\u00fcdangeln."}
{"id": "3447229", "revid": "247222", "url": "https://it.wikipedia.org/wiki?curid=3447229", "title": "Renaissance de la harpe celtique", "text": "Renaissance de la harpe celtique \u00e8 un album del musicista bretone Alan Stivell pubblicato nel 1970 per l'etichetta Fontana. Nei paesi anglosassoni \u00e8 uscito con un diverso titolo: Renaissance of the Celtic Harp.\n\u00c8 stato il disco che ha reso celebre l'artista creando un caso musicale e che ha contribuito alla diffusione, nel mondo, della conoscenza dell'arpa celtica.\nRicevette il premio dall'Acad\u00e9mie Charles-Cros."}
{"id": "3447235", "revid": "767487", "url": "https://it.wikipedia.org/wiki?curid=3447235", "title": "Peter Thompson", "text": "Carriera.\nVinse con il Liverpool il campionato inglese nel 1964 e nel 1966 e la FA Cup nel 1965."}
{"id": "3447239", "revid": "290351", "url": "https://it.wikipedia.org/wiki?curid=3447239", "title": "Sebastian Roch\u00e9", "text": "Biografia.\nSebastian Roch\u00e9 \u00e8 nato a Parigi, in Francia, il 4 agosto 1964; \u00e8 di origini scozzesi e francesi. Parla fluentemente quattro lingue: inglese, francese, spagnolo e italiano. Da adolescente, ha vissuto per sei anni su una barca a vela con la sua famiglia, viaggiando dalla Francia nel Mediterraneo, in Africa, nel Sud America e nei Caraibi. Si \u00e8 diplomato nel prestigioso Conservatorio nazionale d'arte drammatica di Parigi. \u00c8 stato sposato con l'attrice Vera Farmiga dal 1997 al 2005. Nel 1992 si \u00e8 trasferito negli Stati Uniti e vive ora a Los Angeles. Dal 1\u00ba giugno 2014 \u00e8 sposato con l'attrice Alicia Hannah.\nCarriera.\nSin dal diploma al Conservatorio nel 1989, Roch\u00e9 ha iniziato a lavorare nel teatro, televisione e cinema francese, accanto ad attori del calibro di Michel Serrault, Isabelle Huppert e B\u00e9atrice Dalle. Dopo essersi trasferito negli Stati Uniti nel 1992, ha lavorato in teatro anche con, tra gli altri, Al Pacino, Julie Taymor e Mark Lamos. \u00c8 apparso inoltre in diversi film e fiction televisive, come \"Law &amp; Order\", \"New York Undercover\", \"Sex and the City\", \"Merlino\", \"The Crossing\", \"The Hunley\", \"Baby\", \"Haven\", \"Big Apple\", \"Touching Evil\", \"Streghe\", \"Alias\", \"La leggenda di Earthsea\" (\"Earthsea\"), \"CSI\", \"The Unit\", \"Odyssey 5\", \"Never Get Outta the Boat\", \"We Fight to be Free\" e \"General Hospital\". Ha recitato in \"What We Do Is Secret\", \"New York City Serenade\" e \"La leggenda di Beowulf\".\nNel 1997 ha assunto il ruolo di Longino nella serie televisiva \"Roar\", interpretata da Heath Ledger, fino alla sua cancellazione nello stesso anno. Tra il 2002 e il 2004 ha interpretato Kurt Mendel nella serie fantascientifica \"Odyssey 5\". \u00c8 apparso in 299 puntate di \"General Hospital\" nel ruolo del criminale Jerry Jacks tra il 2007 e il 2010.\nNel 2007 Roch\u00e9 ha interpretato Wulfgar nel film \"La leggenda di Beowulf\". \u00c8 poi apparso in \"The Mentalist\" nel ruolo di Shirali Arlov e nella serie televisiva \"24\" come John Quinn.\nDal 2009 ha interpretato Thomas Jerome Newton, il leader dell'esercito di mutaforma dell'universo parallelo, nella seconda stagione della serie televisiva \"Fringe\"; il personaggio \u00e8 apparentemente morto suicida all'inizio della terza. Tra il 2010 e il 2011 ha invece interpretato l'angelo Balthazar in \"Supernatural\".\nNel 2011 appare nella serie televisiva \"Criminal Minds\", nel ruolo dell'agente dell'Interpol Clyde Easter, e nella serie televisiva \"The Vampire Diaries\" nel ruolo del misterioso vampiro-cacciatore Mikael. Ruolo ripreso anche nella prima e nella seconda stagione dello spin-off \"The Originals\".\nDoppiatori italiani.\nNelle versioni in italiano dei suoi film, Sebastian Roch\u00e9 \u00e8 stato doppiato da:"}
{"id": "3447241", "revid": "599013", "url": "https://it.wikipedia.org/wiki?curid=3447241", "title": "Gordon West", "text": "Biografia.\n\u00c8 scomparso nel 2012 all'et\u00e0 di 69 anni a seguito di una lunga malattia.\nCarriera.\nCon la maglia dell'Everton vinse il campionato inglese nel 1963 e nel 1970 e la FA Cup nel 1966."}
{"id": "3447251", "revid": "767487", "url": "https://it.wikipedia.org/wiki?curid=3447251", "title": "Maurice Norman", "text": "Carriera.\nGioc\u00f2 nel Tottenham per quasi tutta la carriera, vincendovi il campionato nel 1961, la FA Cup nel 1961 e nel 1962 e la Coppa delle Coppe nel 1963."}
{"id": "3447254", "revid": "120557756", "url": "https://it.wikipedia.org/wiki?curid=3447254", "title": "Fjord", "text": "Il Fjord \u00e8 un cavallo dall'aspetto particolare che si ritiene popoli la Norvegia e probabilmente altre zone della Scandinavia fin dall'epoca preistorica. Pur assomigliando al Przewalski (il cavallino selvatico dell'Asia), a un esame pi\u00f9 attento se ne differenzia per alcuni tratti sostanziali. Facendo un confronto con quello originario, infatti, si nota che, a esclusione della testa, il Fjord attuale \u00e8 molto meno pesante e risulta del tutto simile a un pony nella taglia e nel fisico.\nCaratteristiche della razza.\nL'aspetto di questa razza \u00e8 molto distinto: infatti pur essendo un cavallo da tiro, possiede una maggiore agilit\u00e0 e una minore misura.\nMassiccio e muscoloso, questa razza ha gambe corte e forti, con nodelli robusti e zoccoli sani. Il collo \u00e8 arcuato e forte, la testa, di dimensioni medie, \u00e8 caratterizzata da una fronte larga e piatta, orecchie piccole e occhi grandi. Il profilo del muso \u00e8 dritto o leggermente appiattito.\nNonostante le sue dimensioni modeste, questo tipo di cavallo \u00e8 perfettamente in grado di trainare grossi pesi e di portare sul dorso un uomo adulto. Il manto d'inverno diventa particolarmente spesso e pesante.\nLa criniera \u00e8 pesante, spessa e lunga, color crema ai lati e nera al centro, ma di solito viene tosata in un taglio caratteristico che cresce lungo il collo tra i due e i quattro centimetri, in maniera da farla stare dritta ed enfatizzare cos\u00ec la curvatura del collo. Questo taglio particolare, oltre a facilitare la strigliatura, mette in risalto l'aspetto robusto del collo e l'intera lunghezza della spina dorsale.\nSebbene gli individui di questa razza rientrino nei parametri d'altezza per un pony, il Fjord viene tutt'oggi considerato un \"cavallo\".Viene reputato generalmente come un cavallo dal buon temperamento.\nColore.\nTutti i cavalli di razza Fjord hanno il mantello falbo, in inglese chiamato dun, cio\u00e8 un colore tendente al marrone o all'oro o con sfumature pi\u00f9 scure (solitamente nere o marrone scuro) che richiamano il colore del manto dei cavalli primitivi. Per quanto riguarda zone di pelo pi\u00f9 chiaro, viene accettata solo una piccola stella bianca. Gli zoccoli spesso sono scuri, ma possono essere anche di colore marrone-grigiastro negli esemplari di pi\u00f9 chiari.\nGli standard di razza riconoscono cinque variazioni di tonalit\u00e0\nIl 90% dei cavalli Fjord sono color bay dun o falbo, mentre il restante 10% si divide in red dun, sorcino (detto anche \"grullo\"), \"uls dun\" e \"yellow dun\".\nIl colore \"dun\" \u00e8 difficile da distinguere se non si possono confrontare direttamente due cavalli di differenti tonalit\u00e0. I termini con cui si indicano i colori del mantello sono non-standard, comparati alla terminologia inglese, pi\u00f9 comunemente usata in altre razze. La differenza si basa sui termini norvegesi originali, coniati nel 1922, e la loro traduzione inglese che risale solo al 1980.\nLinea mulina, zebrature, e altri tratti che rimandano il mantello alle colorazioni dei cavalli primitivi, sono sempre rosse o marrone-rossicce, o comunque sempre pi\u00f9 scure del colore del corpo. Mai nere.\nIl resto della coda e della criniera \u00e8 color crema, anche se si possono riscontrare casi in cui entrambe siano completamente bianche. Come per i cavalli red dun di altre razze, il colore base \u00e8 il sauro, mentre il gene diluente \u00e8 il dun.\nIl colore sorcino \u00e8 il risultato della diluizione tra il gene dun e il colore base morello\nKvit.\nQuando il gene cremello si presenta sotto il genotipo cCr, ogni altro pigmento si diluisce, dando origine a un cavallo dal mantello color crema chiaro e occhi azzurri. Questo colore, detto \"kvit\", nelle altre razze di cavalli viene chiamato perlino, cremello o smoky cream. Come per il yellow dun, zebrature e linea mulina sono indistinguibili o sono appena visibili.\nTra i Fjord, questa tonalit\u00e0 era strettamente indesiderata e, a causa di una selezione mirata contro di essa, oggi \u00e8 molto rara. Tuttavia si tratta di una colorazione normale all'interno del pool genico dei cavalli, in quanto la natura del gene \"cremello\" si pu\u00f2 rivelare statisticamente ogni volta che si accoppiano due cavalli entrambi portanti il gene, come un \"ulsblakk\" e/o un \"gulblakk\".\nStoria.\nIl Fjord \u00e8 una delle razze pi\u00f9 antiche e pure del mondo. Si sa che i cavalli popolano la Norvegia fin dalla fine dell'ultima Era Glaciale, e che gli antenati di questa razza vi migrarono e furono addomesticati pi\u00f9 di 4000 anni fa. Gli scavi archeologici condotti negli antichi insediamenti vichinghi hanno rilevato che questa razza \u00e8 stata selezionata minimo 2000 anni fa.\nI Fjord sono raffigurati in duri combattimenti sin dai tempi pi\u00f9 remoti nei dipinti d'epoca vichinga.\nIn passato il combattimento a cavallo era di usanza popolare e diffusa in tutti i Paesi del Nord. Era considerato sia uno sport sia una prova di coraggio e forza. Migliaia di anni trascorsi in un ambiente montuoso hanno reso questa razza perfettamente adatta al tipo di habitat. I Fjord e i loro antenati, infatti, vengono usati da centinaia di anni come animali da lavoro soprattutto nella Norvegia occidentale. Anche pi\u00f9 tardi come durante la seconda guerra mondiale questi cavalli si rivelarono utili soprattutto sui terreni di montagna.\nImpiego.\nGrazie alla capacit\u00e0 di affrontare le avverse condizioni meteorologiche e la determinazione nell'attraversare i territori pi\u00f9 aspri e accidentati, il Fjord si \u00e8 dimostrato anche un ideale compagno per l'uomo e un impareggiabile cavallo da soma sui sentieri di montagna. Grazie alla sua forza, infatti, pu\u00f2 venire tranquillamente usato per svolgere lavori pesanti come arare i campi o trascinare legname. \u00c8 inoltre abbastanza leggero e agile da venire considerato un buon cavallo sia da traino sia da equitazione. Viene comunemente usato in tutto, dalle gare al trasporto turistico in Norvegia. Per quanto riguarda le competizioni, viene particolarmente adoperato negli attacchi.\nAl giorno d'oggi, il cavallo Fjord \u00e8 uno tra i preferiti nelle scuole d'equitazione, dato che il suo temperamento mite e le sue piccole dimensioni lo rendono adatto sia ai bambini sia alle persone diversamente abili (ippoterapia)."}
{"id": "3447258", "revid": "300067", "url": "https://it.wikipedia.org/wiki?curid=3447258", "title": "Michael Efevberha", "text": ""}
{"id": "3447259", "revid": "450297", "url": "https://it.wikipedia.org/wiki?curid=3447259", "title": "Arcidiaconato", "text": ""}
{"id": "3447260", "revid": "767487", "url": "https://it.wikipedia.org/wiki?curid=3447260", "title": "Stan Anderson", "text": ""}
{"id": "3447265", "revid": "767487", "url": "https://it.wikipedia.org/wiki?curid=3447265", "title": "Eddie Clamp", "text": "Carriera.\nGioc\u00f2 per la maggior parte della carriera nel Wolverhampton, con cui vinse il campionato nel 1958 e nel 1959 e la FA Cup nel 1960."}
{"id": "3447268", "revid": "729019", "url": "https://it.wikipedia.org/wiki?curid=3447268", "title": "Denis Marti", "text": "Biografia.\nNato e cresciuto a Nuoro, in Sardegna, ha vissuto in Toscana, poi a Milano e a Praga, una delle capitali dell'industria cinematografica hard. Ha debuttato nel 1999 nei film spagnoli \"Turistas de impresi\u00f2n penetradas sin compasi\u00f2n\" diretto da Paco Lopez ed \"Espediente Sex\" di Dani Rodriguez. Prima di dedicarsi a questa professione, ha compiuto studi di letteratura, come risulta dalla sua pagina Myspace. Marti \u00e8 attivo sia come interprete che come regista; prima di mettersi in proprio, fondando la \"Face to Face Films\", ha diretto una ventina di video per la casa di produzione Hustler (\"Professianals\" 1-10, \"Harder they cum\" 1-6). Ha lavorato con vari attori e registi, tra i quali David Perry.\nDal 2017 ha lasciato la carriera pornografica e ha iniziato a lavorare come cuoco."}
{"id": "3447272", "revid": "287204", "url": "https://it.wikipedia.org/wiki?curid=3447272", "title": "Generi di Lasiocampidae", "text": ""}
{"id": "3447275", "revid": "76963", "url": "https://it.wikipedia.org/wiki?curid=3447275", "title": "Samantha Ferris", "text": "Biografia.\nSamantha Ferris \u00e8 nata il 2 novembre 1968 nel North Vancouver, nella Columbia Britannica, in Canada.\nCarriera.\nNegli anni novanta ha lavorato come reporter televisiva per la stazione locale KVOS-TV di Bellingham, nello Stato di Washington, e per la stazione CHAN-TV di Vancouver. Era nota col nome di Janie Ferris. Nel 2006 ha avuto il ruolo ricorrente di Alexa Brenner nella serie televisiva \"The Evidence\", apparendo in 7 episodi. Tra il 2005 e il 2006 \u00e8 apparsa in \"4400\" nel ruolo di Nina Jarvis. Dal 2006 interpreta Ellen Harvelle in \"Supernatural\".\n\u00c8 inoltre apparsa in ruoli minori in \"Battlestar Galactica\", \"Smallville\", \"Stargate SG-1\", \"The L Word\" e \"V\". Ha dato voce al personaggio di Sally Po nell'anime \"Gundam Wing\"."}
{"id": "3447276", "revid": "767487", "url": "https://it.wikipedia.org/wiki?curid=3447276", "title": "Peter Brabrook", "text": "Carriera.\nBrabrook \u00e8 nato a Greenwich e ha iniziato la sua carriera a Ford United.\nSi \u00e8 poi trasferito al Chelsea nella stagione 1954-1955, durante la quale il club ha vinto il campionato, anche se ha fatto solo tre apparizioni. Nella Chelsea fa 271 partite e segna 57 gol in tutte le competizioni.\nPoco dopo che Tommy Docherty venne assunto come allenatore, Brabrook ha firmato per il West Ham United nel 1962 Qui ha vinto la FA Cup e la Coppa delle Coppe.\nSi \u00e8 ritirato dal gioco dopo aver giocato tre stagioni con Orient.\n\u00c8 stato convocato per tre volte nell'Inghilterra, tra cui una partita contro l'URSS ai Mondiali del 1958.\nSuccessivamente \u00e8 stato assunto nel settore giovanile del West Ham."}
{"id": "3447277", "revid": "599013", "url": "https://it.wikipedia.org/wiki?curid=3447277", "title": "Pavel Verb\u00ed\u0159", "text": "Era soprannominato \"Verba\".\n\u00c8 il terzo miglior marcatore del campionato ceco di calcio con 76 reti, dietro a Horst Siegl, con 121 e Vratislav Lokvenc con 78.\n\u00c8 il calciatore del Teplice con pi\u00f9 presenze in competizioni UEFA, 31. Inoltre \u00e8 anche il miglior marcatore del Teplice nelle competizioni UEFA, con 4 reti.\nCaratteristiche tecniche.\nEra un'ala sinistra, poteva essere schierato anche come centrocampista esterno su entrambe le fasce.\nCarriera.\nClub.\nTeplice.\n1991-1997: 2. Liga e la promozione in 1. Liga.\nDopo aver giocato nelle giovanili di Sempra Lobkovice (1979-81), Sokol Ob\u0159\u00edstv\u00ed (1981-83), Spolana Neratovice (1983-87) e Sparta Praga (1987-1991) arriva nella rosa del Teplice nel 1991. Indosser\u00e0 la divisa numero 9. Dopo aver militato per diversi anni in seconda divisione con il Teplice, la squadra riesce a raggiungere la 1. Liga grazie al secondo posto ottenuto nella stagione 1995-1996 in Druh\u00e1 Liga: gran parte del merito va a Verb\u00ed\u0159 che trascina la squadra gialloblu alla promozione anche grazie alle 11 marcature realizzata dal centrocampista in 28 partite. Nella prima stagione in Gambrinus Liga, la squadra trova la salvezza nelle ultime giornate concludendo il cammino nella prima divisione del calcio ceco in tredicesima posizione. In questa stagione Verb\u00ed\u0159 sigla 5 reti.\n1997-2002: Gli anni in Gambrinus Liga.\nNella stagione 97-98 la prima divisione ceca cambia nome da 1. Liga diviene Gambrinus Liga. Il Teplice gioca una buona stagione che si conclude con il settimo posto. Verb\u00ed\u0159 realizza quattro reti in campionato. Nell'annata 1998-99 il Teplice si supera: dopo aver giocato un campionato all'altezza delle migliori, conclude il torneo al secondo posto assieme allo Slavia Praga dietro allo Sparta Praga, guadagnando l'accesso alle Coppe europee. Verb\u00ed\u0159 sigla 13 reti piazzandosi al secondo posto nella classifica marcatori dietro Horst Siegl.\nIl Teplice comincia la stagione successiva con gli impegni in Coppa UEFA: nel primo turno preliminare elimina gli ungheresi del Ferencv\u00e1rosi TC per 4-2 (3-1 a Teplice e 1-1 a Budapest); nel secondo turno si fa estromettere dagli spagnoli del Mallorca con un punteggio complessivo di 1-5 (1-2 in Repubblica Ceca e 3-0 a Palma di Maiorca). In campionato la squadra giunge al quinto posto, sfiorando l'accesso alla Coppa Intertoto, guidata dal sempre pi\u00f9 leader Verb\u00ed\u0159, che trova 10 reti in questa stagione piazzandosi al quinto posto nella classifica marcatori. Nella stagione 2000-01 Verb\u00ed\u0159 realizza 6 reti e il Teplice conclude il torneo al nono posto. Nel campionato 01-02 il Teplice centra il settimo posto e Verb\u00ed\u0159 marca 6 reti. La squadra strappa un biglietto per la Coppa Intertoto 2002.\n2002-2005: Il primo successo in Poh\u00e1r \u010cMFS.\nLa stagione inizia con le sfida in Coppa Intertoto 2002: i cechi trovano sul loro cammino i portoghesi del CD Santa Clara formazione esclusa dal Teplice per 9-2 (5-1 e 4-1); nel terzo turno il Teplice affronta i tedeschi del Kaiserslautern che dopo aver vinto per 2-1 a Kaiserslautern subiscono una pesante sconfitta per 4-0 da parte dei cechi che passano il turno; in semifinale sar\u00e0 la squadra italiana del Bologna a sconfiggere i gialloblu per 8-2 (5-1 a Bologna e 3-1 a Teplice).\nNel 2003 i gialloblu lottano per il terzo posto, ma a fine campionato finiscono in sesta posizione. Verb\u00ed\u0159 realizza 4 reti. La squadra trova un successo nella Coppa della Repubblica Ceca, battendo per 1-0 lo Jablonec e riuscendo a vincere il primo trofeo in campo nazionale. Nel 2004 gli \"Skl\u00e1\u0159i\" aprono la stagione con la Coppa Intertoto: escludono subito il Sopron per 2-3 (1-0 a Sopron e 1-3 a Teplice) per poi farsi eliminare dai russi del \u0160innik Jaroslavl' per 4-1 (1-2 a Teplice e 2-0 a Jaroslavl'). Verb\u00ed\u0159 per la prima volta in 12 stagioni riesce a giocare tutte e 30 le partite del campionato andando in gol in 7 occasioni. Il Teplice conclude a centro classifica il torneo. Nel 2005 l'FK Teplice gioca un buon torneo raggiungendo lo Slavia Praga ed ottenendo il terzo posto, il che vale l'accesso alla Coppa UEFA 2005-2006. Verb\u00ed\u0159 segna 6 reti.\n2005-2011: Il secondo successo in Poh\u00e1r \u010cMFS e il ritiro.\nIn Coppa, il Teplice affronta ed elimina i bielorussi del MTZ-RIPO Minsk per 11-0 (5-0 a Teplice e 0-6 a Minsk); in seguito incontri gli spagnoli dell'Espanyol che estromettono i cechi per 3-1 (1-1 a Barcellona e 0-2 a Teplice). Nel torneo 05-06 l'FK Teplice tiene la scia dei migliori e raggiunge la quarta piazza il che vale il posto nella Coppa Intertoto. Verb\u00ed\u0159 segna sei reti in campionato.\nNel 2006 il Teplice affronta gli svizzeri del Grasshoppers in Coppa Intertoto: la squadra di Zurigo vincer\u00e0 il doppio confronto con un doppio 2-0. In campionato il Teplice chiude all'ottavo posto con Verb\u00ed\u0159 che mette a segno una sola marcatura, anche perch\u00e9 gioca solo met\u00e0 stagione. Nella stagione 2007-2008 Verb\u00ed\u0159 segna 4 gol e porta il Teplice verso i vertici della classifica. A seguito della rinuncia del Brno (quarto classificato) la squadra ha l'accesso all'ultima edizione della Coppa Intertoto: in questa edizione i cechi affrontano e si fanno escludere dall'Honv\u00e9d grazie alla regola dei gol fuori casa dopo il 3-3 (1-3 a Teplice e 2-0 a Budapest).\nNella stagione 2008-09 il Teplice, nonostante il settimo posto in campionato, riesce ad accedere alla prima edizione dell'Europa League grazie al secondo successo in Poh\u00e1r \u010cMFS: la squadra batte per 1-0 lo Slovacko. Verb\u00ed\u0159 in questa stagione non realizza nessuna rete in campionato: ci\u00f2 non era mai successo da quando Verb\u00ed\u0159 gioca in prima divisione. In Europa League la squadra viene eliminata dall'Hapoel Tel Aviv per 2-3 (1-2 e 1-1).\nNel Gambrinus Liga 2009-10 il Teplice lotta per la volata scudetto contro Sparta Praga, Jablonec e Ban\u00edk Ostrava ma alla fine giunge quarto con una giornata d'anticipo. Verb\u00ed\u0159 realizza due reti in questa stagione\nIl 14 aprile 2011 realizza una doppietta segnando due rigori contro lo Slavia Praga, partita di Poh\u00e1r \u010cMFS finita sul 2-1.\nIl 28 maggio 2011 gioca la sua ultima partita contro lo Slov\u00e1cko (1-1).\nNazionale.\nTra il 1996 e il 2000 viene convocato 10 volte dalla Nazionale ceca nella quale realizza 2 reti."}
{"id": "3447280", "revid": "287204", "url": "https://it.wikipedia.org/wiki?curid=3447280", "title": "Pavel Verbir", "text": ""}
{"id": "3447287", "revid": "375960", "url": "https://it.wikipedia.org/wiki?curid=3447287", "title": "Towarzysz husarski", "text": ""}
{"id": "3447288", "revid": "110157", "url": "https://it.wikipedia.org/wiki?curid=3447288", "title": "Mendig", "text": "Mendig \u00e8 una citt\u00e0 del \"land\" della Renania-Palatinato, nella Germania sudoccidentale.\nAppartiene al circondario (\"Landkreis\") di Mayen-Coblenza (targa MYK) ed \u00e8 parte della comunit\u00e0 amministrativa (\"Verbandsgemeinde\") di Mendig."}
{"id": "3447291", "revid": "400694", "url": "https://it.wikipedia.org/wiki?curid=3447291", "title": "Eddie Hopkinson", "text": "Carriera.\nGioc\u00f2 per quasi tutta la carriera nel Bolton Wanderers. Per la Nazionale ottenne la convocazione ai Mondiali del 1958."}
{"id": "3447297", "revid": "121658", "url": "https://it.wikipedia.org/wiki?curid=3447297", "title": "Renaissance of the Celtic Harp", "text": ""}
{"id": "3447298", "revid": "647919", "url": "https://it.wikipedia.org/wiki?curid=3447298", "title": "Frittola (siciliana)", "text": ""}
{"id": "3447310", "revid": "154893", "url": "https://it.wikipedia.org/wiki?curid=3447310", "title": "Panna spray", "text": ""}
{"id": "3447313", "revid": "287204", "url": "https://it.wikipedia.org/wiki?curid=3447313", "title": "Melancholia (film)", "text": ""}
{"id": "3447317", "revid": "154893", "url": "https://it.wikipedia.org/wiki?curid=3447317", "title": "Panna da cucina", "text": ""}
{"id": "3447325", "revid": "226458", "url": "https://it.wikipedia.org/wiki?curid=3447325", "title": "Chor\u0105giew", "text": "Chor\u0105giew (x\u0254\u02c8r\u0254\u014b\u0261\u02b2\u025bf in Lingua polacca, letteralmente \"stendardo\") fu l'unit\u00e0 amministrativa di base nell'esercito del Regno di Polonia a partire dal XIV secolo. La parola deriva dal vocabolo in lingua slava \"khorugv\" (\"stendardo\"). Nel XVII secolo si diffuse, come sinonimo, il vocabolo \"Rota\".\nTra il XIV ed il XVII secolo, il \"Chor\u0105giew\" era formato da sotto-unit\u00e0, le \"kopie\" di 2-5 cavalieri comandate da un \"towarzysz\", molto simili al sistema delle lance in uso presso la cavalleria feudale dell'Europa Occidentale. A partire dal XVI secolo, la \"kopia\", come unit\u00e0 militare, inizi\u00f2 ad essere indicata con il vocabolo \"Poczet\".\nLa scala gerarchica dei \"Chor\u0105giew\" era cos\u00ec articolata:\nNella cavalleria, dalla seconda met\u00e0 del XV secolo fino alla prima met\u00e0 del XVIII secolo, il \"Chor\u0105giew\" era reclutato secondo il \"Sistema dei Compagni\" (\"system zaci\u0105gu towarzyskiego\"). V. \"Towarzysz\".\nI \"Chor\u0105giew\" potevano radunare diverse tipologie di truppe:\nI Chor\u0105giew Rodowa pi\u00f9 noti, capaci di radunare per la corona forze di circa 100 uomini, erano dei clan Top\u00f3r, Do\u0142\u0119ga e Gryf."}
{"id": "3447328", "revid": "154893", "url": "https://it.wikipedia.org/wiki?curid=3447328", "title": "Panna da montare", "text": ""}
{"id": "3447333", "revid": "154893", "url": "https://it.wikipedia.org/wiki?curid=3447333", "title": "Latte fresco", "text": ""}
{"id": "3447334", "revid": "118136", "url": "https://it.wikipedia.org/wiki?curid=3447334", "title": "Saj (pane)", "text": ""}
{"id": "3447338", "revid": "154893", "url": "https://it.wikipedia.org/wiki?curid=3447338", "title": "Panna da pasticceria", "text": ""}
{"id": "3447341", "revid": "287204", "url": "https://it.wikipedia.org/wiki?curid=3447341", "title": "Campionato svizzero di hockey su ghiaccio 2010-2011", "text": "La stagione 2010-2011 del campionato svizzero di hockey su ghiaccio, settantatreesima edizione dalla nascita del campionato nazionale unico, ha visto la vittoria in Lega Nazionale A dell'HC Davos. Nell'altro campionato professionistico, la Lega Nazionale B, si \u00e8 imposto l'EHC Visp, mentre fra i dilettanti della Prima Lega la vittoria \u00e8 andata agli Huttwil Falcons."}
{"id": "3447344", "revid": "118136", "url": "https://it.wikipedia.org/wiki?curid=3447344", "title": "Fugu (cucina)", "text": ""}
{"id": "3447345", "revid": "118136", "url": "https://it.wikipedia.org/wiki?curid=3447345", "title": "Ful (cucina)", "text": ""}
{"id": "3447346", "revid": "118136", "url": "https://it.wikipedia.org/wiki?curid=3447346", "title": "Gari (cucina)", "text": ""}
{"id": "3447347", "revid": "1282260", "url": "https://it.wikipedia.org/wiki?curid=3447347", "title": "Hispano", "text": "L'hispano, o anglo-arabo spagnolo \u00e8 originario dell'Estremadura e dell'Andalusia ed \u00e8 abituato a muoversi su terreni di ogni tipo, a pascolare in zone spesso aride e ad adattarsi con grande facilit\u00e0 alle pi\u00f9 disparate condizioni di vita. Si pu\u00f2 quindi affermare che si tratta di un cavallo frugale, ma dal temperamento e dal portamento nobile, fiero ed elegante, dotato di andature sciolte, agili, leggere e molto comode perlopi\u00f9 generoso e leale, pronto a contraccambiare la fiducia accordatagli dal suo cavaliere con una sincera e completa obbedienza.\nIn Spagna, l'hispano viene utilizzato come animale da lavoro con i tori da corrida e, almeno fino a qualche anno fa, in ambito sportivo nelle prove di salto ostacoli, nel concorso completo e nel dressage. Rappresenta inoltre una piacevole e affidale monta da campagna soprattutto per cavalieri esperti, poich\u00e9 non accetta di essere guidato in modo pesante o insicuro."}
{"id": "3447356", "revid": "585241", "url": "https://it.wikipedia.org/wiki?curid=3447356", "title": "Medieval folk rock", "text": ""}
{"id": "3447358", "revid": "118136", "url": "https://it.wikipedia.org/wiki?curid=3447358", "title": "Kho (cucina)", "text": ""}
{"id": "3447375", "revid": "1924342", "url": "https://it.wikipedia.org/wiki?curid=3447375", "title": "No More Tears (singolo Ozzy Osbourne)", "text": "No More Tears \u00e8 una canzone heavy metal di Ozzy Osbourne. \u00c8 la quinta traccia del suo sesto album in studio, di grande successo, pubblicato nel 1991.\nSi tratta di una canzone molto particolare e che \u00e8 tra le pi\u00f9 apprezzate di Ozzy Osbourne. Nel 2002, Ozzy, ha dichiarato che il testo \u00e8 stato scritto sulla base di una storia di un serial killer. L'incredibile assolo di Zakk Wylde eseguito a met\u00e0 canzone \u00e8 stato eletto come uno dei pi\u00f9 grandi assoli di chitarra mai composti, secondo la rivista Guitar World. Inoltre Zakk Wylde ne ha inciso una cover col suo gruppo, pubblicata nell'album di debutto, Sonic Brew, inoltre Ozzy stesso ha definito la creazione di questa canzone, \"un dono di Dio\", come scritto nelle note della copertina della sua raccolta Prince of Darkness."}
{"id": "3447376", "revid": "729019", "url": "https://it.wikipedia.org/wiki?curid=3447376", "title": "Pancerni", "text": "I Pancerni erano unit\u00e0 di cavalleria in forza all'esercito del Regno di Polonia tra il XVI secolo ed il XVIII secolo. Il loro armamento leggero, caratterizzato dall'uso di un usbergo in maglia di ferro (il \"pancerz\") invece che dalla corazza della cavalleria pesante, li connaturava come forze di cavalleria leggera affiancate all'\u00e9lite della cavalleria polacca, gli Ussari alati di Polonia.\nStoria.\nTruppe di cavalieri protetti dall'armatura nota come \"pancerz\" erano gi\u00e0 testimoniate nel Regno di Polonia intorno all'Anno Mille (regni di Miecislao I di Polonia e Boleslao I di Polonia) come truppe stipendiate direttamente dal sovrano.\nAl tempo della Confederazione Polacco-Lituana, dopo la riforma delle forze armate confederate voluta dal sovrano Stefan Batory, le compagnie dei \"Pancerni\" (Towarzysz pancerny) vennero reinquadrate come cavalleria leggera affiancata alla cavalleria pesante, gli Ussari alati di Polonia. Organizzati in reggimenti di 60-200 uomini, i \"Pancerni\" venivano reclutati tra la piccola nobilt\u00e0 confederata (\"szlachta\") ed erano, come gli ussari alati, inquadrati in lance al comando di un \"towarzysz\".\nEccezion fatta per la differente armatura, l'equipaggiamento dei \"pancerni\" non era sostanzialmente dissimile da quello degli ussari alati: anche i pancerni portavano sciabola, picco d'armi e lancia. Caratteristica tipica dei \"pancerni\" era l'uso dell'arco composito."}
{"id": "3447379", "revid": "767487", "url": "https://it.wikipedia.org/wiki?curid=3447379", "title": "Con gli occhi dell'assassino (film 2010)", "text": "Con gli occhi dell'assassino (\"Los ojos de Julia\") \u00e8 un film spagnolo del 2010 diretto da Guillem Morales.\nTrama.\nJulia e Sara sono gemelle affette da una grave malattia degenerativa che porta ad una graduale perdita della vista, culminante con la cecit\u00e0. Sara viene ritrovata impiccata nella cantina della sua abitazione, ma Julia - con la certezza che la sorella non sarebbe mai stata capace di un simile gesto - rifiuta l'ipotesi del suicidio e decide di indagare. Inizia perci\u00f2 un viaggio che la condurr\u00e0 a scoprire terribili verit\u00e0 sugli ultimi giorni di vita della sorella, addentrandosi sempre pi\u00f9 in un mondo di oscurit\u00e0 e imbattendosi in una serie di morti e scomparse inspiegabili. Mentre la vista di Julia si affievolisce, la donna comincia a capire che qualcosa di terribile sta accadendo attorno a lei, qualcosa che nessun altro sembra notare, e che la lascer\u00e0 sola ad affrontare il pericolo mentre il tempo a disposizione per scoprire chi si nasconde dietro l'omicidio della sorella scorre troppo velocemente."}
{"id": "3447381", "revid": "767487", "url": "https://it.wikipedia.org/wiki?curid=3447381", "title": "The Valiant (film 1929)", "text": "The Valiant \u00e8 un film del 1929 diretto da William K. Howard. Il film ottenne due candidature all'Oscar nel 1930: una a Tom Barry per la miglior sceneggiatura non originale e una a Paul Muni come miglior attore.\nTrama.\nMezz'ora prima dell'esecuzione di un condannato a morte, il direttore e il cappellano del carcere si recano nella sua cella.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Fox Film Corporation, il film fu presentato in prima il 12 maggio e usc\u00ec poi nelle sale statunitensi il 19 maggio 1929. \nDate di uscita.\nIMDb\nCopia della pellicola, un positivo 35\u00a0mm, viene conservata negli archivi del George Eastman Museum."}
{"id": "3447383", "revid": "610351", "url": "https://it.wikipedia.org/wiki?curid=3447383", "title": "Campionati italiani primaverili di nuoto 2011", "text": "I 58 Campionati italiani primaverili di nuoto si sono svolti a Riccione tra il 13 e il 17 aprile 2011. Hanno preso parte alle gare 116 societ\u00e0 e oltre 500 nuotatrici e nuotatori. \u00c8 stata usata la vasca da 50 m.\nCollegamenti esterni.\nPagina dei risultati"}
{"id": "3447385", "revid": "154893", "url": "https://it.wikipedia.org/wiki?curid=3447385", "title": "Siringa da pasticcere", "text": ""}
{"id": "3447386", "revid": "375960", "url": "https://it.wikipedia.org/wiki?curid=3447386", "title": "Towarzysz pancerny", "text": ""}
{"id": "3447387", "revid": "297745", "url": "https://it.wikipedia.org/wiki?curid=3447387", "title": "Museo diocesano d'arte sacra &quot;A. Luciani&quot; di Vittorio Veneto", "text": ""}
{"id": "3447395", "revid": "88740", "url": "https://it.wikipedia.org/wiki?curid=3447395", "title": "Marco Numidio Quadrato", "text": "Biografia.\nQuadrato era figlio della sorella di Marco Aurelio, Annia Faustina Cornificia e di un senatore romano che fu console suffetto nel 146: Caio Numidio (o Ummidio) Quadrato Anniano Vero. Quadrato discendeva da una delle famiglie pi\u00f9 importanti di Roma. \u00c8 nato e cresciuto a Roma. Attraverso sua madre \u00e8 stato membro e parente della dinastia antoniniana, regnante sull'Impero Romano. Sua sorella fu Numidia Cornificia Faustina.\nLa madre di Quadrato mor\u00ec nel 152. Dopo la sua morte, Quadrato e la sorella Cornificia Faustina si divisero le propriet\u00e0 ereditate dalla madre, che li resero ricchissimi.\nDopo la morte di sua madre, Quadrato ebbe come amante una liberta greca chiamata Marcia, che in seguito divenne amante dell'imperatore Commodo (180-192) e, dopo la morte di Commodo, diventer\u00e0 moglie di Ecletto, gi\u00e0 ciambellano di Quadrato.\nNel 167, durante il regno dei co-imperatori Marco Aurelio e Lucio Vero, Quadrato fu nominato console ordinario. Dopo il suo consolato, Quadrato adott\u00f2, come suo figlio ed erede, il primo figlio del senatore e filosofo Gneo Claudio Severo, proveniente dal Ponto greco-romano. Suo figlio adottivo assume il nome di Marco Claudio Numidio Quadrato. Il motivo per cui Quadrato adott\u00f2 il primo figlio di Gneo Claudio Severo non \u00e8 noto.\nQuando Marco Aurelio mor\u00ec, nel 180, Commodo (che era cugino di Quadrato per parte materna) succedette a suo padre; la sorella di Commodo, Lucilla, non era felice di vivere come una tranquilla, privata cittadina Romana e divenne gelosa di suo fratello e di sua cognata, a causa degli onori che ricevevano. Inoltre si mostr\u00f2 molto preoccupata a causa del comportamento instabile di suo fratello.\nNel 182, Lucilla, la figlia Plautia, il nipote acquisito e (con l'aiuto di Quadrato) Cornificia Faustina avevano progettato di assassinare Commodo e sostituirlo con Lucilla e il suo secondo marito, il console Tiberio Claudio Pompeiano Quintiano, come nuovi governanti di Roma. Quadrato, suo figlio adottivo e sua sorella furono coinvolti nella trama di Lucilla perch\u00e9 appartenevano alla stessa dinastia di Commodo. Un altro motivo per il quale Quadrato \u00e8 stato coinvolto in questa storia \u00e8 che Quadrato e Lucilla possono essere stati amanti.\nIl nipote acquisito di Lucilla, Quinziano, usc\u00ec fuori dal suo nascondiglio con un pugnale, cercando di colpire Commodo. Gli disse: \"Ecco il pugnale che ti manda il Senato\", esprimendo la sua intenzione prima di avere la possibilit\u00e0 di agire. Le guardie furono pi\u00f9 veloci di lui. Fu sopraffatto e disarmato senza fare del male all'imperatore.\nIl complotto per uccidere Commodo non riusc\u00ec. Quando la congiura fu svelata, l'imperatore ordin\u00f2 la morte di Quadrato, di suo figlio adottivo e di Quinziano. Commodo probabilmente confisc\u00f2 a proprio vantaggio le ricchezze di Quadrato. Lucilla, sua figlia Faustina e Cornificia furono esiliate nell'isola di Capri. L'imperatore poi invi\u00f2 in quello stesso anno un centurione a Capri per giustiziare le tre donne."}
{"id": "3447410", "revid": "767487", "url": "https://it.wikipedia.org/wiki?curid=3447410", "title": "Peter Sillett", "text": "Carriera.\nGioc\u00f2 per la maggior parte della carriera nel Chelsea, con cui vinse il campionato inglese nel 1955."}
{"id": "3447418", "revid": "697352", "url": "https://it.wikipedia.org/wiki?curid=3447418", "title": "Free as a Bird", "text": "Free as a Bird \u00e8 una canzone eseguita dai Beatles. Il singolo \u00e8 stato pubblicato il 4 dicembre 1995, come parte della promozione per l'uscita del documentario \"Beatles Anthology\" oltre che video dell'album compilation \"Anthology 1\".\nIl brano.\nStoria.\nLa canzone era stata scritta e registrata come demo da John Lennon nel 1977. Paul McCartney chiese alla vedova di Lennon, Yoko Ono, di fornire un qualsiasi materiale inedito di Lennon, e \"Free as a Bird\" fu scelto come la canzone che poteva coinvolgere i Beatles superstiti, in quanto si prestava ad essere completata con l'aggiunta dell'apporto degli altri tre.\nStruttura musicale.\nLa struttura musicale del brano \u00e8 composta da una sezione A che ne rileva il tema musicale ed una sezione B usata come ponte armonico-melodico. Non \u00e8 molto frequente porre l'esposizione del ritornello in entrata, ma non rappresenta per John Lennon, l'autore, un'eccezione in quanto si affider\u00e0 a tale espediente assai spesso.\nLa tonalit\u00e0 della canzone \u00e8 in La maggiore, che di per s\u00e9 non era la preferita dai Beatles, ma probabilmente ci furono problemi in fase di registrazione e mixaggio con la vecchia traccia di Lennon, tali da rendere necessaria tale scelta.\nGli accordi in successione sono I-VI-IV-V.\nIl IV grado Lennon qui lo intende minore ovvero Re minore con la terza al basso. \nLa seconda parte la B (in pratica una sorta di cucitura) presenta una successione armonica che funge appunto da ponte modulante.\nLa parte solistica \u00e8 relegata all'assolo di George Harrison, con chitarra Fender e l'ausilio della tecnica slide tipica del solista del gruppo, che ne esegue pressappoco tutta la definizione melodica.\nVideo.\nIl video musicale di \"Free as a Bird\" \u00e8 stato prodotto da Vincent Joliet e diretto da Joe Pytka (\"Space Jam\") e rappresenta, dal punto di vista di un uccello in volo, molti riferimenti alle canzoni dei Beatles, come \"Strawberry Fields Forever\", \"Penny Lane\", \"Paperback Writer\", \"A Day in the Life\", \"Eleanor Rigby\", \"Helter Skelter\" e altre. \"Free as a Bird\" nel 1997 ha vinto il Grammy Award per la migliore performance pop di un gruppo vocale. \u00c8 stato il primo dei due singoli pubblicati a seguito del progetto \"Anthology\". La canzone ha assicurato al gruppo almeno un brano da Top 40 in quattro decenni diversi (anni '60, '70, '80 e '90) e vi \u00e8 un arco di tempo di 25 anni tra lo scioglimento dei Beatles e la sua pubblicazione."}
{"id": "3447422", "revid": "606039", "url": "https://it.wikipedia.org/wiki?curid=3447422", "title": "Re consorte", "text": "Il titolo di re consorte, equivalente effettivamente a quello di principe consorte, \u00e8 assegnato al coniuge di una sovrana detentrice del ruolo di capo di stato, ma \u00e8 decisamente poco usato poich\u00e9 soprattutto le dinastie europee evitano di sminuire la figura di una monarca di sesso femminile, dato che nella maggior parte delle Case Reali vige ancora la legge salica.\nCodesta dignit\u00e0 viene invece generalmente concessa alle mogli dei detentori di un trono occidentale (regina consorte).\nI poteri.\nUn re consorte solitamente ha il solo compito di essere al fianco della coniuge durante le cerimonie ufficiali, infatti nel pi\u00f9 dei casi \u00e8 escluso dalla vita politica del proprio Paese.\nSoprattutto in passato, i sovrani che sposavano propri pari, assumevano la dignit\u00e0 di re consorti del Paese di cui era monarca la propria sposa, come nel caso di Maria I Tudor e di Filippo II D'Asburgo.\nSolo in alcuni casi si verificavano interferenze politiche fra i due stati, per lo pi\u00f9 accettate dalla controparte.\nUn esempio di re consorte fu Guglielmo III d'Inghilterra, la cui moglie, Maria II, pot\u00e9 essere regina, al posto del fratello Giacomo Edoardo Stuart, in quanto anch'essa figlia di Giacomo II, il re spodestato dalla gloriosa rivoluzione; tuttavia Guglielmo e Maria furono subito parificati come sovrani a livello formale (anche se era Guglielmo a occuparsi principalmente degli affari di Stato), fino alla morte prematura della seconda, quando il governo rimase nelle mani del solo Guglielmo. L'importanza preminente di Maria a livello dinastico apparve per\u00f2 alla morte di Guglielmo, quando il trono pass\u00f2 alla cognata Anna e non ai suoi parenti diretti."}
{"id": "3447424", "revid": "859054", "url": "https://it.wikipedia.org/wiki?curid=3447424", "title": "Boq (personaggio)", "text": "Boq \u00e8 un personaggio immaginario del romanzo \"Il meraviglioso mago di Oz\" di L. Frank Baum del 1900. Il personaggio assume maggior importanza nel libro del 1995 \"\" (\"Wicked: The Life and Times of the Wicked Witch of the West\") dello scrittore statunitense Gregory Maguire e, soprattutto, nel musical di Broadway del 2003 \"Wicked\" di Stephen Schwartz.\nNe \"Il meraviglioso mago di Oz\".\nNel libro di Baum Boq assume un ruolo veramente marginale: infatti, appare soltanto all'inizio del romanzo. Boq \u00e8 descritto come un Munchkin molto ricco, ed ospita Dorothy Gale nella sua casa, dopo il rocambolesco arrivo della bambina nel mondo di Oz.\nOspita Dorothy per la notte e, il mattino seguente, indica alla bambina la via per la Citt\u00e0 di Smeraldi, avvertendola dei numerosi pericoli che incontrer\u00e0 lungo la sua strada.\nNel musical.\nNel musical \"Wicked\", Boq assume una maggior importanza, soprattutto per il fatto che Nessarose, la sorella minore di Elphaba sia innamorata di lui. Tuttavia, i sentimenti di Nessa non sono contraccambiati: infatti Boq decide di ballare con lei soltanto per farsi vedere da Glinda, la ragazza di cui \u00e8 innamorato (\u201cDancing Through Life\u201d).\nQuando poi Nessa diventa la governatrice di Munchkinland, usa tutte le sue arti magiche per far innamorare di lei Boq, senza ottenere risultati. Quando poi Elphaba la cura con un incantesimo, permettendole di alzarsi dalla sedia a rotelle su cui \u00e8 confinata dalla nascita, Boq decide che la padrona \u00e8 ormai indipendente, e lui potr\u00e0 correre dall'amata Glinda.\nAllora Nessa, infuriata, lancia un terribile incantesimo contro Boq, facendogli venire un infarto.\nElphaba riuscir\u00e0 a salvare Boq, tuttavia per farlo dovr\u00e0 costruirgli un corpo nuovo. Si scopre quindi che Boq \u00e8 l'Uomo di Latta.\nSul finale, Boq guida la rivolta contro Elphaba e la folla che stringe d'assedio il palazzo della strega.\nTra i tenori che hanno ricoperto il ruolo di Boq ci sono: Christopher Fitzgerald, Jeremy Legat, Robb Sapp, James Gillan, Alex Jessop, Alex Mastromarino, Logan Lipton, Etai Benshlomo, Adam Wylie, Anthony Callea."}
{"id": "3447426", "revid": "1442080", "url": "https://it.wikipedia.org/wiki?curid=3447426", "title": "Brick by Brick", "text": ""}
{"id": "3447429", "revid": "767487", "url": "https://it.wikipedia.org/wiki?curid=3447429", "title": "Peter Broadbent", "text": "Carriera.\nGioc\u00f2 la parte migliore della sua carriera nel Wolverhampton, con cui vinse per tre volte il campionato inglese (1954, 1958, 1959) e per una volta la FA Cup (1960)."}
{"id": "3447432", "revid": "1652635", "url": "https://it.wikipedia.org/wiki?curid=3447432", "title": "Tommy Banks", "text": "Carriera.\nClub.\nHa giocato per tutta la carriera nel Bolton.\nNazionale.\nHa partecipato ai Mondiali del 1958 con la nazionale, con la quale in carriera ha giocato in totale 6 partite."}
{"id": "3447435", "revid": "6923", "url": "https://it.wikipedia.org/wiki?curid=3447435", "title": "Societ\u00e0 di ingegneria", "text": "La societ\u00e0 di ingegneria \u00e8 una tipologia di azienda che si occupa di servizi tecnici, professionali e di costruzione collegati all'ingegneria.\nLe attivit\u00e0 che in genere svolgono questi tipi di compagnie sono la progettazione, la consulenza e la supervisione sulla costruzione di edifici, infrastrutture ed impianti."}
{"id": "3447436", "revid": "126257", "url": "https://it.wikipedia.org/wiki?curid=3447436", "title": "Societ\u00e0 d'ingegneria", "text": ""}
{"id": "3447441", "revid": "767487", "url": "https://it.wikipedia.org/wiki?curid=3447441", "title": "Rifugio del Monte Thabor", "text": "Il rifugio del Monte Thabor (2.505\u00a0 - in francese \"refuge du Mont Thabor\") \u00e8 un rifugio alpino situato nelle Alpi Cozie nel comune di Modane.\nAccesso.\nIl rifugio pu\u00f2 essere raggiunto partendo da Modane. Da Modane si sale alla stazione invernale di Valfr\u00e9jus e poi alla localit\u00e0 detta Le Lavoir. Di qui si continua a piedi seguendo il sentiero che porta al colle di Valle Stretta: dal colle il rifugio \u00e8 raggiungibile in pochi minuti."}
{"id": "3447444", "revid": "438678", "url": "https://it.wikipedia.org/wiki?curid=3447444", "title": "Brick by Brick (Iggy Pop)", "text": ""}
{"id": "3447452", "revid": "125260567", "url": "https://it.wikipedia.org/wiki?curid=3447452", "title": "Erick Rowan", "text": "Rudd \u00e8 noto per i suoi trascorsi nella WWE tra il 2012 e il 2020, dov'\u00e8 stato uno dei membri della Wyatt Family e dove ha vinto due volte lo SmackDown Tag Team Championship (una volta con Daniel Bryan e una con Harper) e una volta l'NXT Tag Team Championship con Luke Harper.\nCarriera.\nGli inizi (2003\u20132011).\nRudd debutta in Giappone il 10 luglio 2007 nella Pro Wrestling Noah in un tag team match insieme a Rocky Romero perdendo contro Akitoshi Saito &amp; Kentaro Shiga. Ottiene la sua prima vittoria in un 6-man tag team match il 15 luglio insieme ad Akihito Ito &amp; Davey Richards battendo Ippei Ota, Masao Inoue &amp; Tsutomu Hirayanagi. Il 23 aprile, sigla anche il suo primo successo da singolo battendo Tsutomu Hirayanagi.\nFlorida Championship Wrestling (2011\u20132012).\nRudd firma un contratto di sviluppo con la WWE e viene mandato in \"NXT\" per allenarsi. Fa il suo debutto in un tag team match nei tapings del 14 aprile insieme a Buck Dixon sconfiggendo DT Porter &amp; DeSean Bishop. Forma un Tag Team con James Bronson e lottano vari match. L'11 agosto sconfiggono i campioni di coppia FCW, ovvero CJ Parker &amp; Donny Marlow. Tuttavia, non ricevono alcun match per le cinture e la coppia si sfalda. Lotter\u00e0 ancora in FCW e nell'ultimo match, il 19 luglio, perde in coppia con Colin Cassady, contro Mike Dalton e Jason Jordan.\nWWE (2012\u20132020).\nThe Wyatt Family (2012\u20132014).\nDall'agosto 2012 la FCW chiude e i talenti vengono tutti spostati ad NXT. Rowan debutta in WWE il 12 dicembre, presentandosi come un membro della Wyatt Family e sconfiggendo Oliver Grey. Il 9 gennaio fa coppia con il compagno Luke Harper, sconfiggendo Percy Watson e Yoshi Tatsu. Battendo Watson e Tatsu, e Bo Dallas e Michael McGillicutty, avanzano in finale nel torneo per decretare i primi NXT Tag Team Champions. Qui, tuttavia, perdono contro Oliver Grey e Adrian Neville, non riuscendo a diventare i primi campioni di coppia. Il 2 maggio Harper e Rowan sconfiggono Neville e il sostituto di Grey, Bo Dallas, conquistando gli NXT Tag Team Championship. Perdono le cinture contro Adrian Neville e Corey Graves.\nNella puntata di \"Raw\" del 27 maggio, una vignetta dedicata alla \"Wyatt Family\" viene mandata in onda, concludendosi con la frase \"We're here\" di Bray Wyatt. La vignetta \u00e8 risultata a portare Wyatt come numero 1 trending worldwide su Twitter. Da allora, una nuova vignetta \u00e8 stata mandata in onda ogni luned\u00ec sera e ha dimostrato ogni settimana, che porta alla formazione di debutto della Wyatt Family. L'8 luglio 2013 a \"Raw\", la Wyatt Family debutta con un attacco ai danni di Kane. Debuttano nel ring nella puntata di \"SmackDown\" del 26 luglio, quando Harper e Rowan sconfiggono i Tons of Funk. A Survivor Series Rowan e Harper vengono battuti dal team The Beard and The Best. A Bray Wyatt, Erick Rowan e Luke Harper sconfiggono Daniel Bryan in un 3-on-1 Handicap Match.\nAlla Royal Rumble entra col numero 25 ma viene eliminato da Batista. Nella puntata di \"Raw\" post Royal Rumble la famiglia Wyatt interviene attaccando John Cena, Sheamus e Daniel Bryan quando questi ultimi stavano lottando contro lo The Shield scaturendo un feud con questi ultimi. A Elimination Chamber la Wyatt Family sconfigge lo Shield. Nella puntata di Raw del 21 aprile Rowan, Wyatt e Harper sconfiggono John Cena in un Handicap match. Nella puntata di SmackDown del 25 aprile Erick Rowan e Luke Harper sconfiggono il team formato da Goldust e Cody Rhodes. Il 29 giugno a Money in the Bank, Harper e Rowan sfidano senza successo gli Usos per i WWE Tag Team Championship. La notte successiva a \"Raw\" Harper e Rowan sconfiggono in un non-title match gli Usos guadagnandosi il diritto di sfidarli a Battleground. Al PPV Battleground, i due della Wyatt Family vengono sconfitti dagli Usos in un 2 out of 3 falls match sul punteggio di 2 a 1 non riuscendo a conquistare i titoli di coppia. \nNella puntata di Raw del 18 agosto Rowan e Harper vengono sconfitti a Big Show e Mark Henry.\nCompetizione singola (2014\u20132015).\nNella puntata di \"Raw\" del 29 settembre viene \"liberato\" da Bray Wyatt e inizia a combattere singolarmente. Dopo vari segmenti di cui \n\u00e8 protagonista, nella puntata di \"Raw\" del 17 novembre effettua un turn face entrando nel Team Cena che affronter\u00e0 il Team Authority, incluso il suo ex tag team partner Luke Harper, alle Survivor Series.\nAll'evento il Team Cena sconfigge il Team Authority. Successivamente inizia un feud con Big Show a seguito del suo tradimento alle Survivor Series e quindi, al successivo pay-per-view , lo affronta in uno Steel Stairs match venendo tuttavia sconfitto.\nNella puntata di \"Raw\" del 5 gennaio 2015 viene licenziato dall'Authority assieme a Ryback e Dolph Ziggler, dopo aver perso un match contro l'ex compagno della Wyatt Family Luke Harper, come punizione per aver aderito al Team Cena. Il 19 gennaio Cena riesce a far riassumere i tre ma nella puntata di \"SmackDown\" del 22 gennaio Rowan viene sconfitto da Harper, perdendo la possibilit\u00e0 di partecipare al Royal Rumble match. Nonostante non fosse qualificato per il Royal Rumble entra al posto di Curtis Axel buttandolo addosso alla barriera che separa l'area di combattimento e il pubblico ed entra puntando Bray Wyatt, ma poco dopo viene buttato fuori dallo stesso Wyatt insieme a Luke Harper. Il 29 gennaio, a \"Main Event\", sconfigge Curtis Axel. Una settimana dopo, a \"SmackDown\", perde contro Rusev. Continua il suo feud con l'Authority, intervenendo per aiutare Ryback e Dolph Ziggler dagli attacchi dell'Authority. Nella puntata del 16 febbraio di \"Raw\" interviene insieme a Ryback per aiutare Dolph Ziggler dall'attacco di Seth Rollins e la J&amp;J Security. La stessa settimana, a \"SmackDown\", perde contro Big Show.\nA Fastlane, il 22 febbraio, perde il Six-Man Tag Team match che lo vedeva contrapposto, assieme a Ryback e Ziggler, a Kane, Rollins e Big Show.\nReunion della Wyatt Family (2015\u20132016).\nNella puntata di \"SmackDown\" dell'8 maggio interviene alla fine del match tra Luke Harper e Fandango, attaccando quest'ultimo effettuando un turn heel e riaprendo una possibile nuova collaborazione con Harper. Nella puntata di \"Raw\" successiva Rowan fa la sua comparsa insieme ad Harper e sconfigge in pochi secondi Fandango. Nel mese di giugno la Pecora Bianca \u00e8 costretto a uno stop causato da uno strappo ad un bicipite. Fa il suo ritorno nella puntata di \"Raw\" del 19 ottobre, dove si riunisce alla Wyatt Family.\nSuccessivamente i membri della Wyatt Family hanno iniziato una faida con i Brothers of the Destruction (The Undertaker e Kane), ma Wyatt e Harper sono stati sconfitti alle Survivor Series. In seguito hanno cominciato una faida con i Dudley Boyz (Bubba Ray Dudley e D-Von Dudley), i quali si sono alleati con Tommy Dreamer e Rhyno, che hanno sconfitto a Eight-man tag team elimination tables match e la sera dopo a \"Raw\" in un Extreme Rules match.\nRowan partecipa poi al consueto Royal Rumble Match all'omonimo pay-per-view del 24 gennaio 2016, entrando col numero 21 ma \u00e8 stato eliminato da Brock Lesnar; Rowan, Harper e Braun Strowman (anche questi due eliminati da Lesnar), per\u00f2, costano il match a Brock, salendo sul ring ed eliminandolo. Dopo le che la Wyatt Family aveva iniziato a rivaleggiare con Ryback e Big Show, questi due hanno affrontato, insieme a Kane, Harper, Rowan e Strowman a Fastlane del 21 febbraio riuscendo a sconfiggerli. Il 3 aprile a WrestleMania 32 Rowan \u00e8 stato sconfitto da The Rock in sei secondi a seguito di una \"Rock Bottom\".\nCon la Draft Lottery avvenuta nella puntata di \"SmackDown\" del 19 luglio, Rowan \u00e8 stato trasferito nel roster di \"SmackDown\". Nonostante lo scioglimento della Wyatt Family, Rowan \u00e8 rimasto ugualmente affiliato a Bray Wyatt mentre Braun Strowman, l'altro membro rimasto, \u00e8 stato trasferito a \"Raw\". La sua ultima apparizione come membro della Wyatt Family \u00e8 stata il 24 luglio a Battleground, quando lui, Bray Wyatt e Braun Strowman hanno sconfitto i WWE Tag Team Champions del New Day (Big E, Kofi Kingston e Xavier Woods) in un match non titolato.\nVarie faide (2016\u20132017).\nNella puntata di \"SmackDown\" del 26 luglio Rowan ha partecipato ad una Battle Royal per determinare uno dei sei sfidanti del Six-Pack Challenge Elimination match per determinare il contendente n\u00ba1 al WWE World Championship di Dean Ambrose ma \u00e8 stato eliminato. Nella puntata di \"SmackDown\" del 9 agosto Rowan e Bray Wyatt sono stati sconfitti da Dean Ambrose e Dolph Ziggler. La settimana successiva, il 16 agosto a \"SmackDown\", Rowan \u00e8 stato sconfitto da Dean Ambrose. Nella puntata di \"Main Event\" del 25 agosto Rowan ha sconfitto Rhyno. Nella puntata di \"SmackDown\" del 20 settembre Rowan \u00e8 stato sconfitto da Randy Orton. Successivamente Rowan ha subito un infortunio alla spalla che lo ha tenuto fuori dalle scene per sei mesi. Rowan \u00e8 ritornato a sorpresa nella puntata di \"SmackDown\" del 4 aprile dove lui e Bray Wyatt sono stati sconfitti dal WWE Champion Randy Orton e Luke Harper. Nella puntata di \"SmackDown\" dell'11 aprile Rowan \u00e8 stato sconfitto dal WWE Champion Randy Orton per squalifica in un match non titolato. Nella puntata di \"SmackDown\" del 18 aprile Rowan ha preso parte ad un Six-Pack Challenge match che includeva anche Dolph Ziggler, Jinder Mahal, Mojo Rawley, Luke Harper e Sami Zayn per determinare il contendente n\u00ba1 al WWE Championship di Randy Orton ma il match \u00e8 stato vinto da Mahal. Nella puntata di \"SmackDown\" del 25 aprile Rowan \u00e8 stato sconfitto da Randy Orton in un No Disqualification match non titolato. Nella puntata di \"SmackDown\" del 9 maggio Rowan ha sconfitto Luke Harper. La stessa sera Rowan ha partecipato a Talking Smack, sfidando proprio harper in un match a backlash. Il 21 maggio, a Backlash, Rowan \u00e8 stato sconfitto da Luke Harper. Nella puntata di \"SmackDown\" del 4 luglio Rowan ha partecipato all'Indipendence Day Battle Royal per determinare il contendente n\u00ba1 allo United States Championship di Kevin Owens ma \u00e8 stato eliminato dagli Hype Bros (Mojo Rawley e Zack Ryder). In questo lasso di tempo Rowan ha anche caricato una manciata di video inquietanti su twitter e sul suo canale youtube, ma niente di ci\u00f2 ha portato a un'evoluzione del personaggio o a una storyline\nThe Bludgeon Brothers (2017\u20132018).\nDalla puntata di \"SmackDown\" del 10 ottobre sono state mandate in onda delle vignette di Rowan insieme a Harper dove i due hanno annunciato la creazione di un nuovo tag team: i Bludgeon Brothers. I Bludgeon Brothers hanno fatto il loro debutto nella puntata di \"SmackDown\" del 21 novembre dove hanno sconfitto gli Hype Bros (Mojo Rawley e Zack Ryder). Nella puntata di \"SmackDown\" del 28 novembre i Bludgeon Brothers hanno sconfitto nuovamente gli Hype Bros. Nella puntata di \"SmackDown\" del 5 dicembre i Bludgeon Brothers hanno sconfitto facilmente Adam James e Josh Carr, due jobber locali. Nella puntata di \"SmackDown\" del 12 dicembre i Bludgeon Brothers hanno sconfitto senza problemi Colin Delaney e Joe Monroe. Il 17 dicembre, a Clash of Champions, i Bludgeon Brothers hanno sconfitto facilmente i Breezango (Tyler Breeze e Fandango). Nella puntata di \"SmackDown\" del 26 dicembre i Bludgeon Brothers hanno sconfitto i Breezango per squalifica a causa dell'intervento degli Ascension (Konnor e Viktor). Nella puntata di \"SmackDown\" del 9 gennaio 2018 i Bludgeon Brothers hanno sconfitto gli Ascension. Nella puntata di \"SmackDown\" del 30 gennaio i Bludgeon Brothers hanno sconfitto senza problemi Chris Wylde e Rory Gulak, due jobber locali. Nella puntata di \"SmackDown\" del 6 febbraio i Bludgeon Brothers hanno sconfitto facilmente i jobber Kenny Alfonso e Mat Fitchett. Nella puntata di \"SmackDown\" del 20 febbraio i Bludgeon Brothers hanno sconfitto in pochissimo tempo i jobber Eduardo Especial e Norval Rogers. L'11 marzo, a Fastlane, i Bludgeon Brothers sono intervenuti durante l'incontro tra gli Usos (Jey Uso e Jimmy Uso) e Kofi Kingston e Xavier Woods del New Day valevole per il WWE SmackDown Tag Team Championship (detenuto dagli Usos) attaccando entrambi i team e facendo terminare la contesa in un no-contest. Nella puntata di \"SmackDown\" del 13 marzo i Bludgeon Brothers hanno sconfitto la coppia formata da Big E (altro membro del New Day) e Jimmy Uso. Nella puntata di \"SmackDown\" del 27 marzo i Bludgeon Brothers hanno sconfitto Big E e Xavier Woods del New Day per squalifica a causa dell'intervento degli Usos. L'8 aprile, a WrestleMania 34, i Bludgeon Brothers hanno vinto il WWE SmackDown Tag Team Championship sconfiggendo i campioni, gli Usos, e Big E e Kofi Kingston del New Day in un Triple Threat Tag Team match; si tratta del primo titolo di Rowan da quando \u00e8 approdato nel roster principale dal 2013. Nella puntata di \"SmackDown\" del 24 aprile Rowan \u00e8 stato sconfitto da Jimmy Uso a causa dell'intervento di Naomi (moglie di Jimmy). Il 27 aprile, a Greatest Royal Rumble, i Bludgeon Brothers hanno difeso con successo i titoli contro gli Usos. Il 17 giugno, nel \"Kick-off\" di Money in the Bank, i Bludgeon Brothers hanno difeso con successo i titoli contro Luke Gallows e Karl Anderson. Nella puntata di \"SmackDown\" del 19 giugno i Bludgeon Brothers hanno difeso nuovamente con successo i titoli contro Luke Gallows e Karl Anderson. Nella puntata di \"SmackDown\" del 10 luglio i Bludgeon Brothers e i SAnitY (Alexander Wolfe, Eric Young e Killian Dain) sono stati sconfitti dal Team Hell No (Daniel Bryan e Kane) e il New Day. Il 15 luglio, a Extreme Rules, i Bludgeon Brothers hanno difeso con successo i titoli contro il Team Hell No. Il 19 agosto, a SummerSlam, i Bludgeon Brothers hanno affrontato Big E e Xavier Woods del New Day per difendere i titoli ma sono stati sconfitti per squalifica (e senza dunque il cambio di titolo). Nella puntata di \"SmackDown\" del 21 agosto i Bludgeon Brothers hanno perso i titoli contro Kofi Kingston e Xavier Woods del New Day in un No Disqualification match dopo 135 giorni di regno.\nAlleanza con Daniel Bryan (2019).\nRowan \u00e8 tornato a sorpresa il 27 gennaio 2019 alla Royal Rumble, durante il match tra il WWE Champion Daniel Bryan e AJ Styles, intervenendo a favore di Bryan e formando un'alleanza con lui. Nella puntata di \"SmackDown\" del 26 febbraio Rowan e Daniel Bryan sono stati sconfitti da Kevin Owens e Kofi Kingston. Nella puntata di \"SmackDown\" del 5 marzo Rowan \u00e8 stato sconfitto da Kevin Owens per squalifica a causa dell'intervento di Daniel Bryan. Nella puntata di \"SmackDown\" del 12 marzo Rowan e Daniel Bryan hanno sconfitto Kevin Owens e Mustafa Ali. Nella puntata di \"SmackDown\" del 19 marzo Rowan \u00e8 entrato come terzo nel Gauntlet match contro Kofi Kingston ma \u00e8 stato eliminato da questi per squalifica. Nella puntata di \"SmackDown\" del 7 maggio Rowan e Daniel Bryan hanno sconfitto gli Usos (Jey Uso e Jimmy Uso) (appartenenti al roster di \"Raw\"), conquistando cos\u00ec il vacante SmackDown Tag Team Championship. Il 19 maggio, nel \"Kick-off\" di Money in the Bank, Rowan e Daniel Bryan sono stati sconfitti dagli Usos in un match non titolato. Il 23 giugno, a Stomping Grounds, Rowan e Bryan hanno difeso con successo i titoli contro gli Heavy Machinery (Otis e Tucker). Il 14 luglio, a Extreme Rules, Rowan e Daniel Bryan hanno perso il titoli a favore di Big E e Xavier Woods del New Day in un Triple Threat Tag Team match che includeva anche gli Heavy Machinery dopo 68 giorni di regno. Nella puntata di \"SmackDown\" del 6 agosto Rowan e Daniel Bryan hanno sconfitto Big E e Woods del New Day per squalifica in un match non titolato. Nella puntata di \"SmackDown\" del 3 settembre Rowan ha ripristinato il suo vecchio ringname Erick Rowan, rivelandosi poi essere il misterioso assalitore di Roman Reigns nel backstage il 30 luglio, interrompendo poi la sua alleanza con Daniel Bryan. Il 15 settembre, a Clash of Champions, Rowan ha sconfitto Roman Reigns in un No Disqualification match grazie all'aiuto del rientrante Luke Harper. Nella puntata di \"SmackDown\" del 24 settembre Rowan ha sconfitto Daniel Bryan. Nella puntata di \"SmackDown\" del 4 ottobre Rowan \u00e8 stato sconfitto da Roman Reigns in un Lumberjack match. Il 6 ottobre, a Hell in a Cell, Rowan e Harper sono stati sconfitti da Daniel Bryan e Roman Reigns in un Tornado Tag Team match.\nRitorno alla competizione singola e licenziamento (2019\u20132020).\nNella puntata di \"Raw\" del 14 ottobre, per effetto del \"Draft\", Rowan \u00e8 passato in tale roster. Nella puntata di \"Raw\" del 28 ottobre Rowan \u00e8 stato sconfitto dall'Universal Champion Seth Rollins in un Falls Count Anywhere match. Il 31 ottobre, a Crown Jewel, Rowan ha partecipato ad una Battle Royal per determinare lo sfidante di AJ Styles per lo United States Championship pi\u00f9 avanti nella serata ma \u00e8 stato eliminato per ultimo da Humberto Carrillo. Dalla puntata di \"Raw\" dell'11 novembre Rowan ha iniziato a portare con s\u00e9 una piccola e misteriosa gabbia coperta da un telo, e ha sconfitto senza problemi il jobber Soren Dursun. Nella puntata di \"Raw\" del 18 novembre Rowan ha sconfitto il jobber Alex Malcom. Nella puntata di \"Raw\" del 25 novembre Rowan ha sconfitto facilmente il jobber Kyle Roberts. Nella puntata di \"Raw\" del 2 dicembre Rowan ha sconfitto No Way Jose. Nella puntata di \"Raw\" del 9 dicembre Rowan ha sconfitto il jobber Trent Newman per decisione arbitrale. Nella puntata di \"Raw\" del 16 dicembre Rowan ha sconfitto facilmente il jobber Dante Leon. Nella puntata di \"Raw\" del 23 dicembre Rowan ha sconfitto brevemente il jobber Travis Horn. Nella puntata di \"Raw\" del 30 dicembre Rowan ha sconfitto il jobber Kip Stevens. Nella puntata di \"Raw\" del 6 gennaio 2020 Rowan ha sconfitto in pochissimi istanti il jobber KJ Orso. Nella puntata di \"Raw\" del 13 gennaio Rowan ha distrutto in pochi istanti il jobber Joey O'Riley. Nella puntata di \"Raw\" del 20 gennaio Rowan ha sconfitto Matt Hardy. Il 26 gennaio, alla Royal Rumble, Rowan ha partecipato al match omonimo entrando col numero 3 ma \u00e8 stato eliminato dopo pochissimi secondi dal WWE Champion Brock Lesnar. La sera dopo, a \"Raw\", Rowan ha sconfitto Branden Vice, un altro jobber locale. Nella puntata di \"Raw\" del 17 febbraio Rowan \u00e8 stato sconfitto da Aleister Black, subendo la sua prima sconfitta a \"Raw\". Nella puntata di \"Raw\" del 24 febbraio \u00e8 stato nuovamente sconfitto da Aleister Black. Il 27 febbraio, a Super ShowDown, Rowan ha partecipato ad un Gauntlet match per il Tuwaiq Trophy ma \u00e8 stato eliminato per quarto (mentre stava affrontando R-Truth) per squalifica dopo aver colpito il suo avversario coi gradoni d'acciaio. Nella puntata di \"Raw\" del 2 marzo Rowan ha rivelato a No Way Jose la creatura misteriosa nella gabbia: un enorme e peloso ragno gigante. Nella puntata di \"Raw\" del 9 marzo Rowan \u00e8 stato sconfitto da Drew McIntyre, il quale ha anche distrutto la sua gabbia con l'ausilio dei gradoni d'acciaio.\nIl 15 aprile Rowan \u00e8 stato licenziato ufficialmente dalla WWE.\nCircuito indipendente (2020\u2013presente).\nDopo esser stato rilasciato dalla WWE, Ruud ha iniziato a lottare nel circuito indipendente come Erick Redbeard. Il 31 ottobre 2020 Redbeard ha partecipato al torneo per l'UWN World Championship della United Wrestling Network affrontando Fred Rosser (suo ex-collega in WWE) perdendo per squalifica.\nAll Elite Wrestling (2020).\nIl 30 dicembre 2020 appare a sorpresa in un 6 man tag team match, aiutando il Dark Order a battere l'Inner Circle per la celebrazione del suo ex collega in WWE Luke Harper (Brodie Lee in AEW), scomparso pochi giorni prima.\nLucha de Apuestas.\nRecord: 1-0"}
{"id": "3447453", "revid": "536103", "url": "https://it.wikipedia.org/wiki?curid=3447453", "title": "Westminster Hall", "text": ""}
{"id": "3447470", "revid": "767487", "url": "https://it.wikipedia.org/wiki?curid=3447470", "title": "Notte di fortuna", "text": "Notte di fortuna \u00e8 un film del 1941 diretto da Raffaello Matarazzo, che costituisce la prima pellicola della lunga filmografia di Peppino De Filippo nella quale egli lavor\u00f2 senza il fratello Eduardo. \u00c8 considerato perduto, come peraltro diverse altre opere di Matarazzo degli anni trenta e quaranta.\nTrama.\nBiagio, modesto commesso di una farmacia di un piccolo paese di campagna, ha una relazione con la sorella del farmacista, ma lei lo lascia. Depresso, per consolarsi accetta l'invito di recarsi a Sanremo fattogli da uno stravagante milionario e l\u00e0, attirato dal miraggio di fare fortuna, si reca al Casin\u00f2. E la fortuna in effetti lo assiste poich\u00e9 in una notte vince al baccarat la somma favolosa di 900.000 lire.\nPoi per\u00f2, per soddisfare le richieste di una misteriosa donna incontrata al Casin\u00f2 di cui si \u00e8 invaghito, Biagio gioca ancora e in questo modo finisce per perdere tutta la vincita. Quando torna a casa, i suoi compaesani, che hanno saputo dai giornali della sua favolosa fortuna, ma non della successiva perdita, lo accolgono trionfalmente. La verit\u00e0 viene a galla e tutti quelli che prima lo avevano adulato gli voltano le spalle.\nQuando tutto sembra perduto, la donna che \u00e8 stata causa della sua rovina lo raggiunge al paese portando con s\u00e9 una preziosa collana, che era stata acquistata con parte della vincita, e che \u00e8 rimasto l'unico bene di valore salvatosi dalla successiva rovina. Alla fine dell'avventura, sar\u00e0 dunque quel piccolo capitale che permetter\u00e0 ai due di sposarsi e di rientrare in una vita serena e tranquilla.\nRealizzazione del film.\nTrattandosi di una pellicola irreperibile, le informazioni sul film sono desumibili solo dagli articoli apparsi sui periodici del tempo. \"Notte di fortuna\" fu prodotto negli stabilimenti della \u2018'Titanus'\u2019 tra la fine del 1940 e l'inizio del 1941, ed usc\u00ec poi nelle sale cinematografiche nella tarda primavera del 1941. Fu la prima pellicola nella quale Peppino De Filippo lavor\u00f2 da solo, cio\u00e8 senza la compresenza del fratello Eduardo, nonch\u00e9 una delle poche da lui interpretate nel periodo anteguerra che non derivasse da un testo teatrale.\nL'attore ricorder\u00e0 con simpatia questa esperienza: \u00abEra un bel film - ha dichiarato quasi quarant'anni dopo - comico, e mi meraviglio che non l'abbiano mai rimesso in giro, un film comicissimo, con delle scene riuscitissime, ed una Leda Gloria bellissima\u00bb. Anche l'attrice confermer\u00e0 questo piacevole ricordo: \u00abVi ho fatto la parte pi\u00f9 comica di tutta la mia carriera artistica, una avventuriera (che) balla sui tavoli, tutta \"frufru\"; con Peppino De Filippo ci siamo divertiti tanto \u00bb.\nAccoglienza.\nCritica.\nCommenti contemporanei. \"Notte di fortuna\", seppur nei limiti della sua natura farsesca, ebbe accoglienze di simpatia da parte della critica, che comunque concentr\u00f2 le proprie lodi sull'interpretazione di Peppino De Filippo. Infatti, secondo il settimanale \"Film\" \u00abil film riesce per merito esclusivo di Peppino De Filippo, il quale si \u00e9 finalmente deciso ad adottare per il cinematografo quelle sue personalissime ed inconfondibili risorse comiche che hanno fatto la sua fortuna teatrale\u00bb. Dello stesso tenore il commento di \"Cinema\", che defin\u00ec quella di De Filippo \u00abla migliore interpretazione per lo schermo del fortunato attore. Ha creato una figura che ancora non era stata sfruttata, come negli altri suoi film, dall'abituale teatro\u00bb. Apprezzamento anche per la regia \u00abintelligente e con sapiente senso di misura\u00bb. \nSecondo il quotidiano \"La Tribuna\" \u00abmentre \u00e8 facile immaginare Peppino De Filippo commesso di farmacia diviso tra le grazie mature della sorella del suo principale e gli stimoli di un formidabile appetito, un po' stupido ed un po' furbo (...) non \u00e8 altrettanto facile immaginarlo alle prese col demone del gioco\u00bb, tuttavia \u00ab\"Notte di fortuna\", ricco di trovate farsesche e di un finale riuscito, merita di essere visto\u00bb.\nAnche il \"Corriere della Sera\" espresse qualche riserva sulla prestazione di De Filippo: \u00abSi d\u00e0 da fare ed \u00e8 spesso divertente, ma lo sarebbe stato molto di pi\u00f9 se, rinunciando a certe intenzioni charlottiane male espresse, si fosse attenuto a quel casalingo realismo che, almeno al cinema, \u00e8 la sua vera strada\u00bb, ma non il film nel suo complesso, definita \u00abuna comica farsetta, piuttosto ingenuamente immaginata (...). Matarazzo ha diretto alla meglio (ma) entro i limiti di una produzione affrettata e di una fotografia per nulla brillante\u00bb. Di analogo tenore il commento di Francesco Pasinetti che riconobbe come \u00abnonostante tutto in \"Notte di fortuna\" vi sono sequenza degne di nota: viene spontaneo chiedere perch\u00e9 l'ingegno di Matarazzo debba essere applicato all'esecuzione di opere affrettate come questa\u00bb.\nMeno positivi i commenti che apparvero su alcuni quotidiani. Da \"La Stampa\", che defin\u00ec sbrigativamente il film una \u00abpiacevole novelletta senza pretese\u00bb, al \"Messaggero\", secondo il quale \u00abquel tanto di patetico e di umano che la storia ed il personaggio potevano mostrare \u00e8 rimasto, come suol dirsi, nella penna degli autori. Procedimento semplicistico, non privo, comunque di qualche irresistibile effetto\u00bb.\nCommenti successivi. Successivamente \"Notte di fortuna\" non ha suscitato, anche a causa della sua irreperibilit\u00e0, particolare attenzione se non per evidenziare, anche dopo diverso tempo, i meriti di De Filippo. Cos\u00ec il \"Mereghetti\" lo definisce \u00abfarsa non originalissima, ma con una gran prova di Peppino De Filippo\u00bb. Anche il commento di Angela Prudenzi, autrice della (finora) unica monografia dedicata al regista romano, \u00e8 dello stesso avviso, pur limitando a poche righe la menzione del film.\nRisultato commerciale.\nIn base ai dati disponibili, \"Notte di fortuna\" non registr\u00f2 un significativo riscontro economico, in quanto avrebbe incassato circa 1.700.000 lire dell'epoca, risultato ben lontano non soltanto dai \"campioni di incasso\" del 1941 (la versione dei \"Promessi sposi\" di Camerini oltrepass\u00f2 i 18 milioni), ma anche dalla maggioranza degli altri film usciti in quell'anno."}
{"id": "3447477", "revid": "254059", "url": "https://it.wikipedia.org/wiki?curid=3447477", "title": "Isabella di Beauchamp", "text": "Biografia.\nEra l'unica figlia femmina di William de Beauchamp, IX conte di Warwick e di Maud FitzJohn e nacque in una data imprecisata nel Warwickshire.\nPrima del 1281 Isabella spos\u00f2 Patrick de Chaworth, Signore di Kidwell, a cui diede una figlia:\nDopo la morte del marito nel 1286 Isabella entr\u00f2 in possesso di quattro manieri nel Wiltshire e di due nel Berkshire, che le vennero assegnati fino a quando la sua dote sarebbe stata esposta con la livrea di Chedworth, nel Gloucestershire, e un maniero nel Hampshire di Hartley Mauditt che era stato garantito a lei e a Sir Patrick nel contratto di matrimonio da suo padre William.\nNello stesso anno in cui rimase vedova, Isabella contrasse un secondo matrimonio con Hugh le Despenser, I conte di Winchester. Le nozze tuttavia vennero celebrate senza l'approvazione reale per cui suo marito dovette pagare un'ammenda.\nNel 1295 Hugh ricevette la nomina a Lord Despenser ed Isabella in tal modo assunse il titolo di Lady Despenser.\nLa coppia ebbe quattro figli:\nNel 1322 suo marito venne creato conte di Winchester ma Isabella non pot\u00e9 mai fregiarsi del titolo di contessa in quanto mor\u00ec probabilmente prima del 30 maggio 1306.\nVenti anni dopo la sua morte, suo marito e suo figlio maggiore che erano consiglieri e favoriti del re Edoardo II d'Inghilterra, entrarono in conflitto politico con Roger Mortimer, I conte di March e con la regina Isabella, che erano divenuti governatori de facto del Paese. Per sbarazzarsi dell'influenza dei le Despenser, i due riuscirono a far condannare a morte i rivali, accusandoli di alto tradimento."}
{"id": "3447493", "revid": "40010065", "url": "https://it.wikipedia.org/wiki?curid=3447493", "title": "San Valeriano di Forl\u00ec", "text": ""}
{"id": "3447495", "revid": "40010085", "url": "https://it.wikipedia.org/wiki?curid=3447495", "title": "San Valeriano d'Aquileia", "text": ""}
{"id": "3447500", "revid": "550667", "url": "https://it.wikipedia.org/wiki?curid=3447500", "title": "Museo diocesano (Catania)", "text": "Il museo diocesano di Catania ha sede nel Palazzo del Seminario dei Chierici attiguo alla cattedrale di Sant'Agata.\nDal museo si accede sia alle terrazze del succitato palazzo e di Porta Uzeda, da cui si possono ammirare due panorami: da un lato Piazza del Duomo di Catania con la Fontana dell'Elefante e Via Etnea con il vulcano Etna sullo sfondo; dall'altro, le mura di Carlo V, il Porto di Catania con gli Archi della Marina fino al Castello Ursino.\nSempre dal museo si accede anche al complesso sotterraneo delle Terme Achilliane, un viaggio nelle viscere della citt\u00e0, dove scorre il fiume Amenano le cui acque risalgono in superficie nella vicina Fontana dell'Amenano fra la suddetta Piazza del Duomo e Piazza Alonzo di Benedetto, dove c'\u00e8 la pescheria.\nMuseo.\nIl museo \u00e8 strutturato in due distinte sezioni che comprendono, la prima, gli arredi sacri della cattedrale di Catania e la seconda, arredi provenienti da altre chiese della citt\u00e0 e da chiese della provincia etnea. Quest'ultima sezione comprende anche la pinacoteca inserita nel museo.\nL'ambiente espositivo \u00e8 suddiviso su quattro piani oltre ad un ambiente a piano terra che contiene il fercolo di Sant'Agata, in argento finemente cesellato.\nConsta di nove sale suddivise nei quattro piani:\nPiano terra.\nIngresso, bar e Sala 9 - ambiente dove \u00e8 custodito il \"fercolo di sant'Agata\" o come detto dai catanesi \" 'a vara\", altrimenti detto \"Casa Vara\".\nPiano primo.\nSala audiovisivi.\nTerrazzo.\nDal terrazzo si gode una vista panoramica sulla Catania barocca e dell'Etna sullo sfondo di via Etnea."}
{"id": "3447511", "revid": "594829", "url": "https://it.wikipedia.org/wiki?curid=3447511", "title": "Breda ba 15", "text": ""}
{"id": "3447512", "revid": "404338", "url": "https://it.wikipedia.org/wiki?curid=3447512", "title": "Diocesi di Cinquechiese", "text": ""}
{"id": "3447526", "revid": "1602064", "url": "https://it.wikipedia.org/wiki?curid=3447526", "title": "Jarmila O\u010dkayov\u00e1", "text": " Si \u00e8 trasferita in Italia nel 1974, dove si \u00e8 laureata. Attualmente vive e lavora a Reggio Emilia.\nHa pubblicato, molto giovane, racconti e poesie su diverse riviste di Bratislava. Ha ripreso a scrivere dopo dieci anni di silenzio narrativo, causato dal cambiamento della lingua, e questa volta si \u00e8 cimentata con l'italiano.\nTra i temi della sua opera l'immigrazione e la ricerca di s\u00e9 (\"L'essenziale \u00e8 invisibile agli occhi\"), l'amicizia tra giovani donne (\"Verr\u00e0 la vita e avr\u00e0 i tuoi occhi\"), il rapporto tra madre e figlia (\"Requiem per tre padri\")."}
{"id": "3447529", "revid": "62004", "url": "https://it.wikipedia.org/wiki?curid=3447529", "title": "Fons de Wolf", "text": ""}
{"id": "3447531", "revid": "40010960", "url": "https://it.wikipedia.org/wiki?curid=3447531", "title": "Talonsoft", "text": ""}
{"id": "3447540", "revid": "767487", "url": "https://it.wikipedia.org/wiki?curid=3447540", "title": "Xala", "text": "Xala del 1975, \u00e8 un film di Ousmane Semb\u00e8ne tratto dall'omonimo romanzo del regista.\nTrama.\nLo xala \u00e8 una maledizione che si dice renda gli uomini temporaneamente impotenti. \u00c8 questa la disgrazia toccata ad El Hadj\u00ed Abdou Kader Beye, esponente di prestigio della nuova borghesia africana e membro della Camera del Commercio. Disperato, dopo aver consultato invano medici e veggenti, a El Hadj\u00ed non rimane che sottomettersi alla volont\u00e0 dell'autore dello xala: solo a costo di indicibili umiliazioni egli potr\u00e0 forse recuperare la propria virilit\u00e0.\nTematica.\nXala \u00e8 un racconto allegorico sulla corruzione della nascente borghesia senegalese schiacciata tra l'ossessione per le comodit\u00e0 occidentali (l'aria condizionata, l'acqua minerale, le automobili, le valigette ventiquattrore piene di banconote) e la cultura tradizionale. Il film affronta tematiche quali la corruzione e lo scontro tradizione/modernit\u00e0, raccontando la caduta di El Hadji uomo d'affari che a causa dei suoi imbrogli, perde tutto e viene processato da due gruppi sociali agli antipodi, gli uomini d'affari e i mendicanti. Nelle sequenze finali, El Hadji, abbandonato da tutti a causa dello \u201cxala\u201d subisce infatti un doppio processo. Il primo all'interno della camera di commercio dove i suoi colleghi, accusandolo di avere disonorato la confederazione, lo cacciano. Il secondo nella sua stessa casa, dove il capo dei mendicanti svela di essere l'artefice dello \u201cxala\u201d, gesto di vendetta per essere stato derubato molti anni prima dallo stesso El Hadji. Nella scena finale El Hadji attorniato dai mendicanti viene ricoperto di sputi in un gesto di estremo disprezzo. El Hadji viene punito e giudicato cos\u00ec non solo da chi ha subito il torto ma dall'intera societ\u00e0 simbolicamente rappresentata dai potenti e dai miserabili. I concetti di giustizia e vendetta per\u00f2 si sovrappongono e il processo finale avviene al di fuori della legalit\u00e0.\nEl Hadji percorre un arco trasformazionale simile ad uno dei modelli topografici che secondo il critico Andr\u00e9 Gardies caratterizzerebbero il cinema africano francofono. In questo modello, un soggetto inizialmente congiunto allo spazio sociale che lo circonda affronta un percorso che lo porter\u00e0 ad un distacco dal proprio contesto. La caduta dell'eroe \u00e8 un tema che si ritrova inoltre in numerose favole tradizionali africane. Nel ciclo di \"Leuk Li\u00e8vre et Touki Hy\u00e8ne\" per esempio si ripete frequentemente la situazione di un personaggio che commette una mancanza e per questo viene punito, a volte fino alla morte. Queste storie rientrano nel genere denominato dell\u2019\"astuto imbroglione\", un personaggio dalle mille sfaccettature che pu\u00f2 caratterizzarsi, a seconda dei casi, come eroe positivo o negativo e la cui matrice \u00e8 stata spesso identificata nei personaggi letterari e cinematografici di Semb\u00e8ne. Secondo il critico senegalese Mbye Cham El Hadj incarnerebbe la versione politica contemporanea dell'astuto imbroglione."}
{"id": "3447543", "revid": "107352633", "url": "https://it.wikipedia.org/wiki?curid=3447543", "title": "Valeriano da Roma", "text": "Agiografia.\nValeriano, nobile cavaliere romano, fu convertito dalla moglie Cecilia il giorno del loro matrimonio. Prima di sposarsi, Cecilia gli avrebbe comunicato il suo voto di perpetua verginit\u00e0, dicendogli: \u00abNessuna mano profana pu\u00f2 toccarmi, perch\u00e9 un angelo mi protegge. Se tu mi rispetterai, egli ti amer\u00e0, come ama me\u00bb. Valeriano accett\u00f2 e si convert\u00ec al cristianesimo, divenendo, come la moglie, un fedele di papa Urbano I. \nMa la persecuzione verso i cristiani infuriava e il prefetto Almachio lo condann\u00f2 a morte col fratello Tiburzio (anche lui convertitosi al cristianesimo), per aver dato una sepoltura a dei cristiani giustiziati. Prima del supplizio i due convertirono Massimo, il loro carceriere. Subirono il martirio a Roma il 14 aprile 229. Valeriano e Tiburzio furono sepolti da Cecilia in un posto chiamato \"Pagus\", a quattro miglia da Roma. \nCulto.\nIl \"Martirologio Romano\" lo commemora il 14 aprile insieme ai suoi compagni di martirio: \"A Roma nel cimitero di Pretestato sulla via Appia, santi Tiburzio, Valeriano e Massimo, martiri\".\n\u00c8 stato per molti secoli patrono della citt\u00e0 di Carpi, all\u2019interno della Cattedrale si trova un importante busto reliquiario nell\u2019altare a lui dedicato e due statue sia sul fronte che all\u2019interno della basilica stessa."}
{"id": "3447548", "revid": "110157", "url": "https://it.wikipedia.org/wiki?curid=3447548", "title": "Museo diocesano di scienze naturali Antonio De Nardi", "text": "Il Museo diocesano di scienze naturali \"Antonio De Nardi\" \u00e8 un museo di Vittorio Veneto (provincia di Treviso), intitolato a don Antonio De Nardi (1928 - 1994), rettore del seminario, insegnante di scienze e ricercatore, al quale si deve la sua creazione. \nCollezione.\nIl Museo diocesano di scienze naturali si sviluppa in otto sale dedicate rispettivamente a: \nAll'interno di teche sono esposti minerali, fossili ed una raccolta ornitologica comprendente esemplari imbalsamati provenienti da tutto il mondo."}
{"id": "3447551", "revid": "149485", "url": "https://it.wikipedia.org/wiki?curid=3447551", "title": "Monte Carlo Rolex Masters", "text": ""}
{"id": "3447554", "revid": "287204", "url": "https://it.wikipedia.org/wiki?curid=3447554", "title": "\u015a\u0101riputra", "text": "\u015a\u0101riputra (sanscrito lett. \"figlio di \u015a\u0101ri\", devan\u0101gar\u012b: \u0936\u093e\u0930\u093f\u092a\u0941\u0924\u094d\u0930) o S\u0101riputta (p\u0101li) fu uno dei due principali discepoli di Gautama Buddha assieme a Maudgaly\u0101yana (p\u0101li: Moggall\u0101na), le cui controparti femminili erano le monache K\u1e63ema (p\u0101li: Khem\u0101) e Uppalava\u1e47\u1e47\u0101 (p\u0101li: Uppalava\u1e47\u1e47\u0101), le principali discepole del \"sa\u1e45gha\" femminile. \n\u015a\u0101riputra divenne \"arhat\" e fu dichiarato il discepolo \"pi\u00f9 saggio\" (p\u0101li: \"etadaggam mah\u0101pa\u00f1\u00f1\u0101nam\"), rinomato per i suoi insegnamenti.\nL'infanzia.\nI racconti tradizionali su \u015a\u0101riputra lo collegano sempre al suo eterno compagno Maudgaly\u0101yana. Secondo tali racconti, gi\u00e0 all'epoca di un precedente \"buddha\", il \"buddha\" Anavamadar\u015bin (p\u0101li Anomadassi), i due avrebbero fatto voto di rinascere come discepoli di un futuro \"buddha\". Il Buddha Anavamadar\u015bin gli avrebbe quindi preannunciato la rinascita durante l'era di Gautama Buddha.\n\u015a\u0101riputra nacque col nome di Upatisya (p\u0101li: Upatissa, lett. \"piccolo Tisya\" dove \"Tisya\" indica una costellazione favorevole), da Vanganta e R\u016bpas\u0101ri, di casta brahmanica. Lo stesso giorno in cui nacque, in un villaggio vicino, Maudgaly\u0101yana, anch'egli di casta brahmanica e appartenente ad una famiglia legata da numerose generazioni a quella di \u015a\u0101riputra.\nI due giovani crebbero in modo spensierato finch\u00e9 un giorno, durante una celebrazione festiva svolta sul Monte Giriguha, osservando le famiglie brahmane festeggiare le loro divinit\u00e0, si interrogarono sulla possibilit\u00e0 di essere felici quando, nello spazio di qualche decennio, sarebbero tutti morti.\n\u015a\u0101riputra e Maudgaly\u0101yana scelsero quindi la vita ascetica e si posero tra i seguaci di Sa\u00f1jaya Bela\u1e6d\u1e6dhaputta, maestro spirituale che propugnava uno scetticismo agnostico ma non materialista.\nLa conversione.\nFu come \"\u015brama\u1e47a\" senza fissa dimora che, vagando con la ciotola delle elemosine nei pressi di R\u0101jagaha, incontr\u00f2 Assaji, uno dei Pa\u00f1cavaggiy\u0101.\nIncuriosito dal suo aspetto calmo e rilassato chiese il nome del maestro di Assaji e quali insegnamenti questi propugnasse. Dopo una iniziale ritrosia Assaji si risolse a descrivere gli insegnamenti in forma succinta, in una frase che tuttora viene utilizzata in ambito buddhista per indicare gli insegnamenti del Buddha:\n\u015a\u0101riputra, profondamente colpito, si rec\u00f2 da Maudgaly\u0101yana spiegando quanto aveva udito e dicendosi certo di aver trovato il maestro in grado di porre fine alla loro ricerca spirituale. Cos\u00ec entrambi entrarono come bhikkhu nel Sa\u1e45gha buddhista, seguiti da 250 discepoli, ottenendo poi lo status di arhat.\nLa morte.\nPochi mesi prima che il Buddha entrasse nel Parinirv\u0101\u1e47a \u015a\u0101riputra cess\u00f2 di vivere nel suo villaggio natale, Nalaka. Le sue ceneri furono offerte, su indicazione del Buddha, al re Aj\u0101tashatru. Questi edific\u00f2 uno st\u016bpa per commemorarle a N\u0101land\u0101. In seguito lo st\u016bpa fu aperto dal sovrano A\u015boka e le \u015bar\u012br\u0101\u1e25 di \u015a\u0101riputra furono estratte e suddivise in molti altri st\u016bpa nei vari luoghi soggetti all'impero Maurya. Verso il 400 il pellegrino cinese F\u01cexi\u01cen registra che a N\u0101land\u0101 era ancora vivo il ricordo di \u015a\u0101riputra e del culto a lui connesso presso il suo st\u016bpa.\nNel 1851 Alexander Cunningham scopr\u00ec, nel terzo st\u016bpa di S\u0101\u00f1c\u012b, le \u015bar\u012br\u0101\u1e25 di \u015a\u0101riputra, che port\u00f2 al Victoria and Albert Museum. Solo nel 1947 la Gran Bretagna concesse la loro restituzione. Dal 1952 una parte delle sono conservate a S\u0101\u00f1c\u012b, una parte a Rangoon (presso lo St\u016bpa della Pace \"Kaba Aye Paya\" edificato per il \"Concilio Buddhista Mondiale\" del 1954-56) e una terza parte a Colombo.\nTutt'oggi la tradizione popolare indiana identifica alla base del \"Picco dell'Avvoltoio\", a Rajgir, la grotta in cui \u015a\u0101riputra era solito meditare."}
{"id": "3447559", "revid": "767487", "url": "https://it.wikipedia.org/wiki?curid=3447559", "title": "Faster (film)", "text": "Faster \u00e8 un film del 2010 diretto da George Tillman Jr. con protagonista Dwayne Johnson.\nTrama.\nL'autista di una banda di ladri, Driver, esce di prigione dopo aver scontato dieci anni di galera per rapina. L'unico desiderio, ora, \u00e8 vendicare la morte del fratello, tradito dopo il colpo. Sulle tracce di Driver si metteranno un poliziotto eroinomane ed un killer egocentrico.\nProduzione.\nIl budget del film \u00e8 stato di 24 milioni di dollari.\nDistribuzione.\nIl film \u00e8 uscito nelle sale americane il 24 novembre 2010, mentre nelle sale italiane \u00e8 uscito il 15 aprile 2011.\nAccoglienza.\nCritica.\nSul sito Rotten Tomatoes il film ottiene il 42% delle recensioni professionali positive con un voto medio di 4,9 su 10 basato su 109 critiche, mentre su Metacritic ottiere un punteggio di 44 su 100 basato su 24 recensioni.\nIncassi.\nIn totale il film ha incassato 35,6 milioni di dollari, di cui 23,2 milioni negli Stati Uniti.."}
{"id": "3447562", "revid": "287204", "url": "https://it.wikipedia.org/wiki?curid=3447562", "title": "Amstel Gold Race 2011", "text": "L'Amstel Gold Race 2011, quarantaseiesima edizione della corsa e valevole come decima prova dell'UCI World Tour 2011, si svolse il 17 aprile 2011 su un percorso di 260,4 km da Maastricht alla collina del Cauberg nel comune di Valkenburg aan de Geul.\nLa corsa fu vinta dal corridore belga Philippe Gilbert, che batt\u00e9 sullo strappo finale del Cauberg lo spagnolo Joaquim Rodr\u00edguez."}
{"id": "3447572", "revid": "115596536", "url": "https://it.wikipedia.org/wiki?curid=3447572", "title": "Gaetano Cesari", "text": "Biografia.\nNato in una famiglia di modeste condizioni economiche, intraprese studi regolari in campo musicale solo a partire dal 1887, quando entr\u00f2 nel conservatorio di Milano dopo aver frequentato un istituto tecnico. Dopo essersi diplomato in violoncello nel 1891, prosegu\u00ec gli studi di composizione e di musicologia in Germania. Si laure\u00f2 in Filosofia all'Universit\u00e0 di Monaco nel 1907 con una tesi intitolata \"Die Entstehung des Madrigals im XVI Jahrhundert\", che gli frutter\u00e0 la lode e sar\u00e0 poi pubblicata anche in italiano col titolo \"Le origini del madrigale musicale cinquecentesco\" nel 1912 sulla \"Rivista musicale italiana\", XIX, 1, pp. 380-428.\nRitornato in Italia nel 1908, Gaetano Cesari inizi\u00f2 l'attivit\u00e0 di critico musicale. Fu critico musicale dei quotidiani \"Il Secolo\" e \"Il Corriere della Sera\" (dal 1917 al 1924) della \"Rivista musicale italiana\", e perfino di periodici stranieri (\"Revue des pays latins\" e \"Bulletin de la Soci\u00e9t\u00e9 internationale de musicologie\"). Fu bibliotecario al conservatorio \u00abGiuseppe Verdi\u00bb di Milano e insegn\u00f2 \"Storia della musica\" all'Universit\u00e0 degli Studi di Milano. Si interess\u00f2 soprattutto alla storia della teoria musicale nel Medio evo e in epoca rinascimentale. Svolse un importante lavoro di schedatura del patrimonio musicale in Lombardia; in particolare, studi\u00f2 i manoscritti riguardanti la teoria musicale conservati nella Biblioteca Ambrosiana e nel 1911 pubblic\u00f2 il Catalogo ragionato. Nel 1931 fond\u00f2 la collana di \"Istituzioni e monumenti dell'arte musicale italiana\" pubblicati dall'editore Ricordi.\nToponomastica : la sua citt\u00e0 natale gli ha dedicato la via che collega il teatro Ponchielli alla chiesa di San Pietro al Po."}
{"id": "3447573", "revid": "729019", "url": "https://it.wikipedia.org/wiki?curid=3447573", "title": "Ferrovia George-Mossel Bay", "text": "La ferrovia George-Mossel Bay \u00e8 una linea ferroviaria a binario unico, non elettrificata e a scartamento ridotto (1067\u00a0mm), del Sudafrica. Collega le citt\u00e0 di George e Mossel Bay, nella provincia del Capo Occidentale.\nStoria.\nLa linea, lunga 52 chilometri, venne aperta all'esercizio il 25 settembre 1907 da Sir Peter Fraure. Inizialmente fu gestita dal Cape Government Railways. La linea da George fu estesa verso Oudtshoorn nel 1913.\nDal 2006, a causa della interruzione della ferrovia George-Knysna, ha ospitato sul suo percorso il treno museo Outeniqua Choo Tjoe effettuato tra George e Mossel Bay Transport Museum con l'uso di locomotive a vapore della classe 19D. La societ\u00e0 ferroviaria sudafricana Transnet dopo aver cercato invano un nuovo operatore per la gestione del treno dal 17 settembre 2010 lo ha soppresso definitivamente chiudendo anche il deposito locomotive di Voorbaai."}
{"id": "3447575", "revid": "287204", "url": "https://it.wikipedia.org/wiki?curid=3447575", "title": "Con gli occhi dell'assassino", "text": ""}
{"id": "3447590", "revid": "767487", "url": "https://it.wikipedia.org/wiki?curid=3447590", "title": "Buon giorno", "text": " \u00e8 un film del 1959 diretto da Yasujir\u014d Ozu.\nTrama.\nI due fratelli Minoru e Isamu Hayashi vengono rimproverati perch\u00e9, invece di recarsi ad un corso di inglese, si sono fermati da alcuni vicini di casa per assistere ad un incontro di sumo trasmesso in televisione. Al fine di convincere il padre ad acquistare un apparecchio televisivo, i due ragazzi fanno un voto di mutismo: tale comportamento, pur creando situazioni imbarazzanti all'interno della comunit\u00e0 e della famiglia, si riveler\u00e0 vincente visto che, dopo aver temuto un ulteriore rimprovero per un calo di rendimento scolastico ed un tentativo di fuga da casa, Minoru e Isamu trovano a casa un televisore nuovo.\nProduzione.\nTutto il cinema di Ozu \u00e8 caratterizzato da una grande unit\u00e0. Con l\u2019eccezione del suo primo film, del 1927, ha girato sempre dei \"gendaigeki\", (ambientati nella contemporaneit\u00e0, contrapposti ai \"jidaigeki\", film in costume). In particolare, la sua attenzione si concentra sui \"shomingeki\", ovvero i drammi della gente comune, soprattutto la piccola borghesia, con le sue faccende di tutti i giorni e i piccoli gesti quotidiani.\nQui Ozu riesce parallelamente a raccontare la banalit\u00e0 che delle volte si rivela tipica del mondo adulto con le sue convenzioni (\"Salve\", \"Buon giorno\", \"Buona sera\", \"Una bella giornata\") e l'imminente occidentalizzazione (tema ricorrente nelle sue opere) del Giappone, qui rappresentato dal capitalismo sotto forma di elettrodomestici (e della coppia \"americanizzata\" che si trasferisce perch\u00e9 non trova intesa con i vicini).\nIl regista mostra un Giappone che sta cambiando con forza, quasi contro la volont\u00e0 di molti dei suoi stessi abitanti. Le tradizioni vanno scomparendo in un buco nero; tuttavia il cambiamento pare quasi necessario per un paese all'epoca ancora rimasto indietro decenni. Quello di cui hanno bisogno i bambini pare essere il dialogo (cos\u00ec come avviene con il maestro di inglese), cosa che viene scavallata dalla famiglia con il definitivo acquisto della tv. Infine, per l'appunto, sembra quasi volerci suggerire che la felicit\u00e0 dei due (dopo giorni di silenzio) derivi solo dal bene materiale stesso.\nIl film si mantiene con atmosfere pi\u00f9 tranquille e meno malinconiche del solito, con gag inedite, condite da una calzante colonna sonora; questo proprio perch\u00e9 il film ha come protagonisti due bambini.\nDistribuzione.\nDivieti.\nIl film non \u00e8 stato sottoposto ad alcuna limitazione, fatta eccezione per il Portogallo, dove i comitati di censura hanno vietato la visione dell'opera ai minori di 12 anni."}
{"id": "3447600", "revid": "1086846", "url": "https://it.wikipedia.org/wiki?curid=3447600", "title": "Unione Sportiva Reggina 1932-1933", "text": "Questa pagina raccoglie i dati riguardanti l'Unione Sportiva Reggina nelle competizioni ufficiali della stagione 1932-1933.\nStagione.\nLa squadra, allenata dall'ungherese Ferenc Plemich, ha concluso il girone I della Prima Divisione 1932-1933 al quinto posto, a pari punti con il Catania e la Juventus Trapani.\nStadi.\nLe prime tre gare casalinghe (Reggina-Cosenza 1-4; Reggina-Catanzaro 1-2 e Reggina-Nissena 4-2) della squadra amaranto si disputarono al Sant'Anna ma il 4/12/1932 in occasione di Reggina-Siracusa 0-0 fu inaugurato il nuovo stadio Michele Bianchi nello stesso luogo dove 67 anni dopo nacque il Granillo\nL'ultima gara disputata al \"Sant'Anna\" fu Reggina-Nissena 4-2 del 12-11-1932 con le reti amaranto di Gorla (2); De Grandis e Faccenda.\nLe gare nel nuovo stadio portarono bene alla squadra reggina in quanto su 7 incontri la reggina ne vinse sei e ne pareggi\u00f2 uno, segnando 20 reti e subendone soltanto 2."}
{"id": "3447614", "revid": "1991", "url": "https://it.wikipedia.org/wiki?curid=3447614", "title": "Shariputra", "text": ""}
{"id": "3447617", "revid": "1305772", "url": "https://it.wikipedia.org/wiki?curid=3447617", "title": "Sommommoli", "text": "I sommommoli sono delle frittelle di riso spolverate di zucchero in grani o a velo diffuse in Toscana tra le provincie di Firenze e Prato. \u00c8 consuetudine iniziarne la preparazione nel periodo pasquale. La loro ricetta \u00e8 simile a quella dei sgonfiotti, dei galletti e dei coccoli, tutte varianti della stessa ricetta di frittella (dolce o salata), tradizionalmente vendute per le strade del fiorentino."}
{"id": "3447620", "revid": "40012441", "url": "https://it.wikipedia.org/wiki?curid=3447620", "title": "Yeshivot", "text": ""}
{"id": "3447623", "revid": "287204", "url": "https://it.wikipedia.org/wiki?curid=3447623", "title": "Ufficiale medico", "text": "L'ufficiale medico \u00e8 un ufficiale delle forze armate italiane, laureato in Medicina e Chirurgia, abilitato all'esercizio della professione e inquadrato nella sanit\u00e0 militare. Oltre a occuparsi della \"salute del personale militare\", prevenendo, diagnosticando e curando le malattie, gli ufficiali medici ricevono l'addestramento militare di base di un Ufficiale d'arma.\nGli ufficiali iscritti all'ordine dei medici chirurghi e degli odontoiatri ed abilitati alla professione sono definiti \"medici militari\" al pari dell'ufficiale odontoiatra. Svolgono invece una professione sanitaria e quindi \"non medica\" le altre figure appartenenti ai corpi sanitari militari come i farmacisti, i biologi, gli psicologi, gli infermieri e i tecnici sanitari laureati.\nStoria.\nIl 4 giugno 1833 nel Regno di Sardegna venne riconosciuto tramite decreto regio del re Carlo Alberto il \"Riordinamento del personale e del servizio militare in tempo di pace\", che riguardava anche il servizio di sanit\u00e0. Da quella data i medici del servizio sanitario militare ebbero un'uniforme.\nNelle forze armate italiane gli ufficiali medici furono nel tempo arruolati nel Servizio di sanit\u00e0 militare dopo l'abilitazione in medicina e chirurgia. Poi furono formati direttamente nelle accademie militari In Italia nel 1968 nacque a Firenze l'\"Accademia di sanit\u00e0 militare interforze\", che oltre agli ufficiali medici in SPE preparava anche gli Ufficiali veterinari e i chimici. Gli ufficiali medici di complemento uscivano invece dalla Scuola di Sanit\u00e0 Militare.\nChiusa l'Accademia interforze nel 1997, da quella data gli Ufficiali della sanit\u00e0 militare tornarono a essere formati nelle Accademie del corpo per i primi tre anni e i successivi tre nelle Facolt\u00e0 di Medicina e Chirurgia in accordo con le accademie. Altra modalit\u00e0 d'accesso \u00e8 dopo la laurea in medicina e chirurgia, con la frequenza di un corso semestrale in Accademia.\nFormazione.\nGli Ufficiali medici dei corpi sanitari provengono dai corsi normali dell'Accademie militari. La laurea prevista per gli Ufficiali dei ruoli normali in Accademia \u00e8 quella in Medicina e Chirurgia (6 anni) svolta in parte presso le Facolt\u00e0 di Medicina e Chirurgia correlate.\nUfficiali medici in SPE vengono arruolati anche tramite concorso a nomina diretta dopo la laurea in medicina e chirurgia.\nPer tutti gli Ufficiali del corpo sanitario, oltre alla preparazione di base \u00e8 obbligatorio il conseguimento durante l'iter formativo dei seguenti corsi e brevetti:\nGradi.\nAl grado degli Ufficiali medici solitamente viene aggiunto il suffisso \"c.SA\" / \"SAN\":\nDistintivi di merito.\nI distintivi di merito sono dei particolari distintivi conseguiti in seguito alla frequentazione di determinati corsi o mediante la partecipazione ad alcune attivit\u00e0 organizzate dalla sanit\u00e0 militare. Essi sono posti tutti sul taschino destro o, se a nastro, in fondo al medagliere. Il distintivo da Ufficiale medico pu\u00f2 essere utilizzato esclusivamente da militari in possesso della laurea magistrale in Medicina e Chirurgia, specializzati o meno, purch\u00e9 non specializzato in Odontoiatria. Il distintivo per Ufficiali medici veterinari \u00e8 utilizzabile esclusivamente da personale militare laureato in Medicina Veterinaria; il distintivo da Ufficiale Veterinario si distingue nettamente per i colori da quello da Ufficiale Medico chirurgo (medicina umana), il quale non pu\u00f2 essere indossato da Ufficiali Veterinari. Il distintivo per Ufficiali odontoiatri \u00e8 utilizzabile da personale militare laureato in Odontoiatria e Protesi Dentaria; tale distintivo pu\u00f2 sostituire quello da Ufficiale medico se il militare, laureato in Medicina e Chirurgia, \u00e8 specializzato in Odontostomatologia."}
{"id": "3447624", "revid": "344503", "url": "https://it.wikipedia.org/wiki?curid=3447624", "title": "Goldene Kamera", "text": ""}
{"id": "3447626", "revid": "1305772", "url": "https://it.wikipedia.org/wiki?curid=3447626", "title": "Bubba 'N' Stix", "text": "Bubba 'N' Stix \u00e8 un gioco in stile piattaforme sviluppato da Core Design per Amiga nel 1994. Ricevette buoni consensi all'epoca per via del gameplay geniale.\nStoria.\nSpazio, nostro secolo. Una razza aliena robotica \u00e8 in cerca di campioni di organismi viventi per essere semplicemente usati in uno zoo alieno. Un'astronave giunge sulla Terra e rapisce con un raggio traente l'operaio tuttofare \"Bubba\", egli si ritrova all'interno dell'astronave madre in compagnia di altre forme di vita aliene. In seguito tutte le forme di vita vengono scaricate in un pianeta alieno e \"Bubba\" fa conoscenza di un alieno, anch'esso rapito, \"Stix\", esso ha una forma di un bastone con occhi e bocca. Dispersi in un pianeta sconosciuto e irto di pericoli dovranno fare di tutto per tornare ai rispettivi pianeti natali.\nModalit\u00e0 di gioco.\nBubba pu\u00f2 saltare, correre, abbassarsi, nuotare e molte altre azioni. Inoltre pu\u00f2 usare Stix a suo piacimento;come arma, come appiglio o come supporto per raggiungere punti pi\u00f9 elevati. Inoltre pu\u00f2 essere usato per attivare interruttori o addirittura come boccaglio per respirare sott'acqua. Il videogioco si sviluppa su cinque livelli."}
{"id": "3447628", "revid": "767487", "url": "https://it.wikipedia.org/wiki?curid=3447628", "title": "Eleonora de Clare", "text": "Biografia.\nNacque nell'ottobre del 1292 da Gilberto di Clare e da Giovanna d'Acri, figlia di re Edoardo I d'Inghilterra e di Eleonora di Castiglia. Il padre era morto nel 1295 e la madre nel 1307; suo fratello Gilberto di Clare, VIII conte di Gloucester mor\u00ec nella battaglia di Bannockburn nel 1314 lasciando Eleonora e le sue sorelle eredi della fortuna famigliare.\nSpos\u00f2 nel 1306 Ugo Despenser il giovane nell'abbazia di Westminster. Il legame di parentela che l'univa al nuovo re, Edoardo II d'Inghilterra, suo zio, favor\u00ec l'ascesa del marito e del suocero nei favori del sovrano.\nEbbe dal marito nove figli:\nNel 1326 Edoardo II d'Inghilterra venne detronizzato dalla moglie Isabella di Francia e dal suo amante Ruggero Mortimer, I conte di March ed i Despenser vennero catturati e giustiziati il 24 novembre 1326.\nSempre in novembre, Eleonora era stata tratta agli arresti nella Torre di Londra, mentre suo figlio maggiore, un altro Ugo, tenne il castello di famiglia di Caerphilly fino alla primavera del 1327, combattendo contro le truppe regie che finirono per avere la meglio. Il giovane venne arrestato e tenuto prigioniero fino al 1331 quando Edoardo III d'Inghilterra lo liber\u00f2. Le figlie di Eleonora, tranne la maggiore e la pi\u00f9 piccola, vennero costrette a prendere il velo; Eleonora stessa rimase in prigione fino al 1328 e quando venne liberata le furono riconsegnate le propriet\u00e0 di famiglia.\nNel gennaio del 1329 Eleonora venne rapita da Guglielmo de la Zouche, uno degli uomini che avevano catturato suo marito, che la prese in moglie. Il re, che non aveva dato la sua approvazione, ordin\u00f2 il loro arresto e confisc\u00f2 le terre di Eleonora. Successivamente venne accusata di aver rubato dei gioielli nella Torre di Londra e venne di nuovo condotta l\u00ec per essere trattenuta. Venne liberata soltanto l'anno dopo dietro la rinuncia di gran parte delle propriet\u00e0 di famiglia che andavano nelle mani della corona.\nSempre nel 1330 sal\u00ec al trono Edoardo III d'Inghilterra, suo primo cugino, cui si rivolse per riavere i suoi possedimenti. Spieg\u00f2 che vi aveva rinunciato solo perch\u00e9 Ruggero Mortimer, I conte di March l'aveva minacciata di tenerla in prigione a vita nel caso non l'avesse fatto. Il re acconsent\u00ec dietro il pagamento di una somma a mo' di dispensa; la somma, pur esigua, al momento della sua morte non era ancora stata del tutto pagata ed anzi era aumentata.\nEleonora concluse la sua vita come moglie di Guglielmo de la Zouche, da cui ebbe due figli; questi mor\u00ec nel febbraio 1337 ed Eleonora lo segu\u00ec pochi mesi dopo. Venne sepolta nell'abbazia di Tewksbury; la chiesa, che era stata ristrutturata per volere di Ugo Despenser il giovane, reca, fra le altre cose, le insegne della famiglia di Eleonora e di suo fratello. Nella finestra del coro orientale, v'\u00e8 una donna in ginocchio che guarda al Giudizio Universale: si ritiene che possa essere un suo ritratto."}
{"id": "3447630", "revid": "767487", "url": "https://it.wikipedia.org/wiki?curid=3447630", "title": "Mandingo (film)", "text": "Mandingo \u00e8 un film del 1975 diretto da Richard Fleischer.\nSi basa sull'omonimo romanzo (1957) scritto da Kyle Onstott e sulla pi\u00e8ce teatrale di Jack Kirkland. Fra gli interpreti, James Mason, Susan George, Perry King, il pugile Ken Norton e il culturista e wrestler-professionista Earl Maynard.\nTrama.\nA Falconhurst, in una piantagione di propriet\u00e0 del vedovo Warren Maxwell e di suo figlio Hammond, uno schiavo nero di stirpe mandingo, chiamato Ganymede, detto Mede, viene addestrato a combattere con altri schiavi per partecipare a spettacoli di lotta a cui assistono bianchi benestanti. Hammond trascura la moglie bianca Blanche, che lui respinse durante la sua prima notte di nozze quando scopr\u00ec che lei non era pi\u00f9 vergine, cos\u00ec si dedica alla sua schiava di colore, Ellen. Da parte sua, Blanche seduce Mede. I vari conflitti e le forti emozioni che nascono da questi avvenimenti condurranno a delle tragiche conclusioni.\nProduzione.\nGirato quasi interamente in Louisiana, in due vere ex-piantagioni, la Ashland-Belle Helene Plantation (situata a Geismer) e la Houmas House Plantation (a Burnside).\nEdizione italiana.\nDistribuito in Italia dalla Titanus nei primi giorni di settembre del 1975.\nAccoglienza.\nIncassi.\n\u00abIl film \"Mandingo\" sta polverizzando tutti i record di incasso in un clima di accesa polemica che ha mobilitato larghi strati dell'opinione pubblica. \u00c8 ben noto che una parte degli americani \u00e8 pronta a reagire alquanto vivacemente quando un libro o un film rievocano fatti e misfatti della terribile condizione di schiavit\u00f9 in cui, per molti anni del secolo scorso, furono tenuti i neri negli Stati del Sud. Questa volta le reazioni sono state molto pi\u00f9 violente, perch\u00e9 \"Mandingo\" \u00e8 un atto di accusa tremendo e inesorabile contro i bianchi che, vittime del loro egoismo, si macchiarono della pi\u00f9 infame delle barbarie. C'\u00e8 chi accusa il produttore Dino De Laurentiis di aver approvato una sceneggiatura che analizza quel triste fenomeno senza mezzi termini, mentre altri si scagliano contro il regista Richard Fleischer per aver trattato taluni episodi del film con un realismo crudo e spietato. Mentre il pubblico fa lunghe file davanti ai cinema di New York e delle pi\u00f9 importanti citt\u00e0 d'oltre oceano dove \"Mandingo\" tiene cartello con il \"tutto esaurito\" da molte settimane, i giornali, la radio. la televisione e numerose associazioni culturali ospitano accesi dibattiti su questo film che \u00e8 alla ribalta quanto le varie missioni di pace di Henry Kissinger. \"Mandingo\" \u00e8 tratto dall'omonimo romanzo di Kyle Onstott che con il suo libro ha raggiunto un successo letterario senza precedenti. Dal 1957, anno in cui \u00e8 stato pubblicato, ne sono state vendute oltre 15 milioni di copie. Il romanzo ha avuto un eccezionale numero di lettori anche in Europa. Tradotto in Francia nel 1964, \u00e8 rimasto sei mesi nella lista dei bestseller; in Italia \u00e8 alla settima edizione. L'editore americano lo aveva presentato con questi aggettivi: \u00abdevastante, scioccante\u00bb. Il \"Christian Herald\" lo definiva: \"Terribile, ma cos\u00ec autentico\". II famoso scrittore di colore Richard Wright lo present\u00f2 con queste parole: \"\u00c8 l'unico libro vero sulla schiavit\u00f9 dei neri in America. Bisogna farlo conoscere a tutti i costi\"\u00bb .\nCritica.\n\u00ab\u00c8 l'esatto rovescio di \"La capanna dello zio Tom\". [...] Agli aspetti drammatici del film si contrappongono i momenti sentimentali del tenero amore che unisce la mulatta Ellen ad Hammond, quelli di sapore erotico che accompagna il cinico \"gallismo\" dei figli dei proprietari terrieri, nonch\u00e9 le grandi aperture spettacolari di un'ambientazione fedelissima all'epoca, sia nei meravigliosi esterni della campagna [...] che negli interni di ville e palazzi conservati ancora oggi in tutto il loro splendore. Tra le tante note di colore del film, spiccano quelle relative al mercato degli schiavi in cui il regista Fleischer, riprendendo una consuetudine di quei tempi poco conosciuta, fa agire anche le donne nel ruolo di compratori e con una pignoleria tutta femminile che le porta ad accertare... in loco se gli statuari negri sono \"integri\" oppure castrati. Al di l\u00e0 del valore e dell'importanza di documento ineccepibile di una certa realt\u00e0 sociale, \"Mandingo\" costituisce la pi\u00f9 palese dimostrazione di come l'umilt\u00e0 e la fedelt\u00e0 dello schiavo verso il padrone costituissero l'arma pi\u00f9 pericolosa per annientarlo non soltanto fisicamente, ma soprattutto nella sua dignit\u00e0 di uomo\u00bb ."}
{"id": "3447634", "revid": "287204", "url": "https://it.wikipedia.org/wiki?curid=3447634", "title": "Driencany", "text": ""}
{"id": "3447636", "revid": "125935", "url": "https://it.wikipedia.org/wiki?curid=3447636", "title": "Hemorrhois hippocrepis", "text": "Il colubro ferro di cavallo (\"Hemorrhois hippocrepis\" ), anche detto colubro sardo, \u00e8 un serpente della famiglia dei colubridi diffuso nei paesi attorno al mar Mediterraneo occidentale.\nDescrizione.\nLa specie pu\u00f2 raggiungere i 150 cm, talvolta li supera abbondantemente con lunghezze record, sfiorando i 170 cm (maschio) e 184 cm (femmina). Si tratta di un animale molto slanciato, con testa chiaramente distinta dal tronco, e dotata di occhi relativamente grandi, con la pupilla rotonda. Sul colore di fondo verde oliva e giallastro, o anche bruno-rossastra, spiccano, sul dorso, delle chiazze tondeggianti di colore scuro, bordate di nero (spesso sono chiazze completamente nere), non riscontrabili in altre specie, che possono far apparire il serpente in prevalenza nerastro. Inoltre, anche sui fianchi sono presenti, in scala minore, delle punteggiature scure, mentre ancora, il ventre \u00e8 giallastro tendente all\u2019arancione. Il capo presenta 2-4 barre scure trasversali che assumono la forma di un ferro di cavallo.\nDistribuzione e habitat.\nSi trova in Marocco, Algeria, Tunisia, Portogallo, Gibilterra, Spagna ed Italia.\nIn Italia vive sull'isola di Pantelleria e nella Sardegna centro-meridionale, dove \u00e8 raro.\nVive in zone aride e rocciose: macchia mediterranea, pianure costiere, pascoli, vigneti, oliveti e aree rurali.\nSottospecie.\nSono riconosciute 2 sottospecie:\nMinacce e conservazione.\n\u00c8 danneggiato localmente dagli investimenti di autoveicoli. In Nordafrica \u00e8 a volte utilizzato dagli incantatori di serpenti.\n\u00c8 inserito nell'Allegato II della Convenzione di Berna."}
{"id": "3447637", "revid": "41933", "url": "https://it.wikipedia.org/wiki?curid=3447637", "title": "Distretto delle Curili", "text": ""}
{"id": "3447639", "revid": "120106382", "url": "https://it.wikipedia.org/wiki?curid=3447639", "title": "Kuril'skij rajon", "text": "Il Kuril'skij rajon () \u00e8 un rajon dell'Oblast' di Sachalin, nell'Estremo oriente russo. Istituito il 5 luglio 1946, ha come capoluogo Kuril'sk, ricopre una superficie di 5 145,9 km\u00b2 ed ospitava nel 2018 una popolazione di 6 485 abitanti.\nGeografia.\nIl rajon comprende le isole della parte centrale della grande catena delle Curili: Simu\u0161ir, Broutona, \u010c\u00ebrnye Brat'ja, Urup e Iturup. Lo stretto di Diana (\u043f\u0440\u043e\u043b\u0438\u0432 \u0414\u0438\u0430\u043d\u044b), che separa a nord Simu\u0161ir da Ketoj, divide il Kuril'skij rajon dal Severo-Kuril'skij rajon, mentre a sud di Iturup lo stretto di Ekaterina (\u043f\u0440\u043e\u043b\u0438\u0432 \u0415\u043a\u0430\u0442\u0435\u0440\u0438\u043d\u044b) lo divide dal Ju\u017eno-Kuril'skij rajon."}
{"id": "3447645", "revid": "767487", "url": "https://it.wikipedia.org/wiki?curid=3447645", "title": "Milizia territoriale (film)", "text": "Milizia territoriale \u00e8 un film del 1935 diretto da Mario Bonnard"}
{"id": "3447646", "revid": "729019", "url": "https://it.wikipedia.org/wiki?curid=3447646", "title": "Incidente di Pristina", "text": "Con incidente di Pristina si indica una situazione di confronto tra le forze NATO e le forze russe presso l'Aeroporto Internazionale di Pristina, durante la guerra del Kosovo. Le truppe russe occuparono l'aeroporto prima dell'arrivo di un contingente NATO, con un conseguente faccia a faccia pieno di tensione fra le due parti; lo stallo fu poi risolto pacificamente.\nIncidente.\nLa guerra del Kosovo ebbe termine l'11 giugno 1999, e una forza congiunta di peacekeeping composta da truppe NATO e russe venne preparata per essere distaccata in Kosovo. Il governo russo si aspettava di poter controllare un settore indipendente da quello spettante alla forza di peacekeeping della NATO, e si irrit\u00f2 quando questo venne rifiutato. Un contingente di 200 soldati russi, in quel momento dispiegato in Bosnia ed Erzegovina, attravers\u00f2 quindi il confine con il Kosovo e occup\u00f2 l'Aeroporto internazionale di Pristina, la capitale del Kosovo.\nInformato di ci\u00f2, il generale statunitense Wesley Clark avvert\u00ec il segretario generale della NATO Javier Solana, e sulla base di precedenti ordini che gli imponevano di prendere il controllo dell'area ordin\u00f2 quindi ad un contingente di 500 paracadutisti britannici e francesi, guidato dall'allora ufficiale britannico, con il grado di capitano, James Blunt, di occupare l'aeroporto con la forza se necessario, un ordine che si rivel\u00f2 molto controverso. Il generale britannico Mike Jackson rifiut\u00f2 di eseguire tale disposizione di Clark dicendogli: \"Non ho intenzione di iniziare la terza guerra mondiale per voi\" e incaric\u00f2 i paracadutisti solamente di circondare l'aeroporto.\nI russi avevano diverse basi aeree in stand by, e battaglioni di paracadutisti pronti per partire per Pristina. Temendo che gli aerei russi fossero in rotta per l'aeroporto, il generale Clark ordin\u00f2 che carri armati e autoblindo britanniche bloccassero la pista, e chiese all'ammiraglio americano James Ellis supporto aereo. I suoi ordini non furono eseguiti: gli Stati Uniti esercitarono una pressione politica sugli Stati vicini per non consentire alla Russia di utilizzare il loro spazio aereo per trasportare rinforzi. La Russia fu costretta a sospendere l'afflusso di rinforzi dopo che Ungheria e Romania rifiutarono le richieste russe di utilizzare il loro spazio aereo.\nI negoziati furono condotti in una completa situazione di stallo, durante la quale la Russia ribad\u00ec che le sue truppe sarebbero state responsabili solo nei confronti dei comandanti russi e che avrebbero mantenuto una loro zona di competenza. La NATO rifiut\u00f2, prevedendo che tutto questo avrebbe portato alla divisione del Kosovo in un sud albanese ed un nord serbo. Entrambe le parti infine convennero che i peacekeeper russi sarebbero stati distribuiti in tutto il Kosovo, dipendente dalla NATO.\nConseguenze.\nDopo aver ottenuto un accordo, l'aeroporto di Pristina fu riattivato come base aerea per il 53\u00ba Squadrone britannico il 15 ottobre 1999, e inizi\u00f2 poi ad operare per il trasporto aereo internazionale verso diverse citt\u00e0 europee. Durante tale periodo di tempo, la KFOR russa insieme ad altre forze NATO fu in carica per la sicurezza dell'aeroporto."}
{"id": "3447647", "revid": "181699", "url": "https://it.wikipedia.org/wiki?curid=3447647", "title": "Societ\u00e0 Sportiva La Dominante 1937-1938", "text": "Questa pagina raccoglie i dati riguardanti la Societ\u00e0 Sportiva La Dominante nelle competizioni ufficiali della stagione 1937-1938.\nStagione.\nLa Dominante, erede della A.S. Reggina, dopo aver dominato il girone calabro della Prima Divisione 1937-1938, conquist\u00f2 la promozione in Serie C 1938-1939.\nRosa.\nDi seguito, alcuni dei giocatori in rosa."}
{"id": "3447650", "revid": "40012922", "url": "https://it.wikipedia.org/wiki?curid=3447650", "title": "Distretto di Kuril'sk", "text": ""}
{"id": "3447651", "revid": "62004", "url": "https://it.wikipedia.org/wiki?curid=3447651", "title": "Vuelta a las Tres Provincias", "text": ""}
{"id": "3447657", "revid": "298229", "url": "https://it.wikipedia.org/wiki?curid=3447657", "title": "Olesja Povch", "text": "Nel 2011 ha conquistato la medaglia d'oro nei 60 metri piani agli Europei indoor di Parigi e un bronzo nella staffetta 4\u00d7100 m ai Mondiali di Taegu.\nBiografia.\nOlesja debutta in ambito internazionale nel 2010, in occasione dei Campionati del mondo indoor di Doha, dove riesce a raggiungere le semifinali sui 60 metri.\nNello stesso anno conquista nella 4\u00d7100 la medaglia di bronzo agli Europei a squadre e viene convocata per partecipare ai Campionati europei di Barcellona sui 100 metri, dove verr\u00e0 eliminata nelle semifinali. Nonostante ci\u00f2, con le connazionali Natalija Pohrebnjak, Marija Rjemjen' e Jelyzaveta Bryzhina, vince la medaglia d'oro nella staffetta 4\u00d7100 con il tempo di 42\"29, infrangendo il precedente record nazionale e facendo segnare il miglior tempo mondiale dell'anno.\nNel 2011 stabilisce la miglior performance mondiale dell'anno sui 60 metri al debutto a Sumy, fermando il cronometro a 7\"14, salvo poi migliorare ancora a D\u00fcsseldorf, correndo in 7\"13. Si presenta come favorita ai Campionati europei indoor di Parigi dove, eguagliando il suo record personale, conquista il titolo di campionessa europea sui 60 metri, davanti alla connazionale Mariya Ryemyen e alla norvegese Ezinne Okparaebo."}
{"id": "3447658", "revid": "307923", "url": "https://it.wikipedia.org/wiki?curid=3447658", "title": "Dulovo", "text": ""}
{"id": "3447660", "revid": "298229", "url": "https://it.wikipedia.org/wiki?curid=3447660", "title": "Olesya Povkh", "text": ""}
{"id": "3447666", "revid": "298229", "url": "https://it.wikipedia.org/wiki?curid=3447666", "title": "Olesya Povh", "text": ""}
{"id": "3447669", "revid": "62004", "url": "https://it.wikipedia.org/wiki?curid=3447669", "title": "Crit\u00e9rium National", "text": ""}
{"id": "3447670", "revid": "599013", "url": "https://it.wikipedia.org/wiki?curid=3447670", "title": "Agor\u00e0 (film)", "text": ""}
{"id": "3447677", "revid": "34392", "url": "https://it.wikipedia.org/wiki?curid=3447677", "title": "Val di Mazara (DOP)", "text": ""}
{"id": "3447678", "revid": "105996727", "url": "https://it.wikipedia.org/wiki?curid=3447678", "title": "Societ\u00e0 Sportiva La Dominante 1938-1939", "text": "Questa pagina raccoglie i dati riguardanti la Societ\u00e0 Sportiva La Dominante nelle competizioni ufficiali della stagione 1938-1939.\nStagione.\nLa Dominante chiuse la stagione all'undicesimo posto nel girone H della Serie C 1938-1939, retrocedendo pertanto in Prima Divisione 1939-1940. Tuttavia la societ\u00e0, a stagione conclusa, non riusc\u00ec a rimanere in vita e spar\u00ec dal panorama calcistico.\nRosa.\nDi seguito, alcuni dei giocatori in rosa."}
{"id": "3447680", "revid": "1543377", "url": "https://it.wikipedia.org/wiki?curid=3447680", "title": "DNA satellite", "text": "Definizione.\nIl DNA satellite consiste in sequenze altamente ripetute di DNA, che rappresentano gran parte dell'eterocromatina costitutiva.\nIl nome \"DNA satellite\" si riferisce a come ripetizioni di una breve sequenza di DNA tendono a produrre una frequenza diversa dei nucleotidi adenina, citosina, guanina e timina, e quindi avere una densit\u00e0 diversa del DNA tale da formare una seconda o \"banda satellitare\" quando il DNA genomico \u00e8 separato su un gradiente di densit\u00e0.\nAd esempio, centrifugando in gradiente di densit\u00e0 il DNA di topo, la banda principale corrispondente al 92% del genoma ha una densit\u00e0 di 1,701 g/mL che corrisponde a un contenuto medio di GC di 42% (tipico dei mammiferi). Il picco minore corrisponde all'8% del genoma e ha una densit\u00e0 di 1,690 g/mL. Esso corrisponde al DNA satellite del topo che ha un contenuto in GC minore (30%).\nI satelliti sono presenti in molti genomi eucarioti, rappresentano il 5% dell'intero genoma e possono essere pi\u00f9 pesanti o pi\u00f9 leggeri della banda principale. Infatti quando si determina la composizione in basi di un satellite, si vede che essa \u00e8 spesso diversa da quanto predetto in base alla d perch\u00e9 essa dipende anche da altri fattori come la composizione delle coppie di basi pi\u00f9 vicine e il grado di metilazione.\nQuesto tipo di DNA non codificante costituisce il 15% del genoma umano e tendono ad aumentare perch\u00e9 fanno crossing over o DNA framing (una lettura aperta del DNA). Il termine DNA satellite deriva dagli studi effettuati per identificare il primo DNA centromerico umano, il quale sottoposto ad una centrifugazione in gradiente di cloruro di cesio si separa in tre differenti frazioni genomiche: DNA satellite 1, DNA satellite 2, DNA satellite 3. Lo studio di ibridazione in situ \u00e8 una tecnica che consente di verificare la complementarit\u00e0 esistente tra due molecole di acidi nucleici in base alla loro omologia di sequenza. Nell'uomo l'ibridazione ha dimostrato che il DNA satellite 1, 2 e 3 \u00e8 presente nella regione pericentromerica di tutti i cromosomi e nel terzo distale del braccio lungo del Cromosoma Y. Normalmente il DNA satellite \u00e8 localizzato nei bracci corti dei cromosomi, a livello centromerico e telomerico. \u00c8 caratteristico dei genomi eucariotici ed \u00e8 raro o generalmente assente nei procarioti. Dal momento che il DNA satellite non viene trascritto si ritiene che la sua funzione sia di natura strutturale e che quindi abbia un qualche ruolo nell'organizzazione dei cromosomi. Esistono alcuni database, disponibili gratuitamente in rete, che permettono di effettuare ricerche pi\u00f9 specifiche sull'argomento.\nOrigini.\nI Dna satelliti si possono formare attraverso 3 tipi di meccanismi:\nStudio.\nI DNA satelliti si possono studiare utilizzando enzimi di restrizione i quali, essendo simili le unit\u00e0 che si ripetono, permettono di ottenere frammenti di una stessa lunghezza. Questo lo possiamo verificare effettuando l'elettroforesi, in cui si separano le bande senza formazione dello smer che si forma quando si hanno frammenti di lunghezza diversa.\nTipi di DNA satellite.\nIl DNA satellite nell'uomo si distingue in:\nLunghezza degli elementi di DNA satellite.\nL'unit\u00e0 di DNA ripetuta pu\u00f2 variare in lunghezza da una base ad alcune migliaia di basi e la dimensione totale del blocco di DNA satellite pu\u00f2 raggiungere lunghezze di varie megabasi senza interruzioni. L'unit\u00e0 ripetuta pi\u00f9 frequente \u00e8 il satellite \u03b1, esso \u00e8 costituito da un blocco di sequenze della lunghezza di 171 bp, che viene ripetuto fino ad alcune centinaia di volte. La sequenza nucleotidica delle ripetizioni \u00e8 abbastanza conservata tra le specie diverse. Il numero di ripetizioni per ogni locus genico varia da 1000 a 10 milioni e generalmente si individuano uno o due locus genici per cromosoma. A tal proposito distinguiamo tra minisatelliti, che sono solitamente di dimensione compresa tra 10 e 100 bp, e microsatelliti, che presentano dimensioni piuttosto ridotte (&lt;10 bp). Il DNA microsatellite \u00e8 caratterizzato da una elevata variabilit\u00e0, ci\u00f2 determina la probabilit\u00e0 che individui diversi presentino alleli diversi in un dato locus genico. Il DNA minisatellite solitamente \u00e8 una regione ipervariabile di 20-50 ripetizioni, la differenza nella quantit\u00e0 di queste ripetizioni \u00e8 alla base del DNA fingerprinting, particolarmente utile nella medicina legale.\nPatologie.\nI microsatelliti, trovandosi spesso all'interno di unit\u00e0 trascrizionali, interferiscono con la corretta sintesi proteica portando cos\u00ec a malattie come la Distrofia miotonica(DM)."}
{"id": "3447682", "revid": "287204", "url": "https://it.wikipedia.org/wiki?curid=3447682", "title": "Gemercek", "text": ""}
{"id": "3447691", "revid": "729019", "url": "https://it.wikipedia.org/wiki?curid=3447691", "title": "Frank Major", "text": "Biografia.\nHa esordito nel 1998, anno in cui appare in 4 film, come \"Eva pi\u00f9 che mai\" (con la partecipazione di \u00c9va Henger), accanto all'interprete Dororthy Black, \"Cuntry Club\", \"Private Deluxe 1\" e \"Private Triple X Files 12: Eat Up\". Da quel momento parteciper\u00e0 a 358 produzioni come interprete. Dal 2005 \u00e8 anche regista: ha diretto 75 video."}
{"id": "3447692", "revid": "1983214", "url": "https://it.wikipedia.org/wiki?curid=3447692", "title": "Alessandro Baratta (pittore)", "text": "Biografia.\nNacque nei pressi della chiesa di San Lorenzo, una delle pi\u00f9 antiche di Parma. Studi\u00f2 pittura con Francesco Maria Reti e all'et\u00e0 di 28 anni entr\u00f2 nella \"Compagnia di San Giuseppe\", una confraternita particolarmente devota a San Giuseppe che fu fondata in quegli anni presso la chiesa di Santa Croce.\nLa sua prima opera documentata \u00e8 del 1668, quando realizz\u00f2 per conto del Collegio dei Nobili le scene e gli apparati per il battesimo di Odoardo II Farnese, primo figlio maschio del duca Ranuccio Farnese. Qualche anno dopo si impose all'attenzione con la decorazione \"trompe-l'\u0153il\" della chiesa di Santa Cristina, che il fiorentino Filippo Maria Galletti stava affrescando con episodi della vita di San Gaetano da Thiene, fondatore dei Teatini che gestivano la chiesa. La mancanza di fondi aveva impedito la costruzione della cupola e dell'abside; il Baratta dipinse una grande tela che simulava, in un'ampia prospettiva, le crociere, la cupola e il coro, creando un effetto scenico che fu molto apprezzato; le ombreggiature erano disposte in modo che chi entrava nella chiesa poteva essere indotto a pensare che fossero vere.\nNel 1672 divent\u00f2 primo reggente della Compagnia di San Giuseppe. Sposatosi con Maria Lucia, and\u00f2 ad abitare nella parrocchia di San Paolo. Nel 1676 fu incaricato di restaurare i dipinti della chiesa di Santa Croce e di riaffrescarne la volta. Lavor\u00f2 anche nel Duomo, dove dipinse affreschi sul soffitto e sulle lunette della \"Cappella dei Vivi e dei Morti\".\nNel 1689, quando l'architetto bolognese Stefano Lolli progett\u00f2 il teatrino di corte a fianco del teatro Farnese, il Baratta ne fece il disegno, indicandone le decorazioni e i dipinti. Tra il 1695 e il 1697 dipinse la cupola della chiesa di Santa Lucia.\nGli ultimi suoi lavori documentati sono la decorazione della cappella costruita in Santa Maria del Quartiere dietro l'altare maggiore (1694) e di quattro volti nella chiesa della certosa di San Girolamo (1699).\nLavor\u00f2 anche a Napoli, dove realizz\u00f2 un'incisione al bulino rappresentante il versante meridionale della collina dei Camaldoli."}
{"id": "3447694", "revid": "729019", "url": "https://it.wikipedia.org/wiki?curid=3447694", "title": "Towarzysz", "text": "Il Towarzysz (letteralmente \"Compagno\", plurale \"towarzysze\" in lingua polacca) era un ufficiale di cavalleria nell'esercito del Regno di Polonia prima e della confederazione Polacco-Lituana poi. Dal termine \"towarzysz\" deriva il \u0442\u043e\u0432\u0430\u0440\u0438\u0449 (tovarishch, \"camerata\") in uso nell'Unione Sovietica.\nStoria.\nNell'esercito polacco del XVI secolo, il \"towarzysz\", appartenente ai ranghi della nobilt\u00e0 (\"szlachta\"), veniva inquadrato sia nei reparti di cavalleria pesante (ussari alati o pancerni, da cui il distintivo \"towarzysz husarski\" e \"towarzysz pancerny\") che in quelli di cavalleria leggera. Nella cavalleria pesante, il \"towarzysz\" era tenuto a presentarsi al comandante in capo, il \"rotmistrz\", con una propria lancia (\"kopia\" in lingua polacca) di 2-5 cavalieri (detti \"pocztowy\", letteralmente \"reclute\" o \"sottoposti\") equipaggiati a sue spese. Nella cavalleria leggera, il \"towarzysz\" era invece semplicemente un coscritto."}
{"id": "3447695", "revid": "287204", "url": "https://it.wikipedia.org/wiki?curid=3447695", "title": "Gemerske Michalovce", "text": ""}
{"id": "3447696", "revid": "375960", "url": "https://it.wikipedia.org/wiki?curid=3447696", "title": "Ussari alati", "text": ""}
{"id": "3447698", "revid": "287204", "url": "https://it.wikipedia.org/wiki?curid=3447698", "title": "Gemerske Dechtare", "text": ""}
{"id": "3447702", "revid": "254059", "url": "https://it.wikipedia.org/wiki?curid=3447702", "title": "Rifugio Luigi Gianetti", "text": "Il rifugio Luigi Gianetti \u00e8 un rifugio alpino situato nel comune di val Masino, in Valtellina, a 2.534\u00a0m s.l.m.\nStoria.\nIl rifugio \u00e8 stato inaugurato il 20 luglio 1913 e durante la prima guerra mondiale veniva usato dagli alpini come punto d'appoggio per il sistema difensivo ideato dal generale Luigi Cadorna. Incendiato nel 1944 dai nazifascisti, venne ricostruito cinque anni dopo. In due fasi successive, nel 1978 e nel 1994, l'edificio venne sottoposto a importanti interventi di ristrutturazione e venne dedicato alla memoria di Luigi Gianetti, che con un lascito ne consent\u00ec la costruzione. Sul retro del rifugio, sulle ceneri della vecchia Capanna Badile, sorge il bivacco invernale dedicato ad Attilio Piacco, alpinista deceduto sulla punta Torelli nel 1958.\nCaratteristiche e informazioni.\nIl rifugio \u00e8 di propriet\u00e0 del CAI di Milano. \u00c8 dotato di 93 posti letto pi\u00f9 13 nell'annesso locale invernale (Bivacco Attilio Piacco), ed \u00e8 aperto da met\u00e0 giugno a fine settembre. \u00c8 situato nell'alta val Porcellizzo, a 2534\u00a0 m s.l.m. e gode di una fantastica vista sulla val Masino e sul pizzo Cengalo e sul pizzo Badile.\nAccessi.\nLa principale via d'accesso al rifugio parte dai Bagni Termali del Masino, dove si pu\u00f2 lasciare l'auto. Dopo il complesso termale, il sentiero giunge ad un bivio dove occorre seguire per il rifugio Gianetti, segnavia rosso-bianchi, difficolt\u00e0 E.\nTraversate.\nIl rifugio rappresenta la tappa numero 2 del sentiero Roma, che parte dalla val Codera e termina al rifugio Ponti. Al Gianetti \u00e8 possibile arrivare anche dal rifugio Omio, seguendo il sentiero Risari che passa dal Passaggio del Barbacan, meglio conosciuto come Barbacan Sud-Est, e richiede circa 2 ore e mezza di cammino. Gli altri rifugi raggiungibili sono:\nCuriosit\u00e0.\nIl rifugio Gianetti fa parte anche dell'Anello della val Masino, giro circolare che parte dai Bagni e tocca il rifugio Omio, il Gianetti e l'Allievi-Bonacossa.\nLa struttura \u00e8 gestita dalla famosa stirpe dei Fiorelli che attraverso tre generazioni ha lasciato su queste cime un ricordo perenne."}
{"id": "3447707", "revid": "287204", "url": "https://it.wikipedia.org/wiki?curid=3447707", "title": "Gemersky Jablonec", "text": ""}
{"id": "3447708", "revid": "1318658", "url": "https://it.wikipedia.org/wiki?curid=3447708", "title": "Casa della cultura (Palmi)", "text": "La Casa della cultura \"Leonida Repaci\" \u00e8 un moderno edificio polifunzionale ubicato a Palmi, nel quale hanno sede:\nLa struttura inoltre \u00e8 dotata di un ampio giardino dove sono collocate sculture in bronzo, due austere colonne d'et\u00e0 romana (provenienti dal sito archeologico dell'antica Tauriana) e una copia dell'antica Fontana della Palma.\nStoria.\nLa sua costruzione inizi\u00f2 nel 1968 per volont\u00e0 dell'amministrazione comunale del tempo e sotto gli auspici dell'onorevole Giacomo Mancini, allora Ministro dei lavori pubblici. L'edificio venne inaugurato il 17 gennaio 1982 ed intitolato allo scrittore palmese Leonida Repaci nel novembre del 1984. La struttura ha una superficie di oltre 2.000\u00a0m\u00b2 e la sua costruzione fu finanziata dall'assessorato ai Lavori Pubblici della Regione Calabria, progettata da tecnici del Provveditorato delle Opere Pubbliche di Catanzaro e realizzata da maestranze reggine.\nPinacoteca Leonida ed Albertina Repaci.\nLa pinacoteca \"Leonida ed Albertina Repaci\" conserva oltre 200 opere d'arte donate dallo scrittore Leonida Repaci e dalla moglie Albertina alla citt\u00e0 di Palmi. La preziosa collezione \u00e8, ad oggi, una delle pi\u00f9 importanti pinacoteche d'arte moderna e contemporanea dell'Italia meridionale.\nMolte sono le opere di artisti importanti conservate nella pinacoteca, fra questi vi sono \u00c9douard Manet, Guercino, Tintoretto, Renato Guttuso, Giovanni Fattori, Amedeo Modigliani e Jean-Baptiste Camille Corot.\nNel 2014 la pinacoteca ha aggiunto alla propria collezione alcuni quadri di valore appartenuti al senatore Emilio Argiroffi, donati al comune di Palmi dalla sorella del parlamentare.\nMuseo di etnografia e folklore Raffaele Corso.\nIl museo etnografico fu fondato nel 1955 su iniziativa di Antonino Basile, Nicola De Rosa, Giuseppe Pignataro, Luigi Lacquaniti, Francesco Salerno, Francesco Cipri e Antonino Nasso, e venne collocato all'interno di Palazzo San Nicola. Trasferito nel 1984 nella Casa della cultura, il museo al suo interno custodisce oggetti della quotidianit\u00e0, delle fede, e del folclore della Calabria, divisi in sezioni quali: \"il ciclo dell'anno\", il \"ciclo della vita umana\", l\"agricoltura\", la \"marineria\", la \"religiosit\u00e0 popolare\", i \"costumi\" e l\"arte popolare\".\nIl museo \u00e8 stato riconosciuto di importanza internazionale dall'UNESCO e, nel suo genere, \u00e8 il pi\u00f9 importante dell'Italia meridionale.\nBiblioteca comunale Domenico Topa.\nLa biblioteca Comunale \"Domenico Topa\" di Palmi venne istituita nel 1890, per volont\u00e0 di alcune personalit\u00e0 tra le quali l'onorevole Rocco De Zerbi. La struttura fu distrutta dal terremoto del 1908 e dalla prima guerra mondiale, pertanto venne ricostruita nel 1927 quando venne nominato direttore Luigi Lacquaniti. La biblioteca venne collocata nel 1932 all'interno del nuovo Palazzo San Nicola, ed il direttore della struttura chiese, ad alcuni intellettuali dell'epoca, di contribuire alla ricostruzione della biblioteca donandole dei volumi. Tale appello venne accolto da Francesco Cilea, Benedetto Croce, Francesco Pentimalli e Leonida Repaci. Nel 1943 venne approvato uno statuto di regolamento della biblioteca e, in quello stesso anno, la struttura si arricch\u00ec di una donazione fatta dal paletnologo Domenico Topa, a cui venne intitolata in seguito la biblioteca. La donazione di Domenico Topa era costituita essenzialmente da volumi sulla storia della Calabria e da un \"fondo antico\" comprendente volumi del XVI secolo, del XVII secolo e del XVII secolo, tra cui una copia del \"Codice Purpureo\" di Rossano. Nel 1982 la biblioteca venne spostata dai piccoli locali di Palazzo San Nicola alla sua attuale sede della Casa della cultura. Nel 2014 la biblioteca ha aggiunto altri 2.000 volumi, risalenti al XVI secolo ed al XVIII secolo ed appartenuti al senatore Emilio Argiroffi, donati al comune di Palmi dalla sorella del parlamentare.\nOggi la biblioteca \u00e8 dotata di circa 122.000 volumi ed \u00e8 uno dei 12 Distretti Bibliotecari della Calabria. Le sezioni in cui \u00e8 suddivisa la biblioteca sono le seguenti:\nLa biblioteca inoltre \u00e8 dotata di:\nAntiquarium Nicola De Rosa.\nNell'antiquarium \"Nicola De Rosa\" sono custoditi dei reperti provenienti dall'antica citt\u00e0 di Tauriana, in un periodo compreso dal V secolo a.C. all'XI secolo, oggetti ritrovati sui fondali del mare lungo la Costa Viola, materiali riferiti all'et\u00e0 del bronzo (provenienti dalla Grotta della Pietrosa di Palmi o da rinvenimenti sporadici nel territorio), e materiale proveniente dall'area del Complesso di San Fantino e dalla localit\u00e0 di Scin\u00e0, dove sorgeva una villa con la sua necropoli. Queste ultime due zone costituiscono il nucleo pi\u00f9 consistente di materiale dell'antiquarium. Le epigrafi delle aree sepolcrali di San Fantino e di Scin\u00e0 sono riferibili sia alla frequentazione pagana (I secolo d.C.-III secolo) che a quella cristiana (IV secolo-V secolo).\nDai fondali del Lido di Palmi provengono le opere pi\u00f9 importante dell'antiquarium \u00e8 cio\u00e8 un busto dell'imperatore Adriano, copia postuma e forse locale eseguita tra il 135 ed il 140 d.C., e due statue acefale di et\u00e0 ellenistica.\nOpere.\nOpere provenienti da Tauriana, nel dettaglio:\nOpere provenienti dalla Grotta della Pietrosa\nOpere provenienti dall'area del Complesso di San Fantino, nel dettaglio:\nOpere provenienti dalla necropoli di Scin\u00e0, nel dettaglio:\nOpere provenienti dai fondali del Lido di Palmi, nel dettaglio:\nMuseo musicale Francesco Cilea e Nicola Antonio Manfroce.\nNel museo musicale \"Francesco Cilea e Nicola Antonio Manfroce\", inaugurato nel 1962 presso Palazzo San Nicola e trasferito in seguito nella Casa della cultura, \u00e8 collocato un gran numero di materiale che testimonia l'intensa attivit\u00e0 artistica dei due musicisti nativi di Palmi. Il museo raccoglie spartiti, bozzetti di scena, manoscritti e documenti relativi all'attivit\u00e0 del maestro Francesco Cilea. Importante \u00e8 anche l'epistolario dell'artista, che consta di circa 5.000 lettere, e la documentazione fotografica della vita di Cilea. La struttura conserva inoltre alcune miniature eseguite da Michele Cilea, fratello del maestro, ed uno spazio dedicato all'altro compositore palmese, Nicola Antonio Manfroce, nel quale \u00e8 conservata la quasi totalit\u00e0 dell'intera produzione dell'artista.\nCompletano il museo una biblioteca musicale, dei libretti d'opera, dei dischi e dei cimeli nonch\u00e9 ritratti e fotografie con dedica di artisti internazionali quali Gioachino Rossini, Wolfgang Amadeus Mozart, Giacomo Puccini e Arturo Toscanini.\nGipsoteca Michele Guerrisi.\nLa gipsoteca \"Michele Guerrisi\", inaugurata nel 1960 presso Palazzo San Nicola e trasferita in seguito nella Casa della cultura, \u00e8 una sezione del complesso museale che accoglie i calchi in gesso delle opere (statue e ritratti) di ispirazione classica dello scultore Michele Guerrisi, nonch\u00e9 i suoi ritratti e bozzetti. Gli originali in bronzo dei calchi sono opere di patrimoni privati o dei monumenti che si trovano sparsi per il territorio nazionale. La sezione conserva un totale di 78 scultore attribuibili al Guerrisi. La gipsoteca conserva degli acquerelli dello stesso autore, donati al Comune di Palmi dalla moglie Marta Rempte. Inoltre nella struttura sono collocate alcune sculture realizzate da Francesco Jerace, Vincenzo Jerace, Nicola Gull\u00ec, Alessandro Monteleone ed alcune tele di Antonio Cannata, Attilio Zagari e Giuseppe Palumbo.\nL'auditorium comunale.\nL'auditorium comunale \u00e8 ospitato al piano terra dell'edificio ed \u00e8 sede di concerti, conferenze, convegni, congressi, incontri, riunioni e dibattiti nonch\u00e9 di iniziative aventi finalit\u00e0 culturali patrocinate dal comune di Palmi o da altre istituzioni pubbliche. La sua capienza \u00e8 di 260 spettatori. Tra gli appuntamenti culturali vi sono:"}
{"id": "3447709", "revid": "34392", "url": "https://it.wikipedia.org/wiki?curid=3447709", "title": "Olio Terra d'Otranto", "text": ""}
{"id": "3447713", "revid": "2056951", "url": "https://it.wikipedia.org/wiki?curid=3447713", "title": "Jacques Dutronc", "text": "Marito della cantante Fran\u00e7oise Hardy, \u00e8 padre di Thomas Dutronc, anche lui cantante. Per diverso tempo ha collaborato col chitarrista Jacques Lanzmann. Tra i pezzi pi\u00f9 noti di Dutronc vi sono \"Il est cinq heures, Paris s'\u00e9veille\", \"Le Responsable\", e \"Les Cactus\".\nDutronc ha suonato la chitarra in gruppi rock come El Toro e les Cyclones. A partire dagli anni '60 ha iniziato a scrivere musiche per Fran\u00e7oise Hardy, alcune di grande successo, prima di iniziare una carriera come solista. La sua musica incorpora tratti di rock e pop francesi con rock psichedelico e garage rock. A partire dal 1973 si \u00e8 anche dedicato alla filmografia recitando in alcuni film. Ha ricevuto un C\u00e9sar come miglior attore per il suo ruolo di protagonista in \"Van Gogh\", diretto da Maurice Pialat. Secondo la All Music Guide, Dutronc \u00e8 \"uno dei cantanti pi\u00f9 popolari del mondo francofono\", anche se \"rimane poco noto nei territori di lingua inglese\" oltre ad una ristretta cerchia di fan.\nBiografia.\nI primi anni.\nJacques Dutronc nacque il 28 aprile 1943 al n. 67 di rue de Provence nel IX \"arrondissement\" di Parigi, nella casa dei suoi genitori, Pierre e Madeleine. Suo padre era il direttore di un'azienda per la distribuzione del carbone. Jacques venne educato alla scuola elementare Rocroy-Saint-L\u00e9on (oggi un liceo), passando poi all'\u00c9cole de la Rue Blanche (oggi una scuola di teatro) e poi all'\u00c9cole Professionnelle de Dessin Industriel, dove dal 1959 studi\u00f2 disegno grafico.\nLa carriera musicale.\nGli anni '60.\nNel 1960, Dutronc form\u00f2 una band con s\u00e9 stesso come chitarrista, assieme ad alcuni compagni di scuola come Hadi Kalafate al basso, Charlot B\u00e9naroch alla batteria (poi rimpiazzato da Andr\u00e9 Crudot) e Daniel Dray come cantante. Il gruppo venne ascoltato nel 1961 da Jacques Wolfsohn, direttore artistico della Disques Vogue, che li scrittur\u00f2 col nome di El Toro et les Cyclones. Il gruppo compose due singoli, \"L'Oncle John\" e \"Le Vagabond\", ma si sciolse quando Dutronc part\u00ec per il servizio militare di leva obbligatoria.\nTerminato il periodo nel 1963, Dutronc per breve tempo svolse l'attivit\u00e0 di chitarrista nella band di Eddy Mitchell e nel contempo inizi\u00f2 a collaborare alla Vogue come assistente di Jacques Wolfsohn. Con le sue capacit\u00e0 musicali, fu coautore di artisti come Zouzou, Cl\u00e9o e Fran\u00e7oise Hardy.\nWolfsohn chiese a Dutronc di lavorare con Jacques Lanzmann, scrittore ed editore del magazine \"Lui\", per creare una canzone per un cantante beatnik di nome Benjamin che pubblic\u00f2 il proprio EP nel 1966 con canzoni di Dutronc e Lanzmann-Dutronc composition, tra cui spiccava \"Cheveux longs\". Ad ogni modo, Wolfsohn non aveva approvato come Benjamin aveva registrato una canzone dal titolo \"Et moi, et moi, et moi\" e pertanto la fece ri-incidere con l'ex compagno di band di Dutronc, Hadi Kalafate, alla voce. Wolfsohn chiese quindi a Dutronc di registrarne personalmente una propria versione cantata. Il singolo raggiunse il secondo posto nella classifica francese del settembre del 1966.\nLo storico culturale Larry Portis descrive l'arrivo di Dutronc nel panorama della musica francese quasi come contemporaneo a quello di Michel Polnareff, entrambi come il \"primo esempio di rock francese ad essere considerato musicalmente competente e non imitativo delle influenze afroamericane o afro-americano-inglesi\". Per Portis, Dutronc segna la netta rottura tra la tradizione letteraria francese della \"chanson\" con il suo uso creativo del suono prima ancora della sintassi e del linguaggio.\nIl primo album di Dutronc che da lui prende il nome, usc\u00ec sul finire del 1966, vendette pi\u00f9 di un milione di copie e si guadagn\u00f2 il \"Grand Prix du Disque\" della Acad\u00e9mie Charles Cros, in memoria di uno dei suoi fondatori. Un secondo singolo, \"Les play boys\", trascorse sei settimane alla prima posizione e vendette 600.000 copie.\nDutronc fu uno dei pi\u00f9 grandi successi commerciali della musica francese della fine degli anni '60 - inizio anni '70. Durante quel periodo pubblic\u00f2 pi\u00f9 di 20 singoli tra cui diverse prime posizioni: \"J'aime les filles\" nel 1967 e \"Il est cinq heures, Paris s'\u00e9veille\" nel 1968.\nSecondo il critico musicale Mark Deming: \"le prime hits di Dutronc erano duri ma intelligenti esercizi di garage rock europeo... i modelli di Dutronc erano Bob Dylan e Ray Davies, e come loro egli era in grado di scrivere melodie abbastanza forti da funzionare anche senza testi eccellenti, e la sua band aveva l'energia sufficiente per permettergli di volare\".\nGli anni '70.\nGran parte delle canzoni di Dutronc sino al 1975 vennero scritte con Jacques Lanzmann, con solo due titoli scritti unicamente da Dutronc. La moglie di Lanzmann, Anne S\u00e9galen, collabor\u00f2 pure ad alcune canzoni. Dutronc scrisse tre canzoni col fumettista Fred, le cui storie erano utilizzate per spot commerciali negli anni '70. Due canzoni vennero scritte nel 1971 da Lanzmann, Franck Harvel e dal compositore Jean-Pierre Bourtayre, per l'adattamento TV di Arsenio Lupin.\nNel 1973, venne adattata in inglese come \"Alright Alright Alright\" e divenne la n. 3 nel Regno Unito cantata da Mungo Jerry.\nSempre nel 1973, Dutronc inizi\u00f2 una seconda carriera come attore nel film , diretto da Jean-Marie P\u00e9rier. Il secondo film di Dutronc fu \"L'importante \u00e8 amare\", diretto da Andrzej \u017bu\u0142awski, che fu un successo soprattutto in Francia. Negli anni successivi, apparve in film di Jean-Luc Godard, Claude Lelouch e Maurice Pialat. Nel 1977, ottenne una nomination per un C\u00e9sar Award per il suo ruolo di attore co-protagonista nel film di Claude Sautet, \"Mado\". Steven Spielberg consider\u00f2 Dutronc uno dei migliori attori francesi della sua generazione e scrisse il ruolo di Ren\u00e9 Belloq ne \"I predatori dell'arca perduta\" pensando a lui. Dutronc non ottenne mai il ruolo dal momento che riteneva inadeguata la propria conoscenza dell'inglese."}
{"id": "3447714", "revid": "34392", "url": "https://it.wikipedia.org/wiki?curid=3447714", "title": "Olio Terra di Bari", "text": ""}
